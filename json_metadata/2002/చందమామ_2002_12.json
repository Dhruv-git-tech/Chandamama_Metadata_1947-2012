{
    "book_id": "చందమామ_2002_12",
    "stories": [
        {
            "title": "సుప్రసిద్ధంకాని సుందరప్రదేశాలు",
            "page_start": 10,
            "author": "చందమామ బృందం",
            "pdf_page": 10,
            "content": "భూతదయ\n\nకృష్ణానదీ తీరాన గుంటుపల్లి అనే గ్రామంలో,\nగంగయ్య అనే గుర్పుబండివాడు వుండేవాడు.\nవాడు కాస్తపాగరుబోతు. పైగా, గ్రామం మొత్తా\nనికి వాడిదొక్కటే గుర్రపుబండి కావడంతో,\nగ్రామాధికారినీ, ఇతర పెద్దలను కూడా వాడు\nలెక్క చేసేవాడు కాదు. మరొక గుర్పుబండీ లేక\nపోవడంతో, ఇష్టమున్నా లేకపోయినా జనం\nకూడా వాళ్ళ అవసరాలకు వాణ్ణి పిలవక\nతప్పేది కాదు.\n\nఇలా వుండగా, గ్రామానికి దాపులనున్న\nనది నుంచి పంటకాలవ వచ్చింది. దానితో,\nఎంతోకాలంగా బీడులుగా పడివున్న భూములు\nవ్యవసాయయోగ్యమయినై. గ్రామానికి కొత్త\nవాళ్ళు వచ్చి చేరడంతో జనాభా పెరిగింది.\nఅవేసరాలు పెరిగాయి. అందువల్ల, గంగ\nయ్యకు పోటీగా మరి నాలుగు గుర్రబ్బళ్ళు\nతిరగడం మొదలైంది.\n\nపాగరుబోతు ముద్రపడ్డ గంగయ్యకు\nక్రమేపీ బేరాలు రావడం తగ్గిపోయింది. వాడి\nకళ్ళఎదటే జనం, మరొకడి గుర్రబ్బండీని కుడు\n\nర్చుకుని వెళ్ళడం వాడిని చాలా బాధించింది.\nబేరాలు బాగా తగ్గిపోవడం వల్ల, వాడొక్కొక్క\nరోజు పస్తులు కూడా వుండేవాడు.\n\nఒక రోజున గంగయ్య మనశ్శాంతి కోసం\nగ్రామం నడిబొడ్డున వున్న శివాలయానికి\nవెళ్ళాడు. ఆ సమయంలో గుడి పూజారి,\nఆలయానికి వచ్చిన కొందరు భక్తులతో,\n“మంచి ప్రవర్తన, దయ, జాలిగుణాలను\nఅందరూ పెంపొందించు కోవాలి. చేసే పని\nపట్ల శ్రద్ధ వలన, నిరంతర కృషి వలన – ఎవ\nరైనా తన కార్యకలాపాలలో విజయం పొంది\nతీరుతారు,” అని చెప్పాడు.\n\nఅనుకోకుండా, పూజారి మాటలు గుంగ్య\nచెవిని పడ్డాయి. ఆయన ఇంకా ఏం చెపుతాడో\nవిందామని వాడు మరికాస్త దగ్గరకు పోయి\nభక్తుల పక్కన నిలబడ్డాడు.\n\nపూజారి తిరిగి మాట్లాడడం ప్రారంభించి,\n“ఆలయానికి వచ్చినవాళ్ళు దైవదర్శనం\nచేసుకున్నాక, చిన్న బెల్లంముక్క నైనాసరే\nచీమలకు ఆహారంగా వుంచడం వలన, చాలా\n\nమేలు జరుగుతుంది. భోజనం చేసే ముందు కాకికిఒకముద్దఅన్నం గోడపైన పెట్టడంలాంటి జాలిగుణం వల్ల తప్పకమంచి జరుగుతుంది. ఎందువల్లనంటే, సృష్టిలో ప్రతిజీవీ ఆహారం కోసం ప్రయత్నిస్తుంది; దొరకకపోతే శుష్కిస్తుంది, శోక్షుంది. అందువల్ల, చీమలుగానీ, కాకులుగానీ మరే ఇతర జీవులయినా సరే - తమకు ఆహారం పెట్టినవారికి మేలు జరగా లని, వాటి వాటి స్థాయిలో సంకల్పిస్తాయి! అందువల్ల, మనిషి అన్నవాడికి భూతదయ అతిముఖ్యం,” అన్నాడు.\n\nపూజారి చెప్పిన బెల్లంగడ్డ విషయం అన్నిటికన్న గంగయ్య మనసుకు బాగా పట్టింది. వాడు గబగబావెళ్ళి పచారికొట్లో ఒక అణాపెట్టి బెల్లంగడ్డ తెచ్చి దాన్ని శివాలయం పక్కనే వున్న మండుంపెట్లపైన ఒకమూలగా పెట్టి వీధిలోకి వచ్చాడు.\n\nఆ మరుక్షణం, “ఒరే, గంగయ్యా, ఆగు!” అన్న కేకవిని వాడు పెనకకు తిరిగి చూశాడు.\n\nఆ కేకవేసింది మరెవరో సామాన్యుడు కాదు; గ్రామపెద్ద శివశంకరయ్య. ఆయన గంగయ్యతో, “సమయానికి కనిపించావురా అబ్బీ! నా చిన్నకూతుర్చి పారుగూరి జంపన\n\nగ్రామం ఉన్నతపాఠశాలలో చదివించాలను కుంటున్నాను. నువ్వరోజూ నీ గుర్రబృండిలో దాన్ని తీసుకువెళ్ళి, తిరిగి తీసుకురావాలి. ఇందుగొను నీకు సెలకు రెండువందల రూపాయలిస్తాను. గ్రామంలో ఎంతోకాలంగా గుర్రబృండీ తోలుతున్నవాడివని నీకు ప్రత్యేకంగా చెబుతున్నాను, తెలిసిందా! ఏమంటావు?” అని అడిగాడు.\n\nగ్రామపెద్ద మాటలు వింటూనే గంగ య్యకు ఆశ్చర్యంతోపాటు చాలా ఆనందం కలిగింది. ఇంత త్వరగా బెల్లంగడ్డ మహిమ ఫలించడమా, అనుకుంటూ వాడు, తన పాత పొగరుబోతుతనంగా కాక, శివశంకరయ్యకు రెండుచేతులూ జోడించి, “అలాగే, బాబూ!” అన్నాడు.\n\nఆనాటినుంచీ వాడు, ఒక్క చీమలకూ, కాకులకేకాక, ఆకలితో నకనకలాడుతూ, ఇంటిముందుకువచ్చేకుక్కకు కూడా ఆహారు పెట్టసాగాడు. ఇది గమనిస్తున్న గ్రామస్థులు, వాణ్ణి పూర్వంలాగా పొగరుబోతు అని కాక మంచివాడుగా మారాడని భావించి, కేవలం బండికోసమే కాకుండా, తమ ఇళ్ళల్లో జరిగే శుభకార్యాలకు కూడా పిలవసాగారు.\n\nమాయాసరోవరం\n\n11\n\n[మాయాసరోవరాన్ని చేరటానికి, సర్పనఖుడి సహాయం అష్టమరు అని జయశీలుడు భావించాడు. అయితే, సర్పనఖుడు ముందుగా తన తమ్ముడు ఎక్కడ వున్నాడో తెలుసుకోదలిచాడు. నరవానరం యజమాని కృషణజిత్తు కంటబడగానే, అతడు జలాశ్వం మీద వాడి వెంటబడ్డాడు. భయంతో పారిపోతున్న కృషణజిత్తును మృత్యువృక్షం కొమ్మ ఒడిసి పట్టుకున్నది. తరువాత—]\n\nమృత్యువృక్షం కొమ్మఒకటి కృషణజిత్తుతల పట్టుకుని కొంచెం పైకి గుంజగానే, ఆ కొమ్మకు దాపులనున్న మరి రెండు చిన్న కొమ్మల్లో ఒకటి అతడి భుజాన్నీ, మరొకటి చేతినీ ఒడిసి పట్టు కుని చప్పన పైకిలాగినై. కృషణజిత్తు వాటి పట్టును విడిపించుకునేందుకు కాళ్ళూ, చేతులూ ఆడిస్తూ, “రక్షించండి! రక్షించండి!” అంటూ అర్యసాగాడు.\n\nకృషణజిత్తు ఆర్హుదాలు విన్నమరుగుజ్జు లెవరూ అతడికి సాయపడేందుకు ప్రయత్నము తిరిగిత్తు.\n\nత్నించలేదు. ఏ పరిస్థితుల్లోనయినా సరే, మృత్యువృక్షాన్ని సమీపించటం అంటేవాళ్ళకు తగని భయం. జలాశ్వాన్ని మాత్రం మరు గుజ్జుల్లో కొందురు పారిపోకుండా పట్టుకున్నారు.\n\nకొంచెం దూరంలో రాళ్ళగుట్ట మీద నిల బడివున్న జయశీలుడూ, సిద్ధసాధకుడూ, గుట్టదిగి పరుగు పరుగున మృత్యువృక్షం దగ్గిరకు వచ్చేలోపలే, సర్పనఖుడు జలాశ్వం మీద అక్కడికి వచ్చి, “నా తమ్ముడు ఎక్కడ వున్నదీ ఎరిగిన ఒక్కగానొక్కడూ చచ్చిపోతు”"
        },
        {
            "title": "మాయాసరోవరం",
            "page_start": 13,
            "author": "చందమామ బృందం",
            "pdf_page": 13,
            "content": "న్నాడు, కాపాడాలి!”అంటూ కృషణజిత్తును పట్టుకున్న కొమ్మల్లో ఒకదాన్ని తన కత్తితో బలంగా కొట్టాడు.\n\nఆ దెబ్బకు మృత్యువృక్షం బోదె నుంచి, చివరి కొమ్మల వరకూ బలమైన గాలి తాకిడికి ఊగినట్టు ఊగిపోయింది. ఆ వెంటనే చిన్న మూలుగులాంటిది వినిపించింది. మరు క్షణం బొటనవేలంత లావుగల పాడవాటి కొమ్మఒకటి పాములా మెలికలు తిరుగుతూ కిందికి వంగి, సర్పనఖుడి మెడను చుట్టు కున్నది. సర్పనఖుడు, “హా, మాయాసరో వరేశ్వరా, రక్తించు!”అంటూ కీచుమన్నాడు. జలాశ్వం బెదిరి ముందుకు పరిగెత్తింది.\n\nజయశీలుడూ, సిద్ధసాధకుడూ ఒక్క దూకున అక్కడికి వచ్చారు. సిద్ధసాధకుడు సర్పనఖుడి రెండు కాళ్ళూ పట్టుకుని కిందికి లాగుతూండగా, జయశీలుడు కత్తి దూసి, సర్పనఖుడి మెడకు చుట్టబెట్టిన కొమ్మను\n\nఒక్క వేటున నరికాడు. సిద్ధసాధకుడు, సర్ప నఖుడి తల నేలకు కొట్టుకోకుండా, అతణ్ణి తలకిందులుగా ఎత్తిపట్టుకుని, “ఒరే, నీటి పక్షి వెధవా! నువ్వుచేసిన దుస్సాహసం వల్ల, మాకు మాయాసరోవరానికి వెళ్ళే మార్గం చెప్పేవాడు లేకుండా పోయేవాడు!” అంటూ సర్పనఖుణ్ణి కాళ్ళమీద నిలబెట్టాడు.\n\nసర్పనఖుడు రెండు చేతులతో మెడ పట్టుకుని బాధగా ఒకసారి మూలిగి, “నాకు తెలుసు, మాయాసరోవరేశ్వరుడు తన సేవకులను ఆపదలనుంచి తుప్పక కాపాడతాడు,” అన్నాడు.\n\nఆ మాటలకు సిద్ధసాధకుడు కోపంగా పళ్ళు కొరికి, “ఒరే, సర్పముఖం! ఇప్పుడు నిన్ను కాపాడింది నీ యజమాని అనుకుంటు న్నావా?” అని అడిగాడు.\n\n“స్వయానా ఆయన ఇక్కడికి రాకపోవచ్చు; కాని మీ ఇద్దర్శీ ఆవేశించి, నన్ను రక్షించాడు!”అంటూ సర్పనఖుడు తల ఎత్తిమృత్యు వృక్షం కేసి చూసి, అక్కడ కొమ్మల నుంచి వేళ్ళాడుతున్న కృషణజిత్తు కంటబడగానే, “హా, నా తమ్ముడు సర్పస్వరుడెక్కడ వున్నదీ తెలిసినవాడు చచ్చిపోతున్నట్టున్నది, రక్షించాలి!”అంటూ వృక్షం కేసి పరిగెత్తబోయాడు.\n\nజయశీలుడు అతడి భుజం పట్టుకుని వెనక్కు లాగి, అక్కడ చేరిన మరుగుజ్జులతో, “మీ సేనాని ఎక్కడ? ఇతగాడికి ప్రాణభుయంతో మతిస్థిమితం తప్పింది. నదిలో నాలుగైదుసార్లు ముంచి, గట్టున ఎండబెట్టండి,” అన్నాడు.\n\nమరుగుజ్జుసేనానీ, అతడి అనుచరులూ వచ్చి పట్టుకోగానే సర్పనఖుడు పెద్దగా కేక పెట్టి, “నాకేం మతిస్థిమితం తుప్పలేదు, అంతా\n\nతెలుస్తూనే ఉన్నది! మీరు మరుగుజ్జులు;\nవాళ్ళు జయశీలుడూ, కాపాలికుడూ; అది\nమొసళ్ళ నది!” అన్నాడు.\n\n“ఒరే, నీటి మనిషీ, ఇక నోరు ముయ్యి.\nనిన్నామొసళ్ళకే ఆహారంగా మేయబోతున్నాం,”\nఅంటూ మరుగుజ్జులు, సర్పనఖణ్ణి నదీ\nజలంలోకి లాక్కుపోయారు.\n\nఆసమయంలో అక్కడికి మరుగుజ్జురాణి\nతన రథం మీద వచ్చింది. గడెకొండా, అతడి\nఅనుచరులూ చేతులు కట్టుకుని, తలలు\nవంచి రథం పెంట వున్నారు. రాణీని చూస్తూనే\nజయశీలుడు, “మీ జాతి కలహాన్ని తనలాభం\nకోసం ఉపయోగించుకో చూసిన కృషాణ\nజిత్తును మృత్యువృక్షం బలి తీసుకున్నది.\nఅందరూ హాయిగా బతకండి. ఇక మా దారిన\nమేం పోతాం. పోయేముందు ఈ మృత్యు\nవృక్షాన్ని అగ్నికి ఆహుతి చేయదలిచాం. ఇది\nఏమరుపాటున వున్న చాలామంది ప్రాణాలను\nపాట్టన పెట్టుకుని ఉంటుంది,” అన్నాడు.\n\n“అయ్యా, అలాగే చేయండి. మీసహాయా\nనికి చాలా కృతజ్ఞులం. ఆనయానుం యజమాని\nఅంతమయ్యాడు కాని, ఆ భయంకర వానరం\nమాత్రం ఇంకా ఈ అరణ్యాల్లోనే ఎక్కడో తిరుగు\nతున్నది. రాత్రింబవళ్ళు మా జాగ్రత్తలో మేం\nవుండక, తప్పదు,” అన్నది రాణి.\n\nజయశీలుడు జాలిగా ఆమెకేసి చూసి,\n“జలాశ్వాల మీద వచ్చిన సర్పనఖిడనే వాడు\nమాకు దొరికాడు. వాడి తమ్ముణ్ణి ఆ నర\nవానరం ఎత్తుకుపోయింది. సర్పనఖణ్ణించి\nమాకు సాయం అమరం కనక, అతడి తమ్ముణ్ణి\nవెతికే ప్రయత్నంలో ఆ వానరం మాకు తటస్థ\nపడితే, దాన్ని చంపి తీరుతాం,” అన్నాడు.\n\n“దాన్ని చంపటం కాదు, మచ్చికచేసి నేను\nవాహనంగా వాడుకోబోతున్నాను. నిప్పెక్కడ?\nమృత్యువృక్షాన్ని కాల్చి బూడిద చెయ్యాలి,”\nఅంటూ సిద్ధసాధకుడు చుట్టూ కలయ\nచూశాడు.\n\nమరుగుజ్జుల్లో నలుగురైదుగురు భగ\nభగ మండుతున్న కాగడాలతో ముందుకు\nవచ్చారు. సిద్ధసాధకుడు వాళ్ళల్లో ఒకడి చేతి\nనుంచి కాగడా తీసుకుని, “ప్రాణులను తిని\nబతికేది గనక, ఈ వృక్షంలో కొంత మాంస\nలక్షణాలూ, కొవ్వు లక్షణాలూ గల పదార్థం\nవుండకపోదు, ఈమండే కాగడాలు విసిరి\nచూద్దాం, ఏమవుతుందో!” అంటూ కాగడాను\nచెట్టుకొమ్మల మీదికి విసరబోయాడు.\n\nఅంతలో చెట్టు వెనకనుంచి, “ఆగు!\nపాపీ, చిరంజీవి మృత్యు వృక్షాన్నే బూడిద\nచేయదలిచావా? అది నీ వల్లనవునా?” అన్న\nకేక వినిపించింది.\n\nసిద్ధసాధకుడూ, జయశీలుడూ తలలు తిప్పి ఆ కేక వేసినవాడెవడా అని చూశారు. మామూలు మరుగుజ్జుజాతివాడయినా, వాళ్ళకన్న రెండు మూడంగుళాల పాడవు వున్న వాడొకడు, మెడలో పూసలూ, భుజాన గొడ్డలీ పెట్టుకుని—జుట్టు విరబోసుకుని, కుప్పి గంతులు వేస్తూ వచ్చి జయశీల, సాధకుల ముందు నిలబడ్డాడు.\n\nసిద్ధసాధకుడు శూలంతో వాణ్ణి మృదు వుగా తాకి చూసి, “ఎవడవురా నువ్వు? మహా కాళుడి భక్తుణ్ణయిన నన్నే, పాపి అనగలి గిన సాహసం నీకెక్కణ్ణించి వచ్చింది?” అని అడిగాడు.\n\nఅ వచ్చినవాడు నిర్ఘయంగా సిద్ధసాధకుడి ముఖంలోకి ఒక్క క్షణం చూసి, తరవాత చేయి ఊపుతూ, “నేనీ మహా శక్తివంతమైన చిరంజీవి మృత్యువృక్షం పూజారిని. ఇంతకు ముందు మీరు వృక్షాన్ని కత్తితో కొట్టినప్పుడు,\n\nఅది పెద్దగా మూలగటం విన్నారు గదా?” అన్నాడు.\n\nఅ మాటలు వింటూనే జయశీలుడు, “చెట్టువెనక వుండి అలా మూలిగింది నువ్వే కదా? నిజం చెప్పు,” అని మెడపట్టుకున్నాడు.\n\nపాట్టి పూజారి ఏమాత్రం తొణక్కుండా, “అవును, అలా మూలిగింది నేనే! కాని మూలగమని శాసించినది వృక్షాన్ని ఆహుంచి వున్న మృత్యుదేవి. నేనామె పూజారిని, సేవ కుణ్ణి,” అన్నాడు.\n\nజయశీలుడు, ఇప్పుడు వీణ్ణి ఏం చేద్దాం అన్నట్టు సిద్ధసాధకుడికేసి చూశాడు. సాధకుడు పాట్టి పూజారి భుజాన వున్న గొడ్డలిని తన చేతిలోకి తీసుకుని, “ఒరే, జిత్తులమారి పాట్టి వెధవా! ఈ నాటితో మృత్యువృక్షానికి ఆయువు తీరిపోయినట్టే. దాని పూజారివైన నీ ఉద్యోగం కూడా పోయింది. చేతిలో గొడ్డలి వున్నది గనక, అరణ్యంలో ఎక్కడైనా కట్టెలు కొట్టుకుని బతుకు. అమాయక జీవుల ప్రాణాలు బలి గొనే మృత్యువృక్షం కాలి బొగ్గు కాబోతున్నది,” అంటూ భగభగమండుతున్న కాగడాను చెట్టు కేసి విసరబోయేంతలో, పాట్టి పూజారి ఎగిరి అతడిచేయి పట్టుకున్నాడు.\n\n“దుర్మార్గుడా, ఈ మహాకాలుడి భక్తుణ్ణే తాకేంత దుస్సాహసం చేస్తావా?” అంటూ సిద్ధసాధకుడు పూజారిని విదిలించాడు.\n\nపాట్టి పూజారి అంతదూరాన పోయి పడి లేచి, “అయ్యా, ఈ మృత్యువృక్షం దుర్మార్గల్నీ, మోసకారుల్నీ తప్ప ధర్మపరుల్ని చంపదు,” అన్నాడు.\n\nఅప్పుడు జయశీలుడు చప్పునముందుకు పోయి పాట్టి పూజారిని పట్టుకుని, “నువ్వు\n\nధర్మప్రరుడీ గదా?ఎన్నడూ ఎలాంటి మోసాలూ చేసినవాడివి కాదు, అవునా?'' అని అడిగాడు.\n\n“అయ్యా, అందుకు సందేహమా?”\nఅన్నాడు పాట్టి పూజారి.\n\nపూజారి ఇలా అనగానే జయశీలుడు అతణ్ణి పైకెత్తి, మృత్యువృక్షం కేసి విసిరి వేయబోయాడు. పూజారి ఒక చావుకేక పెట్టి, “అయ్యా, నన్ను వదలండి. భయంకర మరణంపాలు చేయకండి,” అంటూ గడగడ వణికిపోసాగాడు.\n\nజయశీలుడు నప్వ్వతూ అతణ్ణి నేల మీదికి దించి, “సాధకా, ఇక ఇక్కడ మనం కాలం వృథా చెయ్యటం ఎందుకు? మృత్యువృక్షానికి నిప్పు పెట్టు,” అన్నాడు.\n\nసిద్ధసాధకుడు మరుగుజ్జుల చేతుల్లో నుంచి మండుతున్న కాగడాలు తీసుకుని వృక్షం బోది కేసి, కొమ్మల మీదికి విసిరాడు. మరుక్షణం నూసెలో తడిపిన ఎండుకట్టెలా మృత్యువృక్షం ముట్టుకుని, పెద్దమంటలతో, పొగలతో కాలి పోసాగింది.\n\nజయశీలుడు చెట్టు కొమ్మల నుంచి వేళ్ళాడుతున్న కృషాణజిత్తు శవంకేసి చూసి, “వీడు అమరావతీ నగర రాజుగారి అశ్వదళ నాయకుడు. ఒక జూదగృహంలో వీడికీ, నాకూ వచ్చిన తగూ మూలంగానే, నేనిలా అరణ్యాల పాలు కావలసి వచ్చింది. దుర్మార్గుడికి మంచి చావు దుర్లభం! అదే జూదూలలో నా మిత్రుడైన దేహశ్ర్మానే అతనుండేవాడు. అతనూ దేశాలు పట్టి పోయాడు. ఎక్కడ తిరుగుతున్నాడో ఏమో!” అన్నాడు.\n\n“మనం మాయాసరోవరాన్ని చేరి, హిరణ్య పురం రాజుగారి పిల్లల్ని బంధవిముక్తుల్ని\n\nచేసే లోపల, అతడూ మనకొక్కడో తటస్థపడక పోడు,” అన్నాడు సిద్ధసాధకుడు.\n\n“అప్రను, సాధకా! నీమాటలు వింటూంటే నాకూ నమ్మబుద్ధ వుతున్నది. సర్పనఖు డెక్కడ?” అంటూ జయశీలుడు చుట్టూ కలయచూశాడు.\n\nసర్పనఖుడు ఒకజలాశ్వాన్ని ఎక్కిదూరంగా వున్న కొండలకేసి చూస్తూ, ఏదో దీర్ఘంగా యోచిస్తున్నాడు. జయశీలుడు అక్కడ వున్న రెండవ జలాశ్వాన్ని సిద్ధసాధకుడికి చూపుతూ, “సాధకా, ఈ అశ్వాన్ని వృథాగా ఇక్కడ మదలటం ఎందుకు? మనలో ఎవరో ఒకరం ఉపయో గించుకోవచ్చుగదా?” అన్నాడు.\n\n“జయశీలా, ఆ జలాశ్వం నీదే. నేను కాలి నడకన నిన్ను అనుసరించగలను. ఆ భయం కర నరవానరం నా కంటబడితే, దాన్ని క్షణాల మీదమచ్చికచేసి వాహనుంగా చేసుకుంటాను,” అన్నాడు సాధకుడు.\n\n“సాధకా, నువ్వన్నంత పనీ చేయగలవు.\nసరే, ఇక బయలుదేరదామా?” అని జయ\nశీలుడు అక్కడ వున్న రాణీ, గడికొండలతో\nపాటు మిగతా మరుగుజ్జులందరినీ ఉద్దేశించి,\n“మీ ప్రబల శత్రువైన కృషాణజిత్తు, అదుగో\nకాలిపోతున్న మృత్యువృక్షంతో పాటు బూడిద\nఅయిపోతున్నాడు. ఇక మీకు వచ్చిన భయం\nఏమీ లేదు. సుఖంగా జీవించండి, ఇక మా\nదారినమేం పోతాం,” అన్నాడు.\n\nజయశీలుడు ముందు జలాశ్వం మీదా,\nకొంచెం వెనకగా సిద్ధసాధకుడూ బయలు\nదేరేసరికి, మరుగుజ్జుజాతి వాళ్ళందరూ,\nజయజయధ్వానాలు చేశారు. అది విన్న\nసర్పనఖుడు చప్పున తల తిప్పి, దూరంగా\nపోతున్న జయశీల, సిద్ధసాధకులను కేకవేసి\nపిలుస్తూ, “జయశీల, సిద్ధసాధకులారా,\nకొంచెం ఆగండి! నా తమ్ముడి కోసం వెతకాలి\nగదా, నేనూషస్తున్నాను,” అంటూ తన అశ్వాన్ని\nవేగంగా వాళ్ళదగ్గిరకు పరిగెత్తించాడు.\n\nజయశీలుడు అతణ్ణి ఒకసారి పరీక్షగా\nచూసి, “నదీస్నాను నీకుమేలు చేసినట్టున్నది.\nఇకనీ దారిన నువ్వు పోవచ్చు. మేం మాయా\nసరోవరం ఎక్కడ వున్నదో వెతికి తెలుసుకుని,\n\nదాని యజమానిని ముక్కలుగా నరికి, నీటి\nపక్షులకూ, జంతువులకూ ఆహారంగా వేయ\nబోతున్నాం,” అన్నాడు.\n\nఆ మాటలకు సర్పనఖుడు ముఖం\nఅయిష్టంగా పెట్టాడే తప్ప, జవాబేమీ ఇవ్వ\nలేదు. తరవాత ముగ్గురూ ఒక అరగంట\nకాలం అరణ్యంలో ప్రయాణించి, లోగడ\nజయశీలుడూ, సిద్ధసాధకుడూ జలపాతం\nనుంచి నదిలో పడిన ప్రాంతాన్ని చేరారు.\n\nజయశీలుడుపూర్వం తుంకు ఆ ప్రాంతాల\nకలిగిన అనుభవం గురించి సర్పనఖుడికి\nచెప్పబోయేంతలో, సర్పనఖుడు చేయెత్తి\nకొంచెం దూరంలో వున్న కొండగుహల్లో ఒక\nదాన్ని వాళ్ళకు చూపుతూ, “ఆ గుహలో నుంచి\nతొంగి చూస్తున్న భయంకర మృగం నరవానరం\nకాదా?” అన్నాడు.\n\n“అవును, నరవానరమే!” అంటూ జయ\nశీలుడు ఆశ్చర్యపోయేంతలో నరవానరం\nభయంకరంగా అరుస్తూ, గుహనుంచి బయ\nటికి దూకింది. ఆ మరుక్షణం పెద్దగా ఘీంక\nరిస్తూ, మకరకేతు వాహనమైన జలగ్రహం గుహ\nనుంచి వెలువడి, నరవానరాన్ని తొండంతో వడిసి\nపట్టుకున్నది.\n—(ఇంకావుంది)\n\nబేతాళ\nకథలు\n\nభానుమంతుడి\nకథ\n\nపట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, “రాజా, ఎంతటి సాహసి\nమై, భీతిగొలిపే ఈ శ్మశాన ప్రాంతంలో\nఇంత నిర్భీతిగా సంచరిస్తున్న నిన్ను\nచూస్తూంటే, నీ విజయం పట్ల ఎంత\nప్రగాఢమైన నమ్మకంతో వున్నావో బాగా\nతెలుస్తున్నది. అయితే నమ్మకాలు\nఅన్ని వేళలాఫలవంతం కావన్న సంగతి,\nనీకు తెలిసి వుండకపోవచ్చు. వెనకటికి\nనీలాగే తిరుగులేని నమ్మకంతో,\nసాక్షాత్తూ మహారాజుతో పోటీకి దిగిన\nఒక గిరిజన యువకుడు, తాను గెలిచి"
        },
        {
            "title": "భానుమంతుడి కథ (బే.క)",
            "page_start": 19,
            "author": "లక్ష్మీగాయత్రి",
            "pdf_page": 19,
            "content": "కూడా ఫలితాన్ని చేజేతులా జారవిడుచు కున్నాడు. ఆ యువకుడి కథనీకు కనువిప్పు కలిగించవచ్చు! చెబుతాను, శ్రమ తెలియ కుండా, విను,\" అంటూ ఇలా చెప్పసాగాడు:\n\nపూర్వం వింధ్యాటవీ ప్రాంతంలో గల అనేకచిన్నచిన్న రాజ్యాల్లో, శోణపురి రాజ్యం ఒకటి. ఆ దేశపు రాజు తీరని వ్యాధితో మరణించడం వల్ల, అతడి ఏకైక కుమారుడు భానుమంతుడు చాలా చిన్నవయసులోనే రాజయ్యాడు. వయసు చిన్నదైనప్పటికీ సహజంగా మేధావీ, రాజనీతిజ్ఞుడూ అయిన భానుమంతుడు, అచిరకాలంలోనే రాజ్య వ్యవహారాలనూ, దేశురిస్థితులనూ ఆకశింపు చేసుకుని, విజ్ఞుల సలహాలను స్వీకరిస్తూ, స్వబుద్ధితో పాలన సాగించాడు.\n\nఇలావుండగా ఒకనాడు రాజోద్యోగి, భానుమంతుడితో మాట్లాడుతూ, “మన\n\nదేశానికి తూర్పు, ఉత్తరపుటెల్లలు రెండూ దట్టమైన వింధ్యాటవీ ప్రాంతాలేనన్న విషయంమీకు తెలియందికాదు. నేనా ప్రాంతాల నుంచి వచ్చి, మీ తండ్రిగారి దయవల్ల, ఆస్థానంలో ఉద్యోగినయ్యాను. నేను ఇంతకు ముందు చెప్పిన ఉత్తరారణ్యం ప్రకృతి సౌందర్యానికి పేరెన్నికగన్నది. అంతే కాదు; అక్కడ కునించేటంతఎక్కువజాతుల మహ్య ప్రాణులు కూడా మరెక్కడా కనిపించవు!” అని చెప్పాడు.\n\nఆ మాటలు వినగానే, వేటపట్ల అమితా సక్తిగల భానుమంతుడికి, వెంటనే ఉత్తరారణ్యం వెళ్ళాలన్న కోరిక కలిగింది. అతడు, కొద్దిపాటి పరివారాన్ని మాత్రం వెంటబెట్టు కుని ఉత్తరారణ్యానికి బయలుదేరాడు. అరణ్యం చేరుకున్నాక, అక్కడ వన్యప్రాణులతోపాటు గిరిజనులు కూడా కనిపించారు, భానువంతుడికి. వాళ్ళెవరు, ఏమిటి అన్న అతడి ప్రశ్నలకు, వెంటవచ్చిన వారిలో కేవలుడు అనేవాడు జవాబిస్తూ, “వీళ్ళు లక్ష్మణ జాతి గిరిజనులు, మహారాజా! మామూలు గిరిజనులకంటే వీరిలో చదువు సంస్కారాలు అధికం. పూర్వం శ్రీరామచంద్రుడు, సీతాదేవి కోసం లంక దిశగా పయనిస్తూ, ఈ అరణ్య మార్గంగానే ప్రయాణించాడట! అప్పుడు ఇక్కడ నివసించే గిరిజనులు, ఆయనను ఎంతో భక్తిపురస్సరంగా సేవించగా, చాలా ఆనందించి, మీరంతా లక్ష్మణుడికి సాటి రాగలవారంటూ, వారిని ఆదరించాడట! అప్పటి నుంచీ వీరి జాతికి లక్ష్మణజాతి అనే పేరు వచ్చింది. ఈ జాతిలో ఇంకో విశేషం ఏమంటే, ఇక్కడ క్రూరజంతు బాధ అధికం గనక, ఈ జాతి స్త్రీలు కూడా ఆయుధ ప్రయో\n\nగంలో మంచినైపుణ్యం సాధిస్తారు,\" అంటూ వివరించాడు.\n\nభానుమంతుడు ఆసక్తిగా కేవలుడి మాటలు విన్నాడు. తర్వాత కొద్దిసేపట్లోనే అతడు అటువైపు వచ్చిన ఒక అడవిదుప్పి మీద బాణం వేశాడు. దుప్పి బాణం దెబ్బ తప్పించుకుని ఛెంగునముందుకు దూకింది. అంతలో మరొకవైపు నుంచి బాణం ఒకటి సర్రున శబ్దం చేస్తూ వచ్చి దుప్పి శరీరానికి తగిలింది. దుప్పి బాధగా అరిచి కిందపడి విలవిల తన్నుకోసాగింది.\n\nకళ్ళ ముందు కనిపించిన ఆ అద్భుత దృశ్యానికి ఆశ్చర్యపోతూ, భానుమంతుడు గుర్రాన్ని నిలిపివేసి అలాగే వుండిపోయాడు. అంతలో ఒకనల్లని గుర్రం మీదస్వారీ చేస్తూ, ఒక లక్ష్మణజాతి యువతి దుప్పిని సమీ పించింది.\n\nఆయువతిని చూడగానేభానుమంతుడు మరింత ఆశ్చర్యపోయాడు. గిరిజనులకు సంప్రదాయకమైన వేషభూషల్లో వున్నప్పటికీ, ఆమె సౌందర్యం, మసిపూసిన మాణిక్యంలా ప్రకాశిస్తూనే వున్నది.\n\nదుప్పి సమీపంలో గుర్రం దిగిన ఆ యువతి, భానుమంతుణ్ణి గమనించి, ఒక క్షణం తబ్�బీబ్బుపడి, వెంటనే తేరుకుని విన యంగా నమస్కరించింది. తర్వాత జరిగిన సంభాషణలో ఆమె లక్ష్మణజాతి నాయకుని కుమార్తెచంపాలత అని తెలుసుకున్న భాను మంతుడు, ఆమె ఆహ్వానంపై వాళ్ళింటికి బయలుదేరాడు.\n\nభానుమంతుడు రాకకెంతో ఆనందించిన చంపాలత తండ్రి, తమవద్ద రెండు రోజుల పాటు ఉండమని మరీమరీ కోరటంతో, భానుమంతుడు అక్కడ వుండిపోయాడు. ఆ\n\nరెండు రోజుల్లోనూ చంపాలత సుమధుర గానం, మృదుభాషణ, ఆమె తెలివితేటలు భానుమంతుణ్ణి మరింతగా ఆకర్షించాయి. అతడు సమయం చూసుకుని, ఆమెను వివాహమాడాలన్న కోరికను వెలిబుచ్చాడు.\n\nచంపాలత తల వంచుకుని, “ప్రభూ! భగవంతుడు నా మనోగతాన్నే మీ ద్వారా వినిపించాడు. అది నా అదృష్టమే! కానీ, మా మేనత్తకొడుకు రాముడు, నన్ను పెళ్ళాడాలని చాలా పట్టుదలగా ఉన్నాడు. నాకు తప్ప మిగిలినవారందరికీకూడా, మా పెళ్ళి ఇష్టమే. మా ఆచారం ప్రకారం ఒక కన్యను ఒకరికంటే ఎక్కువ మంది వివాహమాడగోరితే, వారిలో వారికి పోటీ జరుగుతుంది. మా రామాల యంలో గల పురాతనమైన విల్లును, ఎవరైతే సునాయాసంగా ఎక్కుపెట్టగలరో, వారే ఆ కన్యను వివాహమాడాలి. నన్ను కోరుకుంటు న్నారు గనక, ఇప్పుడు మీకూ, రాముడికీ పోటీ తప్పదు. రాముడు స్వతహాగా బలహీనుడు; పైగా అవిటివాడు కూడా. దైవ లిఖితం ఎలా వుందో!” అంటూ నిట్టూర్చింది.\n\nభానుమంతుడు, ఆమె మాటలకు చిరు నవ్వు నవ్వి, “సరే, చూద్దాం ఏం జరుగు తుందో!” అన్నాడు.\n\nఆమర్నాడు పోటీ ఏర్పాటయింది. చుట్టూ చేరినవారందరూ ఆశ్చర్యంతో చూస్తూండగా, రాముడు విల్లుకు నమస్కరించి, వంగి దాన్ని ఒక్క ఉదుటున పైకెత్తి నారిని సంధించాడు. చంపాలత వాడిపోయిన ముఖంతో భాను మంతుడికేసి చూసింది.\n\nభానుమంతుడు, రాముడికేసి చూస్తూ నవ్వి, “రామా! నువ్వు విజయం సాధిస్తావని నాకు తెలుసు. కాని, ఒక్కసారి అటుచూడు! ఎవరికోసమైతే నువ్వు, ఈ విజయం సాధించావో, ఆమె నీ విజయం పట్ల సంతోషం కన బరుస్తున్నదా? గమనించు!” అన్నాడు.\n\nఆ మాటలతో అప్రయత్నంగా చంపాలత వైపై తిరిగిన రాముడు, ఆమె ముఖంలో వ్యధ గమనించి, ఒక్కసారిగా నీరు కారి పోయాడు. తర్వాత, నెమ్మదిగా భానుమంతుడి దగ్గరకు వచ్చి, నమస్కరిస్తూ, “నా తప్పు నాకు తెలిసింది. నన్ను క్షమించి, మా చంపను రాణిగా చేసుకోండి,” అన్నాడు.\n\nభానుమంతుడు ఆ మాటలకు నవ్వుతూ రాముడి భుజం తట్టి, చంపాలత తండ్రి వైపు తిరిగి, “ఇది కలియుగం! త్రేతాయుగం నాటి మహిమలను తలచుకుంటూ మూడ నమ్మకాలు పెంచుకోవడం మేలు కలిగించదు. మీ అనుచరుల మధ్య కాలానుగుణమైన న్యాయం పెంపాందేలా చూడటం, మీకర్తవ్యం!\n\nఇకనుంచి వరుడి మంచి చెడ్డలు విచారించి,\nకన్య సమ్మతిని అనుసరించి, వివాహాలు\nజరిపించండి!” అని, విల్లును సమీపించి, ఒక\nచేతో దాన్ని అలవోకగా ఎత్తి దూరంగా విసిరి\nవేశాడు.\n\nబేతాళుడు ఈ కథచెప్పి, “రాజా, భాను మంతుడి ప్రవర్తన రాజునన్న అహంభావంతో కూడినది కాదా? అవిటివాడైనప్పటికీ ఆత్మ విశ్వాసంతో విజయాన్ని సాధించిన రాముణ్ణి, ఆయన ఉచితరీతిని గౌరవించలేదు. తానేమీ తప్పు చెయ్యకుండానే రాముడు, తన తప్పు తెలుసుకున్నానంటూ కోరి అపజయాన్ని స్వీకరించటం, రాజుపట్ల భయంవల్లనే గదా? ఈ సందేహాలకు సమాధానం తెలిసికూడా చెప్పక పోయావో, నీ తలపగిలిపోతుంది,” అన్నాడు.\n\nదానికి విక్రమార్కుడు, “భానుమంతుడు చెప్పినట్టు, అసలు లక్ష్మణజాతివాళ్ళ ఆచా రమే దురన్యాయంతో కూడుకున్నది. కన్య అభీష్టంతో పనిలేకుండా వివాహం జరిపించటంచాలా అన్యాయం. అటువంటి దురా చారాన్ని ఒక్క ఆజ్ఞాపనతో రద్దుచేయగలిగి వుండీ ఆ పని చేయక, ప్రత్యక్షంగా ఆ దురా చారం వల్ల కన్యలు ఎంతబాధుడేదీ చూపించి,\n\nసామోపాయంతో దాన్ని రద్దుచేసిన భాను మంతుడి ప్రవర్తన ఎంతో ధర్మబద్ధమైనదీ, హుందా అయినదీ త్పితే, అహంభాషూరిత మైనది ఎంతమాత్రం కాదు. ఇక రాముడి విషయానికొస్తే-చంపాలతకు తానంటే ఇష్టం లేదని తెలిసీ, ఆమె ఇష్టా యిష్టాలను లక్ష్యపెట్టక, పట్టుదలతో తన విజయం పట్ల తిరుగులేని నమ్మకాన్ని ఏర్పరచుకుని, విజయాన్ని సాధించాడు. రాజు భానుమంతుడు మృదువుగానే అయినా స్పష్టంగా చెప్పిన మాటలతో, తన తప్పు తెలుసుకుని క్షమాపణ కోరుకున్నాడు. గిరిజనుల్లో వున్న ఆ దురాచారాన్ని తొలగించటమే తన లక్ష్యంగా పెట్టుకున్న రాజు, రాముడి మాటలతో ఆ లక్ష్యాన్ని సాధించినట్టే! అయినా, గిరిజనుల్లో తన శక్తిసామర్థ్యాలపట్ల, ఏమాత్రమూ అను మానం కలగగూడదన్న దూరాలోచనతోనే, ఆయన విల్లునుసునాయశంగా ఎత్తిదూరంగా విసిరివేశాడు,” అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు.\n-(కల్పితం)\n\n[ఆధారం: లక్ష్మీగాయత్రి రచన]\n\nమన పూర్వగాథలు:8\n\nతండ్రికి విముక్తి కలిగించిన తనయుడు!\n\nఏకపాదుడు జ్ఞానసంపన్నుడైన ముని. ఆయన\nబ్రహ్మముహూర్తంలో లేచి, నదిలో స్నానం చేసి\nవచ్చి వేదమంత్రాలను పారాయణం చేసేవాడు.\nస్వరయుక్తంగా ఆయన మంత్రాలను పరిం\nచడం చెవిని పడగానే అటు వెళ్ళేవారు అలాగే\nనిలబడి కొంతసేపు ఆగి విని మరీ వెళ్ళేవారు.\nఏకాదుడి భార్య సుజాత కూడా ఆయన వల్లించే\nవేదమంత్రాలను భక్తిశ్చదలతో ఆలకించేది. ఆమె\nకొన్ని నెలల గర్భిణిగా ఉన్నది.\n\nఒకనాడు ముని యధాప్రకారం వేదపారా\nయణం చేస్తూండగా, “ఆహా!” అని ఎవరో\nసంతోషంతో ఆశ్చర్యపోతున్నట్టు చిన్న శబ్దం\nవినిపించింది. తన కుటీరం పక్కగా వెళుతూన్న\nవారెవరో మెచ్చుకుని వెళ్ళి ఉంటారని ముని\nఅనుకున్నాడు. ఆయన వేదపారాయణాన్ని\nమనసారా అభినందించే మునులు ఆ ముని\nవాటికలో పలువురు ఉన్నారు.\n\nరెండుమూడుసార్లుఅప్పుడ్పుడూ అలాంటి\nకండ్వరు వినిపించింది. ముని దానిని అంతగా\nపట్టించుకోలేదు. అయితే, ఒకనాడు అదే కంఠ\nస్వరం-వేదమంత్రాల ఉచ్చారణలో దోషం\nఉన్నట్టుసూచించి, ఎలా ఉచ్చరించాలో చెప్పడం\nవిని ముని ఉలిక్కిపడ్డాడు. ఆశ్చర్యంతో లేచి\nలోపల, బయట, చుట్టుపక్కల కలయచూశాడు.\nభార్య సుజాత తప్ప, కంఠస్వరం వినిపించేంత\nదూరంలో వేరెవ్వరూ కనిపించలేదు.\n\n“ఇప్పుడు మాట్లాడింది ఎవరు? నీపేరే మిటి? ఎక్కడున్నావు?” అంటూ ముని గట్టిగా ప్రశ్నించాడు. దానికి సమాధానం రాలేదు. అదే ప్రశ్నను ఆయన ఏడుసార్లు అడిగాడు. అయినా సమాధానం రాలేదు. మునిలో ఓర్పుసన్నగిల్లింది. “నా వేదపారాయణాన్ని తప్పపట్టి వక్రంగా పలికినవాడెవడు? వెంటనే నా ఎదుటికిరా! నువ్వు మానవ మాత్రుడివా? అత్తీత శక్తివా? ఎంతకూ"
        },
        {
            "title": "తండ్రికి విముక్తి కలిగించిన తనయుడు",
            "page_start": 24,
            "author": "బిందుసార్",
            "pdf_page": 24,
            "content": "రావేమిటి? రావా? నేను ఇంతవరకు ఎనిమిది సార్లు అడిగినా నువ్వెవరో చెప్పలేదు. నీ వచ్చమైన చర్యకు సమాధానం చెప్పలేదుగనక నీ శరీరం ఎనిమిది వంకరలైపోవుగాక!” అని శీంచాడు.\n\nఆ తరువాత కొన్నాళ్ళకు భార్య ప్రసవకాలం సమీపిస్తుండడంతో, ఏకపాదుడు కుటుంబ పోషణకు జనకమహారాజు వద్ద ధనం అర్థించ డానికి బయలుదేరాడు.\n\nఆ సమయంలో జనకమహారాజు కొలు వులో వరుణపుత్రుడైన వంది అనే సుప్రసిద్ధ పండితుడు వేదాంతచర్చ సాగిస్తూ, తనతో వాదానికి రమ్మని పండితులను పందానికి పిలు స్తున్నాడు. వాదంలో తనను ఓడించిన వారికి విలువైన బహుమతులు ఇస్తాననీ; తనచేత పరాజయంపాలైనవారు జలగర్భ కారాగారంలో జీవితాంతం గడపాలనీ విచిత్ర నిబంధనలను విధించాడు వంది!\n\nఏకౌదుడికి తనవేదాంతపరిజ్ఞానం, వాడనా పటిమపట్ల అపార విశ్వాసం ఉంది. అందువల్ల వందితో వాగ్వివాదానికి అంగీకరించాడు. అయితే\n\nవంది ఆయన్ను వాదంలో ఓడించి జలగర్భ కారాగారానికి పంపాడు.\n\nఅక్కడ మునిపత్ని కొన్నాళ్ళకు ఒక మగ శిశువును ప్రసవించింది. అయితే ఆ బిడ్డ శారీ రకంగా ఎనిమిది వంకరలు కలిగిఉన్నాడు. తల్లి గర్భంలో ఉన్నప్పుడే, తండ్రివేదపారాయణం విని ఆ బిడ్డ వేదజ్ఞానాన్ని సముపార్జించాడు. గర్భస్థ శిశువుగా ఉన్నప్పుడే తండ్రి వేదపారాయణంలో త్పుపట్టినవాడూ, ఆ కారణంగా తండ్రిశాపానికి గురైనవాడూ ఆ బిడ్డదే! శరీరంలో ఎనిమిది వంకరలు కలిగి, ఉండడంవల్ల ఆ బిడ్డకు అప్పా వచ్చుడని నామకరణం చేశారు.\n\nతన భర్తకు పట్టిన దుర్గతికి విలపిస్తూన్న సుజాత, అంగపైకల్యంతో పుట్టిన బిడ్డను చూసి మరింత విషాదం చెందింది. అయితే, బిడ్డ పెరిగేకొద్దీ అద్భుతమైన తెలివితేటలతో, ఆ ప్రాంతంలోని వేదపండితులందరినీ మించే పాండిత్యాన్ని ప్రదర్శించసాగాడు.\n\nపన్నెండేళ్ళ ప్రాయంలో అప్షాపక్రుడు జనక మహారాజు ఆస్థానానికి బయలుదేరాడు. గర్వాం\n\nధుడైన వందిని మించిన పండితులున్నారని ప్రపంచానికి చాటాలన్న దృఢనిశ్చయంతో అక్కడికి చేరాడు.\n\nజనకుడి ఆస్థానంలోని పండితులు, మహా పండితుడైన వందితో వాదించడానికి సిద్ధపడిన పసివాణ్ణి వింతగా చూడసాగారు. ఆ పసివాడి శరీరంలాగే వాడి మనసులో సైతం ఏదైనా వైకల్యం ఉండవచ్చని కొందరు భావించారు. అయితే, వివేకసంపన్నుడైన జనకమహారాజు మాత్రం ఆత్మవిశ్వాసం తొణికిసలాడే ఆ పసి వాణ్ణి చూడగానే బాలమేధావియై వుంటాడని గ్రహించాడు. వందితో వాదించడానికి అతన్ని అనుమతించాడు.\n\nవంది, అష్టావక్రుల మధ్య వాగ్వివాదం ఆరంభమయింది. మితిమించిన గర్వంతో వాదాన్ని ప్రారంభించిన వంది క్రమంగా పసి వాడివాదనాపటిమనూ, తెలివితేటలనూ, తర్క చాతుర్యాన్నీ గ్రహించసాగాడు. పసివాడు తర్కంతో తనను మళ్ళీమళ్ళీ అధిగమిచడం చూసి హడలిపోయాడు. పసివాడి అసమాన వేదపాండిత్యం, తర్కపటిమ, వివేకం, సమయ స్ఫూర్తి, వాక్సాతుర్యం, వినయం చూసి సభ లోని పండితులు ముగ్ధులయ్యారు. వంది కన్నా మునికుమారుడు అన్నివిధాలా ఉత్తము\n\nడని నిర్ణయించారు. ఆఖరికి వంది తన ఓట మిని అంగీకరించాడు.\n\n“వాదంలో గెలుపాందినందుకు నీకేంబహు మతికావాలి నాయనా?” అని అడిగాడు జనకుడు.\n\n“మొదట నా తండ్రినీ, అయనలాగే వాదంలో వందితో గెలుపాందలేక చెరసాలపాలైన పండి తులందరినీ విడుదల చేయాలి!” అన్నాడు అష్టావక్రుడు.\n\nవెంటనే ఏకపాదుణ్ణీ, ఇతర పండితులనూ విడుదల చేశారు.\n\nఏకపాదుడు జలగర్భ కారాగారంలో ఉన్న ప్పుడు-ధ్యానంతో, యోగాభ్యాసంద్వారా మరిన్ని శక్తులు సముపార్జించాడు. కుమారుణ్ణి ఆప్యా యంగాకొగలించుకుని దీవించి, వెళ్ళినదిలో స్నానంచేసి రమ్మన్నాడు. అతడు వెళ్ళినదిలో మునిగి లేవగానే అతని శరీరంలోని వంకర లన్నీ మటుమాయమయ్యాయి. అందమైన బాలుడిగా నడిచి వచ్చాడు. రాజు ఇచ్చిన కానుక లను పుచ్చుకుని, తండ్రిని వెంటబెట్టుకుని తల్లి దగ్గరికి బయలుదేరాడు.\n\nక్రమేణా అష్టావక్రుడు గొప్ప వేదపండి తుడుగా కీర్తి గడించాడు. పండితుల ప్రశంస లను పొందిన ‘అష్టావక్ర సంహిత’ అనే సుప్ర సిద్ధ గ్రంథాన్ని రచించాడు.\n\nభారత దర్శిని\n\nవానల కోసం!\n\nరుతుపవనాలు రాక, ఇక వానలు లేవు, కరువు కాటకాలు తప్పవు అనే పరిస్థితిలో వరుణ జపాలు, పూజలు చేయడం మన దేశంలో అక్కడక్కడ ఆనవాయితీ. అదే కోవలో ఒరిస్సా గ్రామ ప్రజలు 'బెంగే నాని నదా' అనే 'కప్ప నాట్యం' జరుపుతారు. దీన్ని చేయడం వల్ల వాన కురుస్తుందని వాళ్ళ నమ్మకం. మొదట ఒక కప్పను పట్టి నీళ్ళకుండలో వేస్తారు. ఆ తరవాత కుండను, ఒక వెదురుగడకు మధ్యగా కట్టి దాన్నిని ఇద్దరు పట్టుకుని ముందు నడుస్తారు. వాళ్ళ వెనక గ్రామ ప్రజలు పిల్లలతో కలిసి నాట్యం చేస్తూ వెళతారు. ఊరేగింపు గ్రామదేవత ఆలయాన్ని చేరుకున్నాక అక్కడ ప్రత్యేకపూజలు జరిపిస్తారు. ఆ తరవాత కుండలోని కప్పను దాపులనున్న కొలనులోనో, ఏటిలోనో వదిలి పెడతారు.\n\nమాయా మయోంగ్!\n\nచేపను బాగా కడిగి వేయించి, పులుసులో ఉడి కించి, వడ్డించడానికి తెచ్చిపెట్టాం. అప్పుడు ఆ చేపకు ప్రాణం వచ్చి పులుసులో హుషారుగా తిరుగుతూ కనిపించిందంటే - భోజనం చేయ డానికి కూర్చున్న అతిథుల పరిస్థితి ఎలా ఉంటుంది? అస్సాం నౌగాంగ్ జిల్లాలోని మయోంగ్ గ్రామ మాంత్రికుల మాయాజాల విద్యను గురించి తెలియజేసే కథలలో ఈ ఘట్టం ప్రముఖంగా కనిపిస్తుంది. ఒకానొకప్పుడు ఈ గ్రామంలో గొప్ప గొప్ప మాంత్రికులు ఉండేవారని చెబుతారు. మధ్యయుగాలకు చెందిన కొన్ని కథలు - అస్సాంపై దండెత్తి వచ్చిన సైనికులు సైతం మంత్రశక్తి కారణంగా మాయమైపోయేవారని చెబుతాయి."
        },
        {
            "title": "భారత దర్శిని",
            "page_start": 27,
            "author": "చందమామ బృందం",
            "pdf_page": 27,
            "content": "సత్తిగాడి కోరిక\n\nకోటీశ్వరులైన భూపతి, భానుమతులకు, వివాహం అయిన ఇరపై ఏళ్ళవరకూ సంతానం కలగలేదు. పారుగూరి వెంకటేశ్వర ఆలయంలో స్వామికి కళ్యాణం చేయించాక, భానుమతి గర్భం ధరించి, మగపిల్లవాడిని కన్నది. తెల్లవారితే, ఆ పిల్లవాడి మూడవ పుట్టినరోజు.\n\n“రేపు ముందుగా వెంకటేశ్వర స్వామి ఆలయంలో అర్చన చేయించి వద్దాం,” అన్నది భానుమతి, బాబును నిద్రపుచ్చుతూ.\n\n“ఒక్క రేపనే కాదు, బాబు ప్రతి పుట్టిన రోజునా, ఆ స్వామిని దర్శించుకుని రావాలి!” అన్నాడు భూపతి.\n\nభార్యాభర్తలు తెల్లవారగానే స్నానాలు చేసి, గుర్రుపుబండిలో పారుగూరు బయలు దేరారు. భూపతి కుటుంబానికి పూర్ణ కుంభంతో స్వాగతం పలికారు అర్భకులు.\n\nబాబు పుట్టగానే స్వామికి బంగారు కిరీటం చేయించాడు భూపతి.\n\nఅర్చన జరుగుతూండగా బయట ఏదో కలకలం వినిపించింది. తల్లిదండ్రులు కళ్ళు మూసుకుని పూజలో వుండగా, పిల్లవాడు బయటకు వెళ్ళి, కోనేరులో కలువపూలు చూసి, మెట్లుదిగిపోయి కాలుజారి అందులో పడిపోయాడు. ఆ సమయంలో కోనేరు మెట్లమీద గుడ్డపరుచుకుంటున్న బిచ్చగా డొకడు, చప్పున నీళ్ళలోకి దూకి పిల్లవాడిని కాపాడాడు.\n\nసంగతి తెలుసుకున్న భానుమతి, కొడు కును గుండెలకు హత్తుకుని కళ్ళనీరు పెట్టుకున్నది. భూపతి, ఒకపక్కగా తడిసిన పంచెను పిండుకుంటున్న, ఆ బిచ్చగాడి దగ్గరకు వెళ్ళి, “మా బాబుకు పునర్జన్మ ప్రసాదించిన నీమేలు ఈ జన్మకు మరవను!"
        },
        {
            "title": "సత్తిగాడి కోరిక",
            "page_start": 28,
            "author": "మాచిరాజు కామేశ్వరరావు",
            "pdf_page": 28,
            "content": "నీ పేరేమిటి? నీకేం కావాలో అడుగు,”\nఅన్నాడు.\n\n“అయ్యా, నా పేరు సత్యం; అందరూ సత్తిగాడని పిలుస్తారు. నేను అంతగా చేసిందేమీ లేదు. అడుక్కునే నా బొచ్చె నీళ్ళల్లో పడినా, అలాగే దూకి తీసేవాడిని,”అన్నాడు సత్తిగాడు.\n\n“అయినా, నా సంతోషం కోసం ఏదైనా కోరుకో,” అన్నాడు భూపతి.\n\nసత్తిగాడు కాస్సేపు ఆలోచనలో పడి,\n“నాకు జీవితంలో కనీసం ఒక్కరోజయినా,\nపదిమందీ గౌరవించే విధంగా గొప్పగా బతకా\nలని వుంది. అందుకు మీరు అవకాశం కల్పిం\nచండి, చాలు!” అన్నాడు.\n\n“అలాగే, సత్యం! ఇప్పుడే మాతోపాటు బండెక్కు. మాగ్రామానికి వెళ్దదాం,” అన్నాడు భూపతి సంతోషంగా.\n\nభూపతి కొడుకు పుట్టినరోజు కావడంతో\nఅనేకమంది వ్యాపారస్థులూ, మిత్రులూ\nశుభాకాంక్షలు తెలియజేయడానికి, ఆయన\nఇంటికి రావడం ప్రారంభించారు.\n\nఆసరికే భూపతి, సత్తిగాడిచేత విలువైన\nదుస్తులు ధరింపజేశాడు. వచ్చినవారందరికీ\nఆయన సత్తిగాణ్ణి చూపుతూ, “ఈయన\nసత్యం, నా చిన్ననాటి స్నేహితుడు. పట్నంలో\nపేరుమోసిన వ్యాపారి,” అంటూ గొప్పగా\nపరిచయం చేశాడు.\n\nమెత్తటిపట్టుపరుపులు అమర్చినదివానుల\nమీద, సంపన్నుల మధ్య కూర్చోవడం-అంతా\nకలలా తోచింది సత్తిగాడికి. ఆ సాయంత్రం\nగొప్పవిందు జరిగింది. గ్రామంలోని ధనికు\n\nలందరూ కుటుంబాలతో ఆడంబరంగా\nచెచ్చారు.\n\nవాళ్ళు భూపతి పక్కనే వున్న సత్తిగాడిని,\nభూపతితో సమానంగా గౌరవించారు.\nవాళ్ళల్లో కొందరు, “సత్యంగారూ! మీరు\nతప్పక ఒకసారి మా ఇంటికి వచ్చి వెళ్ళాలి,\nమరిచిపోవద్దు,” అంటూ సత్తిగాడిని తమ\nఇళ్ళకు ఆహ్వానించారు.\n\nఅంతా సద్దుమణిగేసరికి అర్ధరాత్రి\nఅయింది. సత్తిగాడు, భూపతి ఇచ్చిన\nదుస్తులు విడిచి, తన దుస్తులు ధరించి,\nఅటుగా వచ్చిన భూపతికి నమస్కరించి,\n“అయ్యా, నా జీవితకాలపు కోరిక, మీ దయ\nవల్ల తీరింది. ప్రతివారూ నన్ను ఒరేయ్, ఏరా,\nఅంటూ అమర్యాదగా పలకరించేవారే.\nఅందువల్లనే, జీవితంలో ఒకసారయినా\nఅందరూ నన్ను గౌరవించాలనీ, మనిషిగా\n\nచూడాలనీ ఆశపడేవాడిని. నా కోరికతీరింది.\nఇప్పుడు నేనెంతో సంతోషంగా ఉన్నాను. ఇక,\nవెళతాను!” అన్నాడు.\n\nభూపతి నవ్వి, “అందరూ నిన్ను నీచంగా ఎందుకు చూస్తున్నారో తెలుసా?” అని ప్రశ్నించాడు.\n\n“మరేం లేదు, బిచ్చగాడినని!” అన్నాడు సత్తిగాడు.\n\n“అయితే, నే చెప్పే నాలుగు మాటలూ శ్రద్ధగా విను,” అంటూ భూపతి, సత్తిగాడి భుజం తట్టి, “నీకేజబ్బూ లేదు, ఎలాంటి అంగపైకల్యం లేదు. నువ్వు కష్టపడి సంపాదించుకోక అడుక్కుతినుడు దేనికి? అందరూ గౌరవంగా చూడాలని గుడిమెట్ల మీద జోలె పరుచుకుని కలలు కనకపోతే, కష్టంచేసి సంపాయించుకోవచ్చు కదా! నువ్వు అడుక్కు తింటున్న ఖర్మానికి భిక్ష వేయనివాడు కూడా ఛీ, పోరా, అంటాడు. అవునా?” అన్నాడు.\n\nఆ మాటలలో వున్న వాస్తవాన్ని గ్రహించిన సత్తిగాడు, “మీ మాట నిజమే. అయితే, నాకు పని ఎక్కడదొరుకుతుంది!” అన్నాడు దీనంగా.\n\n“అలాంటి కుంటిసాకులు చెప్పకు. నువ్వు నిజంగానే చేస్తానంటే పని నేను ఇస్తాను.\n\nరేపే వచ్చి నా బట్టల దుకాణంలో చేరు,” అన్నాడు భూపతి.\n\n“అలాగే, బాబూ! తుప్పకుండా వస్తాను,” అంటూ అక్కడి నుంచి ఆనందంగా వెళ్ళి పోయాడు సత్తిగాడు.\n\nపక్క గదిలోంచి, ఈ సంభాషణ అంతా విన్న భానుమతి, భూపతితో, “మన బంగారు బాబుకు ప్రాణభిక్ష పెట్టిన, ఆ దేవుడిలాంటి వాడికి, దుకాణంలో ఏదో చిన్నపని ఇచ్చి చేతులు దులుపుకుంటారా? అతడికి పది లక్షలు ఇచ్చినా, అతడి ఋణం తీరినట్టు కాదు!” అన్నది కాస్త ఆవేశంగా.\n\nఆమాటలకు భూపతి పెద్దగానువ్వి, “అలా ఆవేశపడక, నేచెప్పేది విను. ముందుగా, ఏళ్ళతరబడి సోమరిగా బతికిన, అతడిలోని బద్ధకాన్ని పోగొట్టాలి. అతడు అంతో ఇంతో క్షుం చేయడానికి అలవాటుపడ్డాక, ఆ బట్టల దుకాణం అతడికే ఇచ్చేద్దాం. స్వయంగా క్షుటపడకుండా, వాళ్ళా వీళ్ళా మీద ఆధారపడే వాడు వ్యాపారంలో పైకి రాలేడు; సంపద నిలుపుకోలేడు,” అన్నాడు.\n\nభర్త ముందుచూపుకు మనస్ఫూర్తిగా అతడిని మెచ్చుకున్నది, భానుమతి."
        },
        {
            "title": "ఇద్దరూ ఇద్దరే!",
            "page_start": 32,
            "author": "వసుంధర",
            "pdf_page": 32,
            "content": "భూషయ్య ఆ యువకుణ్ణి పేరడిగి\nఈశ్వరుడని తెలుసుకున్నాడు. చూడ్డానికి\nవాడిదగ్గర దానిమృపళ్ళు బాగున్నా, బేరం\nఒప్పుకోలేదు. అలాగే పళ్ళలోంచి ఏమీ\nఏరుకోనివ్వలేదు.\n\n“సరుకంతా మంచిదే బాబూ! ఈ ఒక్క\nరోజుకూ నన్ను నమ్మండి. రేపటి నుంచి\nఎలాగూ మీరు నన్నే నమ్ముతారు,” అన్నాడు\nఈశ్వరుడు.\n\nభూషయ్య వాడి మాటలకు ఆకర్షితు\nడయ్యాడు. అదీకాక, ఇంతవరకూ నమ్మకమైన\nపళ్ళదుకాణంవాడు దొరకలేదు కూడా!\n\nనిజంగానే ఈశ్వరుడిచ్చిన పళ్ళు బాగు\nన్నాయి. ఇంట్లో బంధువులు కూడా ఆయని\nచ్చిన పళ్ళుతిని, అంత రుచికరమైన దానిమ్మ\nపళ్ళను తాము ఆ ఊరు దుకాణాల్లో ఎరగ\nమని చెప్పారు. మర్నాటినుంచి భూషయ్య\nరోజూ ఈశ్వరుడి దగ్గరే పళ్ళు కొనడం కొనసా\nగించాడు. ఈశ్వరుడు కూడా ఆయనకు\nచెడ్డసరుకన్నది ఇవ్వలేదు.\n\nఅలా నెల రోజులు గడిచాయి. ఆసరికి\nభూషయ్య ఆరోగ్యం ఎంత మెరుగయిం\nదంటే - జబ్బు చేయడానికి పూర్వం కూడా\nలేని మెరుపిప్పుడు ఆయనలో కనబడుతు\nన్నది. ఇక రంగాపురం తిరిగివెళ్ళే సమయం\nవచ్చిందని ఆయన అనుకున్నాడు.\n\nఆ రోజే భూషయ్యకు సీతాపురంలో చివరి\nరోజు. తనకు చక్కని పండ్లనిచ్చిన ఈశ్వరుడి\nవద్ద వీడ్కోలు తీసుకోవాలని ఆయన అనుకు\nన్నాడు. సాయంత్రం ఈశ్వరుడి దుకాణానికి\nవెళ్ళి చూస్తే, వాడి దగ్గర సరుకు చూడ్డానికే మీ\nబాగాలేదు.\n\n“అలా కనబడుతున్నది కానీ బంగారం\nలాంటి సరుకు, బాబూ! తటపటాయించ\nకెండి. తమర్ని మోసం చేస్తే, రేపు మళ్ళీ నా\nదగ్గరకు రారుకదా!” అని, ఈశ్వరుడు పళ్ళు\nతూకం వేస్తూంటే, ఆ పళ్ళకు ఎప్పటిధర\nఇవ్వడానికి మనస్కరించని భూషయ్య,\n“అనుకోకుండా దారిలో ఒక ఎరిగున్నాయన\nఅప్పడిగితే ఇచ్చేశాను. జేబులో ఆట్టే డబ్బు\nల్లేపు. అన్ని పళ్ళు తూకం వెయ్యకు,” అన్నాడు.\n\n“తమదగ్గర డబ్బులేమైపోతాయ్, బాబూ!\nఎంతవుంటే అంతే ఇవ్వండి. మిగతాది రేపు\nచూసుకుందాం,” అన్నాడు ఈశ్వరుడు.\n\n“అదైనా సరుకు బాగుంటేనే,” అన్నాడు\nభూషయ్య. సరుకెందుకు బాగుండదన్నట్లు\nనవ్వేశాడు, ఈశ్వరుడు.\n\nతాను ఊరు విడిచిపోతున్నట్లు ఈశ్వరుడికి\nచెప్పాలని భూషయ్యకు నాలుక చివరిదాకా\n\nమచ్చింది. కానీ ఆ రోజు వాడిచ్చిన పళ్ళమీద ఆయనకు చాలా అనుమానంగా వుంది. అందుకని, సరుకు బాగుంటేనే బంధువు లింట్లో మిగతా డబ్బిచ్చి వెళ్ళాలనీ, లేకుంటే ఆ డబ్బు ఎగవేయాలనీ అనుకున్నాడాయన. ఈ ఆలోచనతో, ఈశ్వరుడు అడిగిన దాంట్లో సగం డబ్బే ఇచ్చిపళ్ళు తీసుకుని ఇల్లుచేరాడు, భూషయ్య. ఆ రాత్రి వలిచి చూస్తే ఏ పండూ బాగోలేదు.\n\n“ఈ పళ్ళకుగాను ఇప్పటికి ఈశ్వరుడి కిచ్చిందే ఎక్కువ. వాడికింక మిగతాడబ్బు ఇవ్వక్కర్లేదు!” అనుకున్నాడు భూషయ్య.\n\nఈశ్వరుడు తన గురించి ఏమనుకుంటాడో అన్నదానికంటే, వాడు అబద్ధం చెప్పి తనను మోసం చేశాడనే భూషయ్య ఎక్కువ బాధపడ్డాడు.\n\nమర్నాడుదయమే రంగాపురం వెళ్ళే గుర్రబ్బండి ఎక్కాడు, భూషయ్య. అందులో ఆయనతో పాటు మరి ముగ్గురున్నారు. భూషయ్య బండిలో వెనుకగా కూర్చున్నాడు. దారిలో బండిని ఎవరో ఆపారు.\n\n“నడచి వెళదామనుకుంటే కాలు బెటి కింది. రంగాపురం ఇవతల గౌరీపురంలో దిగి\n\nపోతాను. అంతగా డబ్బిచ్చుకోలేను. నన్ను కాస్త నీ ముందుగా నీ పక్కనే కూర్చోని స్తావా?” అని వచ్చినవాడు బండివాడిని అడుగుతున్నాడు.\n\nఆ మాటలు విని పరిచయమైన గొంతులా వుందే, అనుకున్నాడు భూషయ్య.\n\n“ఇంత మాట్లాడావు- ఇంతకూ నువ్వె వరివో చెప్పావుకాదు!” అన్నాడు బండివాడు కాస్త విసుగ్గా.\n\n“నా పేరు ఈశ్వరుడు. సీతాపురంలో పళ్ళవ్యాపారం చేశాను. మా ఊళ్ళోపళ్ళతోటలు చూడుమంటూ, భూస్వామి ఒకాయన కబురు పెడితే, సీతాపురం వదిలి వెళ్ళిపోతున్నాను,” అన్నాడు వాడు.\n\nభూషయ్య తల తిప్పి వాణ్ణి చూశాడు. అప్పుడే ముందునుంచి బండెక్కుతున్న ఈశ్వరుడూ తల తిప్పి, భూషయ్యను చూశాడు. ఇద్దరూ క్షణం మాత్రమే ఒకరినొకరు అలా చూసుకున్నారు.\n\nదానిమ్మపళ్ళు బాగాలేవని భూషయ్య అనలేదు. బాకీ డబ్బులిమ్మని ఈశ్వరుడూ అడగలేదు. ఇద్దరూ ఇద్దరే కదా మరి!"
        },
        {
            "title": "వెయ్యివరహాల మూట",
            "page_start": 35,
            "author": "శ్రీరామకమల్",
            "pdf_page": 34,
            "content": "# వెయ్యివరహాల మూట\n\nచంపానరులో దొంగతనాలు ఎక్కువయ్యాయి. కొత్వాలు ధనసేనుడు దొంగలతో చేతులు కలపడం వల్ల, ఫిర్యాదులు రాజుకు చేరడం లేదని పుకారు పుట్టింది. ఆ పుకారులోని నిజానిజాలు తెలుసుకునేందుకు, రాజు మారువేషం వేసుకుని, రాత్రిపూట నగర సంచారం చేస్తూ, ఒక సత్రంలో బస చేశాడు.\n\n“నీ దగ్గర డబ్బేమైనా వుంటే, నా దగ్గర దాచుకో, క్షేమంగా ఉంటుంది. నగరంలో దొంగల భయం జాస్తిగా ఉన్నది కాబట్టిపాచ్చరి స్తున్నాను,” అన్నాడు సత్రం యజమాని రాజుతో.\n\n“నా వద్దకాసులమూటఉన్నది. అందులో వెయ్యి వరహాలున్నాయి. కానీ ఆమూటను నా దగ్గరే ఉంచుకుంటాను. ఏ దొంగా నన్ను దోచుకోలేడు,” అని రాజు నిర్భయంగా చెప్పి, తనకిచ్చిన గదిలోకి వెళ్ళిపోయాడు.\n\nఈ మాటలు బాటసారిగా నటిస్తున్న ఒక దొంగవిన్నాడు. వాడు రాత్రికి రాత్రి రాజు గదిలో ప్రవేశించి, ఆయనువద్దవున్న వహాల మూటను దొంగిలించి వెళ్ళిపోయాడు. తెల్లవారుషు మునే నిద్రలేచిన రాజు విషయం గ్రహించి సత్రం యజమాని వద్దకు వెళ్ళి, “నా వరహాల మూట పోయింది. సేనిప్పుడు అమరు అయిన పనిమీద బయటకు వెళుతున్నాను, రాత్రికి తిరిగి వస్తాను. ఈలోగా వెయ్యి వరహాలున్న నా మూట దొంగిలించబడిందని, నీవు కొత్వాలుకు ఫిర్యాదు చెయ్యి. నా మూట దొరికితే తగిన బహుమతి ఇచ్చి సత్కరిస్తాను,” అన్నాడు.\n\nఅందుకు సత్రం యజమాని, “అయ్యా! ఈ దేశు రాజు మంచివాడు, సమర్థుడు. కానీ కొత్వాలు దుష్టుడు. అందువల్లనే సత్రంలో బాటసారులను దొంగలు దోచుకున్నా, నేనేమీ\n\n“నువ్వత్తాఅబద్ధాలకోరువు!” అన్నాడు. రాజు ఆశ్చర్యంగా, “నేను నిన్ను ఇదే మొదటి సారిగా చూస్తున్నాను. నేను అబద్ధాల కోరు నని, నీకెలా తెలుసు?” అని అడిగాడు.\n\n“నిన్న రాత్రి నీ వరహాలమూటను దొంగి లించింది నేనే. మూట చాలా పెద్దదిగా వున్నా అందులో గుడ్డముక్కలు, చిన్నచిన్న రాళ్ళు వున్నాయి. వరహాలు మాత్రం వంద వున్నాయి. కానీ నువ్వేమో వెయ్యి వరహాలు పోయినట్లు కొత్వాలుకు ఫిర్యాదు చేయించావు,” అన్నాడు దొంగ ఈసడిస్తున్నట్టు.\n\nరాజు, వాడికేసి తీవ్రంగా చూస్తూ, “దొంగ తనం చేయడమే కాక, ఆ సంగతి నిర్భయంగా చెబుతున్నావు. నువ్వు గుండెలు తీసిన బంటు లాగున్నావే!” అన్నాడు.\n\n“అదంతా వేరే సంగతి. నువ్వు ఇప్పటి కిప్పడు కొత్వాలు ఇంటికి వచ్చి, నీ మూటలో వున్నవి నూరువరహాలేనని నిజం చెప్పాలి,” అన్నాడు దొంగ.\n\n“చెప్పకపోతే?” అన్నాడు రాజు.\n\nదొంగ తన దుస్తుల్లోంచి చిన్న కత్తి తీసి బెదిరిస్తూ, “చెప్పకపోతే నీ ఒంటినిండా గాయాలు చేస్తాను!” అన్నాడు.\n\nరాజు ఒడుపుగా వాడిచేయిపట్టుకుని, చిన్న దెబ్బతో వాడిచేతిలోని కత్తి కిందుడేలా చేశాడు. తర్వాతవాడిరెండు చేతులూ విరిచి కట్టి, “నిన్ని ప్పడే కొత్వాలు కప్పగిస్తాను,” అన్నాడు.\n\n“సరే, నన్ను కొత్వాలుకు అప్పగించు. కానీ ఆయనకు నీ మూటలో వున్నవి వెయ్యి వరహాలు కాదనీ, నూరువరహాలేననీ చెప్పు, లేకుంటే కొత్వాలు నన్ను బ్రతకనివ్వడు,” అన్నాడు దొంగ ఏడుస్తూ.\n\nచెయ్యలేకపోతున్నాను. నిన్ను నేనుముందుగా హెచ్చరించిన కారణమూ అదే! బాటసారుల ధనాన్ని దాచేందుకు, నా వద్ద భద్రతాదళము స్నది. ఏదొంగా ఆ దళం జోలికి రాడు. కానీ బాట సారులను దోచుకోకుండా ఆపడం, నావల్ల కాదు. అందుకు కారణమైన కొత్వాలుకు ఫిర్యాదునివ్వడం చెవిటివాని ముందు శంఖం ఊదడమే అవుతుంది,” అన్నాడు రాజుతో.\n\n“ఇదంతా ఒట్టి పుకారు. నాకు కొత్వాలు మీద కూడా నమ్మకముంది. నీవు నేను చెప్పి నట్లు చేయి,” అని రాజు వెళ్ళిపోయాడు.\n\nమళ్ళీ రాత్రికి రాజు మారువేషంలో సత్రం చేరుకునేసరికి, సత్రం యజమాని నవ్వుతూ, “నేను కొత్వాలుకు ఫిర్యాదు చేశాను, కానీ ఫలితమేమీ వుండదు,” అన్నాడు.\n\nరాజు తన గదిలోకి వెళ్ళాడు. కొద్ది సేప్టికి, ఒక అపరిచితుడు రాజు గదిలోకి వచ్చి,\n\n“దొంగగా పట్టుబడ్డందుక్కూడా భయ పడక, మూటలో ఎంత డబ్బు పోయిందో చెప్పితీరాలని ఇంతగా గోలపెడుతున్నావు, నీ తీరు నాకు చిత్రంగా వుంది,” అన్నాడు రాజు.\n\nదొంగ ఒకసారి పెద్దగా మూలిగి, “నేను దొంగనే అయినప్పటికీ నిజాయితీపరుణ్ణని కొత్వాలు నుమ్మాలి. నేను దొంగిలించినమూటలో నూరు వరహాలే వున్నాయని, ఆయన నన్ను కొరడాదెబ్బలు కొట్టించాడు. కావాలంటే నా వీపు చూడు!” అన్నాడు దొంగ.\n\nరాజు వెనక్కు వెళ్ళి చూస్తే, వాడి వీపు మీద దెబ్బల గుర్తులున్నాయి.\n\n“కొత్వాలు తన బాధ్యతను చక్కగా నిర్వ హిస్తున్నాడు. దొంగతనం చేసినందుకు, నీకీ శిక్ష పడి తీరవలసిందే!” అన్నాడు రాజు.\n\n“అయ్యా! నీకు పోయినవి నూరు వర హాలే కదా? నీకు నేను రెండు నూర్ల వరహా లిస్తాను, కొత్వాలుకు నిజం చెప్పు. నా నిజా యితీని ఆయన నమ్మకుంటే, నాకు బ్రతుకే భారమైపోతుంది,” అన్నాడు దొంగ.\n\nఇది మరింత ఆశ్చర్యంగా తోచి రాజు, దొంగను నిలదీస్తే-వాడు దొంగతను చేయగానే\n\nకొత్వాలు వద్దకు వెళ్ళి, మూటలో నూరు వర హాలున్నాయని చెప్పి, సగం వాటా ఆయనకు, యాబై వరహాలిచ్చి వచ్చినట్లు చెప్పాడు. కానీ, ఆ తరవాత సత్రం యజమాని చేసిన ఫిర్యాదులో, పోయినవి వెయ్యి వరహాలని తెలిసి, తన వాటా మిగిలిన నాలుగు వందల యాబై వయాల కోసం, కొత్వాలు వాడిని బాగా హింసించాడు. దొంగతన నిజాయితీని రుజువు చేసు కునేందుకు సత్రానికి వచ్చాడు.\n\nఆ సరికి రాజుకు అసలు విషయం అర్థమైంది. ఆయన దొంగకు తానెవరో తెలియ జెప్పే, ఇకనుంచి బుద్ధిగా బ్రతకుమని హెచ్చరించి పంపేశాడు.\n\nతర్వాత ఆయన రాజభటులను పంపి కొత్వాలును బందీ చేయించాడు. “ఇదేమిటి, మహారాజా!” అంటూ గోలపెట్టిన కొత్వాలుతో, “నువ్వు దొంగల నుంచి నిజాయితీని ఆశిస్తున్నావు. అయితే, నీలో మాత్రం నిజాయితీ లేదు. కొంతకాలం పాటు కారాగారంలో దొంగల మధ్య గడుపుతూ, వాళ్ళ నుంచి నిజాయితీ నేర్చుకో,” అన్నాడు రాజు.\n\nతర్వాత చంపానగరంలో దొంగతనాలు ఆగిపోయాయి."
        },
        {
            "title": "దయ్యం అంగీ",
            "page_start": 38,
            "author": "చందమామ బృందం",
            "pdf_page": 37,
            "content": "పర్వతాల రాష్ట్రమైన హిమాచల్ ప్రదేశ్, పశ్చిమ హిమాలయాల మధ్య ఉన్నది. ఇది సముద్రమట్టానికి 350-675 మీ. ఎత్తులో ఉంటున్నది.\n\nస్వాతంత్ర్యానంతరం ఇక్కడి పర్వత ప్రాంతాలన్నిటినీ కలిపి ఒక కేంద్రపాలిత ప్రాంతాన్ని ఏర్పాటు చేశారు. ఇవన్నీ సిమ్లా చుట్టూ ఉన్న ప్రాంతాలే. 1966 మే 1 వ తేదీ పంజాబ్ ప్రాంతంలోని కొండల ప్రదేశాలు ఇందులో కలుపబడ్డాయి. 1971 జనవరి 25 వ తేదీ పరిపూర్ణ హిమాచల్ ప్రదేశ్ రాష్ట్రం ఏర్పాటయింది.\n\nఈ రాష్ట్రంలో సట్లజ్, రావి, బీయస్, పార్బతి నడులు ప్రమోస్తున్నాయి. రాష్ట్రంలో చాలా తటకాలు ఉన్నాయి. రేణుక, రేవల్సర్, ఖజ్జియార్, దాల్, బీస్కుండ్, దాసావుర్, బ్రిఘు, ప్రషార్, మణిమహేష్, చందర్ తాల్, సూరజ్తాల్, కరేరి, సెయో ల్సార్, గోవింద్ సాగర్, నాకా మొదలైనవి వాటిలో ముఖ్యమైనవి.\n\n55,673 చ.కి.మీ వైశాల్యం గల ఈ రాష్ట్ర జనాభా 60,77,248. ఉత్తర దిశలో జమ్ము-కాశ్మీర్; ఆగ్నేయ దిశలో ఉత్తర ప్రదేశ్; దక్షిణంగా హర్యానా; పశ్చిమ వాయవ్యాలలో పంజాబ్; తూర్పున చైనా సరిహద్దులుగా కలిగిన రాష్ట్రం ఇది.\n\nరాష్ట్ర రాజధాని సిమ్లా. హిందీ అధికార భాష. జిల్లాలలో పలు మాండలికాలు మాట్లాడే ప్రజలు ఉన్నారు.\n\n# దయ్యం అంగీ\n\nఒకానొకప్పుడు లాహాల్‌లోని పుయ్‌కార్ గ్రామంలో పుంచోక్ అనే పేరుమోసిన జ్యోస్యుడు ఉండేవాడు. చుట్టుపక్కల నుంచీ, దూరప్రాంతాలనుంచీ అతని సలహాలకోసం, సహాయం కోసం ప్రజలు వచ్చేవారు. జాతకాలు చూడడం, ముహార్తాలు పెట్టడం మాత్రమే కాదు; పుంచోక్ పితృదేవతలను రప్పించి, వారితో సంభాషించే వాడు. సాక్షాత్తు గ్రామదేవత అతన్ని ఆవహించి, అతని కంఠస్వరంతో మాట్లాడేది. అతని కారణంగా పుయ్‌కార్ గ్రామం, చుట్టుపక్కల ఎంతో ప్రసిద్ధిగాంచింది.\n\nఒకనాడు పారుగు గ్రామమైన సాతింగి గ్రామపెద్ద నౌకరు పుంచోక్‌ను చూడడానికి వచ్చాడు. అతడు పుంచోక్‌కు నమస్కరించి, \"మా గ్రామాన్ని ఒక అల్లరిదయ్యం పట్టివీడిస్తు\"\n\nన్నది. అది చిల్లరమల్లర దొంగతనాలు చేస్తుంది.\nకుండలు పగులగొడుతుంది. కొట్టాల నుంచి\nగొడ్లను విప్పి తరిమేస్తుంది. పంటపాలాలను\nనాశనం చేస్తుంది. వంటచెరకు కోసం తెచ్చిపెట్టిన\nకట్టెలకు నిప్పంటిస్తుంది. పిల్లలను భయపెడు\nతుంది. ఇన్ని తుంటరి పనులు చేసినప్పటికీ,\nఇన్నాళ్ళు పోనీలే అని ఊరుకున్నాము. ఇటీవల\nదాని ఆగడాలు మరీ ఎక్కువైపోయాయి,” అని\nచెప్పి ఆగి, ఫుంచోక్ భార్య తెచ్చి ఇచ్చిన లోటా\nఛాంగ్‌ను తీసుకున్నాడు.\n\n“అది ఇప్పుడు ఏం చేసిందే మిటి?” అని\nఅడిగాడు ఫుంచోక్.\n\n“ఆ దయ్యం నిన్న క్షమించరాని నేరం\nచేసింది,” అన్నాడు నౌకరు.\n\n“అలాగా! ఏమిటానేరం?” అని అడిగాడు\nపుంచోక్.\n\nనౌకరు ఛాంగ్‌ను తాగి ముగించి, “నిన్న\nసాయంకాలం గ్రామపెద్ద పంచాయతీలో\nఉన్నాడు. ఇద్దరు గ్రామస్థుల మధ్య ఏర్పడిన\nతగాదాకు పెద్దల సమక్షంలో పరిష్కారం చెబు\nతున్నాడు. ఉన్నట్టుండి గ్రామపెద్ద గుబురు\nగడ్డం కనిపించకుండా పోయింది,” అన్నాడు.\n\n“ఎక్కడికి పోయింది?” అని అడిగాడు\nపుంచోక్.\n\n“అంతా ఆ అల్లరి దయ్యం పని! ఆయన\nగడ్డాన్ని దయ్యం తినేసింది. మేము అంత\nమంది ఉండీ ఏమీ చెయ్యలేకపోయాం. మాలో\nకొందరు దాని పెంటబడి పట్టుకోవడానికి ప్రయ\n\nచాంబా రుమాల్\n\nహిమాచల్ ప్రదేశ్ అనగానే గుర్తుకు వచ్చేవి చాంబా రుమాళ్ళు.\nఇవి సునిశితమైన చాంబాశైలి (ఎంబ్రాయిడరీ) అల్లికపనులు\nనిండిన చిన్న గుడ్డలు. రుమాలు అంటే చేతిగుడ్డ అని మన\nకందరికీ తెలుసు. ఇది పేరుకు రుమాలే తప్ప దీనిని పురుషులు\nఅలంకారంగా భుజాల మీద వేసుకుంటారు. స్త్రీలు మేలిముసుగుగా\nధరిస్తారు. చాంబా రుమాలును చాలా విలువైనదిగా భావిస్తారు. ఎన్ని అలం\nకారాలు చేసినప్పటికీ ఇది లేకపోతే పెళ్ళికూతురి అలంకరణను అసంపూర్ణంగానే\nభావిస్తారు.\n\nఎంబ్రాయిడరీ పనులకే కాకుండా శాలువాలకూ, దుప్పట్లకూ, తివాసీలకూ కూడా\nహిమాచల్ ప్రదేశ్ పేరుగాంచింది. చాంబా, కాంగ్రె మినియేచర్ పెయింటింగ్స్, గొంపాశైలి\nవర్ణచిత్రాలు కూడా చాలా ప్రసిద్ధిగాంచాయి.\n\nత్తించారు. కాని, ఫలితం లేకపోయింది. మీరు వచ్చి ఆ తుంటరి దయ్యాన్ని ఎలాగైనా గ్రామం నుంచి తరుమగొట్టాలి!” అన్నాడు నౌకరు కళ్ళు నీళ్ళు పెట్టుకుంటూ.\n\nపుంచోక్ ఏవో మూలికల పుల్లలకట్టా, దండం, కమండలం అంటూ తన సాధన సామ గ్రిని తీసుకుని వచ్చిన నౌకరు వెంట బయలు దేరాడు.\n\nసాతింగి గ్రామపెద్ద ఇల్లు శోకంలో మునిగి ఉంది. ఇంట్లో పిల్లలూ, పెద్దలూ కన్నీళ్ళు కారుస్తూ, కళ్ళుతుడుచుకుంటూ కనిపించారు. పుంచోక్ గ్రామపెద్దను సమీపించాడు. ఆయన జరిగిన దుర్ఘటన దిగ్గ్రాంతి నుంచి ఇంకా కోలుకోలేదు. పక్కనున్న ఆసనాన్ని చూపి పుంచోక్ను కూర్చోమని చెప్పినప్పుడు ఆయన పెదాలు వణికాయి. జ్యోస్యుడికి తేనీరు తెచ్చి ఇవ్వమన్నాడు.\n\n“మా నౌకరు మీకు అంతా వివరించి\n\nఉంటాడు. నిన్న నాగడ్డం తినేసిన ఆ దయ్యం, రేపు మరొకరి జుట్టు తినేయవచ్చు. ఎల్లుండి వేరొకరి ముక్కు తినవచ్చు. దాన్ని వదిలిపెట్ట గూడదు. ఎలాగైనా ఊరి నుంచి తరుమ గొట్టాలి!” అన్నాడు గ్రామపెద్ద ఆగ్రహంతో.\n\n“దానిని ఇప్పుడే తరుమగొడతాను,” అంటూ పుంచోక్ తన సాధనసామగ్రి సంచీ విప్పాడు. తలకు చుట్టూ పలుచటి బట్ట బిగించాడు. మంత్ర దండాన్ని తీసి బయటపెట్టాడు. వెంట తెచ్చిన హోమం పుల్లలను పేర్చి, నిప్పం టించాడు. క్షణాలలో ఇల్లంతా దట్టమైన పాగ కమ్ముకున్నది. ఆ పాగ ఘాటుకు అందరూ తుమ్మసాగారు. పుంచోక్ తన బుగ్గలపై సూదులు గుచ్చుకుని కనుగుడ్లు పైకి తిప్పుతూ గట్టిగా మంత్రాలు ఉచ్చరించసాగాడు.\n\nకొంతసేపటికి సాతింగి దయ్యం వచ్చి అతని ఎదుట నిలబడింది. తనను నిప్పుల్లోకి ఏదో లాగుతున్నట్టు గ్రహించి, ఆ దయ్యం తన ఒంటిపై ఉన్న అంగీని తీసి మంటలకేసి విసిరి, తూర్పు దిక్కుగా పారిపోయింది. అందరూ ఎంతో సంతోషించారు. తృప్తిగా నిట్టూర్చారు.\n\nదయ్యం తీసి విసిరిన దాని అంగీ నిప్పుల్లో పడలేదు. కొద్ది దూరంలో పడిన దానిని పుంచోక్ తీసి, విదిలించి మడిచి సంచీలో పెట్టుకున్నాడు. బయలుదేరడానికి సిద్ధమవుతూన్న పుంచోక్కు గ్రామపెద్ద కృతజ్ఞతతో డబ్బూ, విలువయిన కానుకలూ ఇచ్చాడు. పుంచోక్ వాటన్నిటినీ తీసి వయాట కట్టుకుని తిరుగుప్రయాణ మయ్యాడు.\n\nఅతడు కొండలగుండా నడిచి వెళుతూం డగా ఏదో దభీమని శబ్దం వినిపించి తలెత్తి చూశాడు. ఎదురుగా సాతింగి దయ్యం. “నా అంగీ నాక్సెయ్. నీకు ఏం కావాలన్నా ఇస్తాను,” అన్నది దయ్యం.\n\n“ఇవ్వను,” అంటూ పుంచోక్ మూటను\n\nచందమామ\n\nఆపిల్ పళ్ళు\n\nప్రత్యేకమైన మేలురకం గోల్డన్ ఆపిల్స్ కు హిమా\nచల్ ప్రదేశ్ చాలా ప్రసిద్ధిగాంచింది. శామ్యువల్\nఇవాన్స్ (సత్యానంద్ స్టోన్) అనే ఒక అమెరికన్\nమిషనరీ హిమాచల్ ప్రదేశ్ లో ఆపిల్ సాగుకు నాంది\nపలికాడు. 1904 లో ఆయన తన దేశం నుంచి\nతెచ్చిన ఆపిల్ విత్తనాలను ఇక్కడ నాటాడు. ఈనాడు\nఆపిల్ పళ్ళు పండే ప్రధాన ప్రదేశంగా కోల్ ఘర్\nపేరుగాంచింది. రాష్ట్రంలో ఇక్కడే ఎక్కువగా ఆపిల్స్\nపండుతాయి.\n\nకాంగ్రె, ధానేడార్ లోయల్లో కూడా ఆపిల్ తోటలు ఎక్కు\nవగా ఉన్నాయి. ఆపిల్ తోటలతో పాటు పర్వతసానువులలో తేయాకు\nతోటలు కూడా విస్తారంగా కనిపిస్తాయి.\n\nగట్టిగా పట్టుకున్నాడు. ఆ దయ్యానికి ఈ అంగీ\nచాలా అవసరం. లేకుంటే అది తననెందుకు\nఇంతగా అడుగుతుంది? అని ఆలోచించసాగాడు.\n\n“అది లేకుంటే చలితో చచ్చిపోగలను.\nనాకున్నది అదొక్కటే అంగీ!” అన్నది దయ్యం.\n\nపుంచోక్ ఆ మాటను నమ్మకుండా, దయ్యం\nఇలా వెంటబడడానికి ఏదో బలవత్తరమైన\nకారణమే ఉండాలి, అనుకుంటూ ముందుకు\nనడిచాడు.\n\n“నీకు నేను జీవితాంతం సేవలు చేస్తూ బతకలేను. నా అంగీ నాకిచ్చెయ్,” అని బతి మాలుతూ దయ్యం జ్యోస్యుడి వెంట వెళ్ళ సాగింది.\n\n“ఆహా! అంటే నీ అంగీ నాదగ్గర ఉన్నంత కాలం, నువ్వు నాకు సేవకుడిగా ఊడిగం చేస్తావన్నమాట! అవునా?” అన్నాడు పుంచోక్ పట్టరాని ఆనందంతో.\n\nదయ్యం మాట్లాడకుండా మౌనంగా వెళ్ళి\nపోయింది.\n\nపుంచోక్ ఉత్సాహంతో ఇల్లు చేరాడు. పక్క\nజొరి గ్రామపెద్ద ఇచ్చిన డబ్బునూ, కానుక\nలనూ భార్యకు ఇచ్చాడు. దయ్యం అంగీ\nవిషయం మాత్రం ఆమెకు చెప్పకుండా దానిని\nఅటకపై భద్రంగా దాచాడు.\n\nఆ రోజు నుంచి అతడు తలుచుకుంటే\nదయ్యం ప్రత్యక్షమయ్యేది. చెప్పిన పని క్షణా\nలలో చేసి ముగించేది. శీతాకాలంలో ఇంటి\nగుమ్మంలో కురిసే మంచును తొలగించేది.\nకొండ దిగువన ఉన్న బుగ్గల నుంచి నీళ్ళు\nమోసుకొచ్చేది. వసంతకాలంలో పుంచోక్ పాలం\nదున్ని బార్లీ చల్లేది. పంట సిద్ధమయ్యాక కోసి,\nనూర్పిడి చేసి ధాన్యాన్ని ఇంటికి చేర్చేది. చెప్పి\nనప్పుడు బార్లీ పిండి తయారుచేసేది. వేసవి\nకాలంలో కొండలమధ్య ఉన్న దేవదారు అడవు\nలకు వెళ్ళి వంటచెరకు తెచ్చేది.\n\nపుంచోక్ కు ఇప్పుడు రోజులు సుఖంగా\nగడిచిపోతున్నాయి. దయ్యానికి పనులు పురమా\nయిస్తూ హాయిగా తిరగసాగాడు. తన వృత్తిపర\n\nమైన పనులను కూడా మానుకున్నాడు. పనీ, పాటూ లేకపోవడం వల్ల క్రమంగా లావెక్క సాగాడు. దయ్యం మాత్రం ఊడిగం చేసి చేసి నీరసించిపోసాగింది.\n\nఅప్పుడప్పుడు దయ్యం, అతన్ని తన అంగీ తిరిగి ఇవ్వమని అడుగుతూ ఉండేది. అయితే, పుంచోక్ నవ్వి ఊరుకునేవాడు.\n\nఒకనాడు పుంచోక్ దూరంలో ఉన్న ఒక గ్రామానికివెళ్ళవలసి వచ్చింది. ఆ గ్రామ పెద్దలు వచ్చి, తమ దేవాలయంలో ప్రత్యేక పూజలు జరిపించాలని పుంచోక్ను కోరారు. అది చాలా ప్రతిష్ఠాత్మకమైన పూజావిధానం కావడంవల్ల, పెద్దల మాట కాదనలేకా పుంచోక్ వారి వెంట బయలుదేరాడు.\n\nఅదే మంచి అవకాశంగా భావించిన సాతింగి దయ్యం, గొంపూ దయ్యం దగ్గరికివెళ్ళి తన గోడు వెళ్ళబోసుకున్నది. గొంపూ దయ్యం దయ్యాల కన్నిటికీ పెద్ద. ప్రపంచంలోని దయ్యాల సమస్యలకన్నిటికీ అది చక్కని పరిష్కారమార్గాలు చూపేది.\n\nసాతింగి దయ్యం మాటలను శ్రద్ధగా విన్న గొంపూ దయ్యం తలాడించి, “దయ్యాలు తమ పరిమితుల్ని దాటడంవల్ల దాపురించే అగచాట్లు ఇవి. గ్రామస్థులందరి సమక్షంలో నువ్వు గ్రామ పెద్ద గడ్డం లాగి తినడం పెద్ద నేరు కాదా? అలా ఎందుకు చేశావు? దయ్యాలు అల్లరి పనులు చేయవచ్చు. అది దయ్యాల హక్కు కూడానూ. అయితే పొగరుతో హద్దు దాటితే ఫలితం అను భవించక తప్పదు. నీ విషయంలోనూ అదే జరిగింది!” అన్నది.\n\nసాతింగి దయ్యం కన్నీళ్ళు కారుస్తూ, గొంపూ దయ్యం కాళ్ళు పట్టుకుని, “ఈ ఒక్క సారి నన్ను క్షమించి కనికరించు. ఇపై ఇలాంటి తప్పు చేయను. హద్దులెరిగి బుద్ధిగా నడుచు కుంటాను,” అన్నది.\n\n“సరే, పుంచోక్ నుంచి నీ అంగీని తిరిగి రాబట్టడానికి ప్రయత్నిస్తాను, నువ్వు వెళ్ళు,” అన్నది గొంపూ దయ్యం.\n\nసాతింగి దయ్యం సంతోషంగా తిరిగి వచ్చింది.\n\nగొంపూ దయ్యం ఒక గౌరెలకాపరి రూపంలో పుంచోక్ ఇంటికివెళ్ళి, అతని భార్యతో, “నేనూ, పుంచోక్ బాల్యమిత్రులం. అయితే ఒకరినొకరు చూసి కొన్నీళ్ళయింది. ఆ దారిగుండా వెళుతూ పాత స్నేహితుణ్ణి పలకించి వెళ్దామని వచ్చాను,” అన్నాడు.\n\n“ఆయన ఇంట్లో లేరు. ముఖ్యమైన పని మీద పారుగూరు వెళ్ళారు. రేపే రాగలరు. ఈ రోజు ఇక్కడే ఉండి చూసి వెళ్ళండి,” అన్నది పుంచోక్ భార్య మర్యాదపూర్వకంగా.\n\n“వీలుకాదమ్మా! రేపు వేకువజామునే ఒక పెళ్ళి. తప్పక వెళ్ళాలి. తిరుగుప్రయాణంలో నా స్నేహితుణ్ణిచూస్తాను. అయితే ఒక విషయం. నువ్వు సాయపడగలవేమో చూడు చెల్లెలా! నేను కొన్నాళ్ళ క్రితం ఒక పాత అంగీని నా స్నేహితుడి దగ్గర భద్రపరచమని ఇచ్చాను. అది\n\nఇప్పుడు కావాలి. చూసి ఇచ్చావంటే బావుం\nటుంది,” అన్నాడు గొర్రెలకాపరి.\n\n“అదెంత పని! అలాగే చూసి ఇస్తాను.\nఇంతదూరం వచ్చారు, భోజనం చేసి వెళ్ళండి,”\nఅంటూ రుచికరమైన భోజనం వడ్డించింది.\nఅతడు భోజనం చేసి విశ్రాంతి తీసుకుంటున్న\nసమయంలో, అతడు చెప్పిన అంగీ కోసం\nఇల్లంతా వెతికింది. అఖిరికి అటకమీద అంగీ\nకనిపించింది. అది తన భర్తది కాదని ఆమెకు\nతెలుసు గనక, దానిని తెచ్చి అతనికిచ్చి, “ఇదే\nనేమో చూడండి!” అన్నది.\n\nదానిని చూడగానే పరమ సంతోషంతో\nగొర్రెలకాపరి, “అవును తల్లీ, ఇదే నాది. పెద్ద\nఉపకారం చేశావు. కృతజ్ఞతలు!” అంటూ\nదానిని తీసుకుని వెళ్ళిపోయాడు.\n\nఆ తరవాత దానిని అది సాతింగి దయ్యా\nనికి ఇచ్చింది. దానిని తీసుకుని సంతోషంగా\n\nతొడుక్కున్న సాతింగి దయ్యం పరమానం\nదంతో, “ఈ జన్మలో ఇకమానవుల జోలికి పోను;\nహాని తలపెట్టను. నీ మేలు మరవను,” అంటూ\nఅక్కడి నుంచి ఎగిరి వెళ్ళిపోయింది.\n\nఫుంచోక్ మరునాడు తిరిగి రాగానే, అతని\nభార్య-ఫుంచోక్ బాల్యస్నేహితుడు రావడం\nగురించీ, అతనికి భోజనం పెట్టి పాత అంగీని\nవెతికి ఇవ్వడం గురించీ చెప్పి, “ఆయన తిరుగు\nప్రయాణంలో మిమ్మల్ని చూడడానికి వస్తాన\nన్నాడు,” అన్నది.\n\nఫుంచోక్ ఒక్క క్షణం దిగ్భాంతి చెందాడు.\nఆ తరవాత కోలుకుని, “ఎంతపని చేశావు!”\nఅంటూ దయ్యం తనను మోసం చేసిందని\nగ్రోంచి బాధపడ్డాడు.\n\nఫుంచోక్ ఆ రోజునుంచి ఎప్పటికప్పుడు\nపాలం పనులు చేసుకోవడం; గుమ్మంలోని\nమంచును శుభ్రపరచడం; కొండ కింది నుంచి\nపైకి నీళ్ళు మోసుకురావడంతోపాటు—మనుషు\nలను బాధించే దయ్యాలను వదలగొట్టడం, జాతీ\nఫలాలు చెప్పడం అంటూ తన వృత్తిపరమైన\nపాతపనులను మళ్ళీ మొదలుపెట్టాడు.\n\nఇండియా గత యాబై అయిదు సంవత్సరాలుగా స్వతంత్రదేశంగా ఉంటోంది. అర్ధ శతాబ్ద కాలంగా ఎన్నో ఒడిదుడుకులను అధిగమిస్తూ మన ప్రజాస్వామ్యం ముందుకు సాగుతోంది. ఈ నెల క్విజ్‌లో కొన్ని ముఖ్యమైన సంఘటలను గుర్తు చేసుకుందాం.\n\n1. మన జాతిపిత గాంధీజీ 1948 జనవరి 30 న హత్యకు గురయ్యారు. అంతకు పదిరోజుల ముందే ఆయన మీద హత్యాప్రయత్నం జరిగింది. ఆ సంఘటన ఏది?\n\n2. భారత సైన్యానికి 1949 జనవరి 15 తేదీ మహాజ్వలమైన రోజు. ఆ తారీఖ ప్రాముఖ్యత ఏమిటి?\n\n3. 1951 అక్టోబర్ - 1952 ఫిబ్రవరి మధ్యమొట్టమొదటి సాధారణ ఎన్నికలు జరిగాయి. ఎన్నికలలో ఎన్ని పార్టీలు పోటీ చేశాయి? వాటిలో జాతీయపార్టీలు ఎన్ని?\n\n4. ఎక్కువసార్లు బడ్జెట్ సమర్పించిన కేంద్ర ఆర్థికమంత్రి ఎవరో తెలుసా? ఎన్నిసార్లు?\n\n5. మనదేశంలో ప్రసిద్ధిగాంచిన పర్వదినాలలో 'కుంభమేళా' ముఖ్యమైనది. మొట్ట మొదటిసారిగా అక్కడ తొక్కిసలాట జరిగింది. అదెప్పుడు జరిగింది? ఎందరు ప్రాణాలు కోల్పోయారో తెలుసా?\n\n6. భారతరత్త్వపురస్కారం ఎప్పుడు నెలకొల్పబడింది? మొట్టమొదటి గహీతలు ఎవరు?\n\n7. 1951 లో ఢిల్లీలో ప్రథమ ఆసియా క్రీడలు జరిగాయి. భారతదేశానికి తొలి బంగారు పతకం సాధించినవారెవరు?\n\n8. ఇండియా ప్రథమ కార్డినాల్ ఎవరు? ఎప్పుడు నియమించబడ్డారు?\n\n9. 1948 లో రాష్ట్రాల అతిపెద్ద యూనియన్ ఏర్పడింది. దాని పేరేమిటి? రాజధాని ఏది?\n\n10. 1950 ఏప్రిల్, డిసెంబర్ నెలలలో మనదేశానికి చెందిన ఇద్దరు సుప్రసిద్ధ ఆధ్యాత్మిక గురువులు పరమపదించారు. వారెవరు?\n\n(సమాధానాలు వచ్చే నెలలో)\n\nనవంబర్ క్విజ్\n\nసమాధానాలు\n\n1. తండ్రి కూతురికి రాసిన లేఖలు.\n\n2. 1947 ఆగస్ట్ 15 అర్ధరాత్రి. పార్ల మెంటు సెంట్రల్ హాల్లో స్వాతంత్ర్య ప్రకటన సందర్భంగా.\n\n3. విజయలక్ష్మి పండిట్; యునైటెడ్ ప్రావిన్స్ (ఈనాటి ఉత్తరప్రదేశ్).\n\n4. కాదు.\n\n5. వానరసేన. జాతీయ నాయకుల మధ్య సందేశాలు తీసుకువెళ్లడం.\n\n6. ఇండియా-పాకిస్తాన్ యుద్ధంలో విజయం (డిసెంబర్ 3-16)\n\nవిఘ్నశ్వరుడు\n\nవినాయకచవితి నాటి మునిమాపువేళ విఘ్ను\nశ్వరుడు పడమటి ఆకాశంలో తన దంతంలాగే\nఉన్న చంద్రుణ్ణి చూస్తూ, నిండుబొజ్జతో\nమందంగా అడుగులు వేస్తున్నాడు. చిట్టెలుక\nవెంట వస్తున్నది.\n\nనెలమంక విఘ్నుశ్వరుడి సంకేతం అంటారు.\nవిఘ్నుశ్వరుడి నుదుట తెల్లని మంచిగంధంతో\nతీర్చిదిద్దిన బాలచంద్రతిలకం, ఆకాశం మీది\nచవితిచంద్రుడి ప్రతిబింబంలాగ ప్రకాశిస్తు\nన్నది. ఫాలచంద్రుడు, బాలచంద్రుడు అని\nకూడా విఘ్నుశ్వరుడికి పేర్లున్నవి.\n\nకాలి బొటనవ్రేలికి చిన్న రాయి తగిలి\nవినాయకుడు అమాంతంగా బోర్లాపడ్డాడు.\nకడుపు పగిలిపోయింది. తినుబండారాలు\nవెలికి వచ్చి నేల విరజిమ్ముకున్నాయి. అదే\nఅడుగుగా ఎలుక వాటిని గబుగబా తినసాగింది.\n\nఆ వినోదానికి, ఆకాశపు చిరునవ్వులా ప్రకా\nశించే చంద్రమామ పకపకా నవ్వాడు. దేవతలు\nమొదలైనవారంతా వచ్చి, పెద్దసర్పంతో వినాయ\nకుడి బొజ్జ కలిపి కుట్టారు.\n\nపార్వతికి చంద్రుడి మీద చాలా కోపం\nవచ్చింది. ఆమె, “వినాయకచవితినాడు\nచంద్రుణ్ణి చూస్తే, నీలాపనిందలు వచ్చి\nపడతాయి!” అని శపించింది.\n\nఅది మొదలు పిల్లల్ని సైతం చూడనివ్వ\nకుండా, వినాయకచవితి నాడు చంద్రదర్శ\nనంకాకుండా, అంతా చాలా జాగ్రత్తుడుతూ\nవచ్చారు.\n\nద్వాపరయుగం వచ్చింది. దేవకీ వసుదేవు\nలకు చెరసాలలో పుట్టి, గోకులంలో యశోద\nముద్దులపట్టిగా పెరుగుతున్న బాలకృష్ణుడు\nపూతన, శకటాసురుడు, తృణావర్తుడు అనే\n\n12. కృష్ణ వినాయకీయం"
        },
        {
            "title": "విఘ్నేశ్వరుడు - 12",
            "page_start": 45,
            "author": "చందమామ బృందం",
            "pdf_page": 45,
            "content": "రాక్షసుల్ని అప్పటికే చంపేశాడు, బాగా\nమాటలు నేర్చాడు.\n\nఆ రోజు వినాయకచువితి. యశోద పాలు\nపితుకుతున్నది. బాలకృష్ణుడు యశోద వీపు\nమీద నుంచి వంగి పాత్రలోని పాలలో ప్రతిబిం\nబించిన చంద్రవంకను చూసి, “చందమామ!\nపాలల్లో చందమామ!” అంటూ చప్పట్లు\nచరిచాడు.\n\nయశోద గతుక్కుమని, “ఎంతుని చేశావు క్నా! ముందు, ముందు ఎన్ని నీలాపనిందలు పడవలసి వస్తుందో మరి,” అని నొచ్చుకుంది.\n\n“నీలాపనింద అంటే ఏమిటమ్మా?”\nఅన్నాడు కృష్ణుడు.\n\n“ఉత్తినే నిన్ను దొంగ అంటారు!” అన్నది\nయశోద.\n\n“విచారించకమ్మా! పాలు, వెన్న దొంగ\nతనం చేస్తుంటానమ్మా, అప్పుడది నీలాపనింద\nఅవదుగా!” అన్నాడు కృష్ణుడు.\n\n“ఆరి పిడుగా! నీ నోట బ్రహ్మాండాలు విరుచుకుపడా!” అని అంటూ గోపమ్మబుగ్గులు నొక్కుకున్నది.\n\n“బ్రహ్మాండాలు చూశావామ్మా?” అని కృష్ణుడడిగాడు.\n\nయశోద, “బ్రహ్మాండాలకేంగాని, పెద్ద యినా నీ మీద అభాండాలు పడ్డం ఖాయం!” అంటూ సున్నితంగా బాలుడి తలమీద మొట్టికాయ పెట్టింది.\n\n“అప్పుడు మళ్ళీ ఇలాగే చందమామను చూడాలి కదూ?” అన్నాడు కృష్ణుడు.\n\n“పెద్దయ్యాక చూస్తే మరీ తప్పు!” అంది యశోద మనసులో, “విఘ్నీశా! అభం శుభం తెలియని పసివాడు, నీడ చూశాడు, అంతే. మన్నించు!” అని అనుకుంటూ.\n\nఆ మర్నాడు బలరాముడు గబగబా వచ్చి\nయశోదతో, “అమ్మా! తమ్ముడు వీధిలో\nమన్ను తింటున్నాడు. అబద్ధం కాదు, వాడి\nనోరు చూడు!” అని చెప్పాడు. యశోద చర\nచరా వెళ్ళింది.\n\nకృష్ణుడు మట్టిముద్దలు వరసగా పేరుస్తు\nన్నాడు. యశోద కృష్ణుడి చెవి పట్టి, “ఏదీ నోరు\nతెరు!” అన్నది.\n\n“నన్ను నీచేత కొట్టించాలని ఎవరో ఏదో చాడీ చెప్పినట్టుంది. నీలాపనిందలు పడతా యని నిన్ననేకదా నువ్వు చెప్పావు? మట్టితో, ఉండ్రాళ్ళు, లడ్లు చేస్తున్నానమ్మా. మట్టితో చేసిన వినాయకుడు మన్నుతో చేసినవైతేనే నిజంగా తింటాడమ్మా!” అన్నాడు కృష్ణుడు అమాయకంగా.\n\nయశోద లెంపలు వేసుకుంటూ, “తప్పు\nనాయనా, తప్పు! మన్నుతో చేసినా, రాయితో\n\nచెక్కినా దేవుడు దేవుడే! అపచారం స్వామీ! విఘ్నుశా! అమాయకుడైన పసిపిల్లవాడి మాటలు ఏమాత్రం పట్టించుకోకు!” అని ధ్యానించింది.\n\n“అయితే వచ్చే వినాయకచవితికి వెన్న ఉండ్రాళ్ళు, నేతి లడ్డుబోలెడన్ని చెయ్యియి. ఎన్ని తింటాడో చూస్తా, తినకోతే తినిపించుతా!” అన్నాడు కృష్ణుడు.\n\n“ముందు నీ నోరు చూపించు!” అంటూ యశోదవంగి చూడబోతూంటే కృష్ణుడు “ఆ” అంటూ బార్లా నోరు తెరిచాడు.\n\nయశోద అలా చూస్తూనే ముచ్చెమటలు పట్టి చతికిల కూలబడింది. కృష్ణుడి నోటిలో బ్రహ్మాండాలు, నక్షత్రమండలాలు, సూర్యుళ్ళు, చంద్రుళ్ళు, సముద్రాలు, పర్వతాలు; సమ స్తమూ కనిపించాయి. పాలు పితుకుతున్న యశోద వీపున వాలి, మెడ చుట్టూరా చిట్టి చేతులు చుట్టి, పాలల్లో చందమామను చూపిస్తున్న కృష్ణుడు కనిపించాడు. యశోద కల అనుకుని గిల్లుకొని కళ్ళు నులుము కొంది. కలకాదు. ఏ దేవతో, వినాయకుడో తనను మాయలో ముంచేస్తున్నాడని అను కుంటూ చుట్టూరా చూసింది.\n\nయశోద వెర్రి చూపులకు చుట్టూ చేరిన పిల్లవాళ్ళు కేరింతలు కొడుతున్నారు. స్తంభం చాటున బల రాముడు ముసిముసి నవ్వులు నవ్వుతున్నాడు.\n\nకృష్ణుడు యశోద ముఖం మీదకు వంగి, “చూడమ్మాచూడు! మన్ను కనిపించిందా? బాగా చూడు!” అంటూ తెరిచిన నోరు మరింత దగ్గిరగా చూపుతుంటే, యశోదకు దేవాది దేవుళ్ళు కనిపించారు. కృష్ణుడు పిల్లనగోవి\n\nఊదుతూంటే, విఘ్నుశ్వరుడు తాండవం చేస్తూ కనిపించాడు. కృష్ణుడు పెద్దనల్లని సర్పం తలల మీద తంతున్నాడు. అది కృష్ణుణ్ణి చుట్టి వేస్తున్నది.\n\nయశోద కెవ్వున అరిచి మూర్ఛపోయింది.\n\nయశోద తిరిగి కళ్ళు తెరిచేసరికి మంచం చుట్టూరా గోప భామలూ, అవ్వలూ కని పించారు.\n\n“నాకేమ్మింది?” అని ఆశ్చర్యంగా అడి గింది యశోద.\n\nఆమెకు ఏదీ జ్ఞాపకం లేదు. ఏమీ జరగ నట్టే అంతా మరిచిపోయింది.\n\n“నీకేమ్మిందో మాకు తెలియదుగాని, మా ఇళ్ళల్లో దొంగతనాలు జరిగాయి. ఆ దొంగ నీ ముద్దులకొడుకే! వెన్న, మీగడ, పాలు, పెరుగులు కుర్రమూకకీ, కోతులకూ పంచి పెడుతుండగా కళ్ళారా చూశాము!” అని చెప్పారు గోపకాంతలు.\n\nయశోద, “ఏమిటేమిటీ! అవన్నీ మీ ఇళ్ళల్లోవని ఎలాగఅనుకున్నారు? మాఇంట లేవనుకున్నారా? గోకులం ఊళ్లోని ఇళ్లన్నీ కలిపి, మా ఇంట వున్నవాటిలో సగానికైనా రావు; వెళ్ళండి, వెళ్ళండి!” అంటూ వాళ్ళను సాగనంపింది.\n\nకృష్ణుడు మెల్లగా వచ్చి, “ఏం జరిగిందమ్మా?” అనడిగాడు.\n\n“ఏం జరుగుతుందన్నానో అదే జరిగింది! నీమీద నీలాపనింద పడింది!” అన్నది యశోద బాధగా.\n\n“నీలాపనింద తప్పించుకున్నానమ్మా, వాళ్ళు చెప్పిందంతా నిజమేనమ్మా!” అన్నాడు కృష్ణుడు.\n\nయశోదకు పట్టరాని కోపం వచ్చింది. పెద్ద తాడుతో కృష్ణుణ్ణి పెద్ద రోలుకు వేసి కట్టింది. కృష్ణుడు ఆ రోటిని ఈడ్చుకుంటూ వెళ్ళి, జంటగా పెరిగినరెండు మద్దిమానుల సందున\n\nదూరి రోటిని లాగాడు. మహావృక్షాలు రెండూ వ్రేళ్ళతో పెళ్ళగించుకొని కూలాయి. శాప విముక్తులైన గంధర్వులు కృష్ణుణ్ణి నుతించి ఆకాశానికెగిసి, అదృశ్యులయ్యారు.\n\nఏడాది తిరిగింది. వినాయకచుతి వచ్చింది. రంగురంగుల పెద్ద వినాయక విగ్రహాన్ని సందుడు చేయించాడు. యశోద పాలమీగ డతో పిండి కలిపి ఉండ్రాళ్ళు, వెన్న అప్పాలు, నేతిలడ్లు, పాలతో జిల్లేడుకాయలు దండిగా చేసింది.\n\nనైవేద్యాలన్నీ పళ్ళేల నిండా నింపి, పూజా మందిరంలో అమర్చి తలుపు చేరేసి, యశోద అలా వెళ్ళింది.\n\nకృష్ణుడు మెల్లగా పూజామందిరం ప్రవేశించి తలుపు మూసి, తినుబండారాల్ని వినా యక విగ్రహానికి అందిస్తూ, “తినవయ్యా తిను!” అంటూ ప్రతిమ బొజ్జె నిమిరాడు.\n\nప్రతిమ విఘ్నుశ్వరుడై తొండంతో అందు కొంటూ, “కృష్ణా! నేనందించేవి నువ్వూ తినాలి! విఘ్నుశ్వర చరిత్రలో ఇది సుందరకాండ!” అంటూ మెన్నతో చేసిన తినుబండారాల్ని కృష్ణుడి నోట కుక్కాడు. పళ్ళాలు ఖాళీ అవుతున్నాయి.\n\nయశోదపూజామందిరానికి మస్తూ గవాక్షం గుండా లోపల జరుగుతున్న సుందరకాండ చూసి కొయ్యబారిపోయింది. ముచ్చెమటలు పట్టాయి. మళ్ళీ తమాయించుకొని, “అబ్బే, నేనేదో భ్రమపడుతున్నాను, నా కళ్ళకేదో మాయతెగులు పట్టుకుంది!” అని సర్ది చెప్పుకుంటూ తలుపు తెరిచి వచ్చింది.\n\nవినాయక విగ్రహం విగ్రహంలాగే ఉన్నది. అమర్చిపెట్టిన తినుబండారాలు కనిపించటం లేదు. కృష్ణుడు బిక్కమొహం పెట్టి చూస్తున్నాడు.\n\n“నీ తిండితగలడా! పూజ కాకుండా అంతా పాడుచేశావు,” అంటూ యశోద కృష్ణుడి వీపు మీద గట్టిగా నాలుగు చరిచింది.\n\nకృష్ణుడు ఏడుస్తూ, ఎవరికీ చిక్కకుండా పరుగు తీసి, కాళిందిమడుగు చేరాడు. ఆ వెనుకనే యశోదతోబాటు గోకులంలోని వారంతా ఆదుర్దాగా వెళ్ళారు.\n\nకాళిందిమడుగులో ఉంటున్న కాళీయ మహాసర్పం వల్ల గోకులవాసులకు ఎన్నో విధాలుగా హాని జరుగుతూ వస్తున్నది. కృష్ణుడు మడుగు ఒడ్డునే ఉన్న చెట్టెక్కి, మడుగు మధ్యకు వ్యాపించి ఉన్న కొమ్మమీది నుంచి, మడుగులోకి దూకి, కాళీయనాగుడి నెత్తిమీద పిడుగులాగ పడ్డాడు. గజ్జెలందెలు ఘల్లు\n\nఘల్లుమనగా కృష్ణుడు కాళీయుడి తలలమీద తాండవం చేశాడు. అద్భుతంగా కాళీయమర్ద నంజరిగింది. కాళీయుడి శాపం తీరింది. కుమార్తెలను తీసుకెళ్ళి పాతాళంలో వాసుకికి అప్పగించి, కాళీయరూపం ఉపసంహరించు కొని, విఘ్నం విఘ్నేశ్వరుడి అధీనమైంది.\n\nకొడుకునెత్తుకొని యశోద ఇంటికొచ్చి చూసేసరికి, పూజామందిరంలో పళ్ళాలన్నీ నిండుగా ఎలాగ పేర్చినవి అలాగే ఉన్నాయి. బాలకృష్ణుడి వీపుమీద మాత్రం యశోద వ్రేలి తట్లు కనిపిస్తున్నాయి. యశోద వాటిని చూసి, “నా చేతులు పడిపోను! నా కళ్ళకేదో మాయ రోగం వచ్చి నిష్కారణంగా కొట్టాను. పాపిష్ఠి దాన్ని!” అని వలవలా ఏడ్చింది.\n\n“అమ్మా! బోలెడు వేళ ఉంది, పూజ మొయ్యపూమరి!” అన్నాడు కృష్ణుడు. నందుడు యశోద కృష్ణుడిచేతే పూజ చేయించారు. నైమేద్యాల్ని స్వయంగా ఊరందరికీ పంచారు. కమ్మని ఆ తినుబండారాల్లో అమృతం ఉందనిపించింది. గోకులమంతా ఆనందం పొంగి పార్టింది.\n\nకృష్ణుడు బాగా యెదిగాడు. గోవర్ధనగిరిని ఎత్తి ప్రళయభీకరమైన జడివాన నుంచి గోవు లనూ, గోపకులనూ కాపాడి, ఇంద్రుడికి గర్వ భంగం చేశాడు.\n\nగోవర్ధన ప్రాంతంలో ఒకనాడు కృష్ణుడు ఆవులను కాస్తూండగా, చంకను పెద్ద మద్దెల పెట్టుకొని, మఱ్ఱున్న ఒకపెద్దమనిషి, “అబ్బాయి, ఇక్కడ కృష్ణుడు అనే అబ్బాయి ఉన్నాడట. మురళి చాలా గోప్పగా వాయిస్తాడని చెప్పు కుంటున్నారు. ఆ మురళీగానం ఏపాటిదో చూద్దామని వచ్చాను. అతడి ఉనికి చెప్పు గలవా?” అన్నాడు కృష్ణుడితో.\n\n“స్వామీ, ఆ కృష్ణపరమాణువును నేనే! తమరెవరో చాలా గోప్ప మృదంగ విద్వాంసు ల్లాగ ఉన్నారు. తమరెవరో తెలియనివాణ్ణి,\n\nకాస్త సెలవియ్యండి, స్వామీ!” అని కృష్ణుడు చేతులు జోడిస్తూ అన్నాడు.\n\n“నన్ను మృదంగ కేసరి అని పిలుస్తారు. మాది దక్షిణదేశం. మధురానగరానికి వెళ్తు న్నాను. కంసుడు ధనుర్యాగం చేస్తాడుట. అప్పుడు నా మద్దెల విద్వత్తును ప్రదర్శిద్దామని వెళ్తున్నాను,” అన్నాడు మృదంగ కేసరినని చెప్పుకొన్న పెద్దమనిషి.\n\nఅతని కాలికి రత్నఖచితమైన గండపెం డేరం, చేతులకు కెంపులు తాపిన సింహతలా టాలు, మెడలో బంగారు నిమ్మకాయల దండ, చెవులకు పెద్ద కుండలాలు ధగధగా మెరుస్తున్నవి. మద్దెల నిండా నవరత్న స్వర్ణ పతకాలు తాపి ఉన్నవి.\n\nకృష్ణుడు వాటిని చూసి అబ్బురపడుతూ, “స్వామీ, నేను ఆవుల్ని కాసే సామాన్య గోప కుణ్ణి. నా పిల్లనగ్రోవి సాదా వెదురుబొంగు ముక్క! మీ దక్షిణదేశ విద్వాంసులు, తాళా నికి ప్రసిద్ధులు. ఇహ నేను ఏదో ఒక రాగాన్ని ఊది, అవుల్ని పాలించుకోవడం తప్పితే, మరేదీ తెలియని గాలి పాటగాణ్ణి మాత్రమే!” అన్నాడు.\n\nఉపకారి\n\nశంఖవరు అనే గ్రామంలో, రంగడే ఇర్డైఏళ్ళ వయసువాడోకడుండేాడు. వాడితల్లిదుండ్రులు బాల్యంలోనే పోవడంతో, వాణ్ణి, అవ్వ పెంచి పెద్దచేసింది. వాడు పెద్దసోమరి, ఏపనీ అబ్బ లేదు. ఏదో ఒకనాడు అదృష్టదేవత తనను కరుణించి, పెద్దధనవంతుణ్ణిచేస్తుందని పగటి కలలు కంటూండేవాడు.\n\nఇరుగుపారుగు ఇళ్ళల్లో పనులు చేసి, వాళ్ళిచ్చే డబ్బులతో కాలం గడుపుకు వస్తున్న అవ్వకు ఒకసారి జబ్బు చేసింది. ఆమె రంగడికి తన పరిస్థితి చెప్పి, “ఒరే, నువ్వు అడవికి పోయి కట్టెలు కొట్టి తీసుకురా. అవి అమ్మగా వచ్చిన డబ్బులతో నాలుగైదు రోజులపాటు ఏ కలో గంజో తాగుదాం,” అని గట్టిగా చెప్పింది.\n\nచేసేది లేక రంగడు గొడ్డలి భుజాన పెట్టు కుని అడవికి పెళ్ళాడు. అక్కడ వాడు చెట్లల్లో తిరుగుతూ, ఒకచోట ఎండుకొమ్మలు కొట్టి\n\nమోపు కడుతూండగా, చెట్టు మొదట్లో తళతళ మెరుస్తున్న ఒక తీగ కనిపించింది. అలాంటి దాన్ని వాడు లోగడ చూసి వుండలేదు. వాడు ఆశ్చర్యపడుతూ, తీగను తెంపి తీసుకుని, దీనిని అవ్వకు చూపించాలి అనుకుంటూ, మొలలో దోపుకుని, కట్టెల మోపుతో ఇంటికి బయలుదేరాడు.\n\nరంగడికి అడవి కాలిబాట పక్కన, కదలా మెదలక పడివున్న ఒక స్త్రీ, పక్కన దుఃఖంలో వున్న ఒక మగవాడూ కనిపించారు. వాడు వాళ్ళను సమీపించి మగవాణ్ణిసంగతేమిటని అడిగాడు. అతడి పేరు ధనంజయాచారి. సూరంపూడి అనే గ్రామంలోనే కాక, చుట్టు పక్కల కూడా ఎంతో పేరుమోసిన గొప్ప వైద్యుడు. తన దగ్గరకు చికిత్సకోసం వచ్చిన రోగులకు, వాళ్ళు పేదవాళ్ళయితే ఉచితంగా చికిత్స చేసేవాడు. ధనవంతులైతే, వాళ్ళిచ్చిన"
        },
        {
            "title": "ఉపకారి",
            "page_start": 51,
            "author": "జి. కృష్ణకుమారి",
            "pdf_page": 51,
            "content": "దేదో పుచ్చుకునేవాడు. ఆ కారణంగా, అతడు కూడబెట్టిన ఆస్తిపాస్తులంటూ ఏమీ లేవు.\n\nఒక్కొక్కసారి, దూరగ్రామాల నుంచి వచ్చే రోగులు, తగిన సమయంలో వైద్యచికిత్స అందని కారణంగా, అతడి దగ్గరకు వచ్చేసరికే ప్రాణాలు కోల్పోతుండేవారు. ఈ పరిస్థితికి ఎంతో విచారగ్రస్తుడైన ధనంజయాచారి, గ్రామ గ్రామానమైద్యశాలలు వుంటే, రోగులకు ఎంతో సౌక్రుంగా ఉంటుందని ఆలోచిస్తూండేవాడు.\n\nఇలాంటి సమయంలో, ఒకగొప్పసాధుప, అతడి గ్రామానికి వచ్చి, ధనంజయాచారి ఇచ్చిన ఆతిథ్యానికి చాలా సంతోషించి, ఏదైనా కోరిక వుంటే కోరుకోమన్నాడు. ధనంజయా చారి, తన ఆలోచన గురించి సాధువుకు చెప్పి, “స్వామీ, గ్రామాల్లో మైద్యశాలలుంటే, అస్వస్థ తకు గురైనవాళ్ళకు వెంటనే తగిన చికిత్స చేసే అవకాశం వుంటుంది,” అన్నాడు.\n\nదానికి సాధువు నవ్వి, “నీబోటి ఉపకార బుద్ధిగల వాళ్ళకు అలాంటి వైద్యశాలలు నిర్మించే తాహతులేదు కదా, రాజులాంటి వాడు పూనుకోవాలి!” అని ఒకటి రెండు క్షణాలు మౌనంగా వుండి, “ఐతే, ఒక పని చెయ్యి. రెండు రోజుల్లో రాజుగారి జన్మదినం రాబోతున్నది. అప్పుడు జరిగే వేడుకల్లో, ఆయనకు ఒక విలుషైన రత్నం బహూకరించు. నేను, నీకు రాయిని రత్నంగా మార్చే వరం ఇస్తాను. తర్వాత ఆయనకు, వైద్యశాలల నిర్మాణం గురించిన, నీ కోర్కె వివరించు, ఫలితం తప్పక వుంటుంది,” అని, ధనం జయాచారికి వరం ఇచ్చి వెళ్ళిపోయాడు.\n\nధనంజయాచారి, భార్యను వెంటబెట్టు కుని రాజధానికి బయల్దేరాడు. దారిలో అడవి మార్గాన భార్య పాముకాటుకు గురై అరగంట క్రితం నుంచి మరణావస్థలో వున్నది.\n\nధనంజయాచారి చెప్పినదంతా శ్రద్ధగా విన్న రంగడు, “రాయిని రత్నంగా మార్చే వరమా?” అంటూ ఆశ్చర్యపోతున్నంతలో, ధనంజయాచారికి, వాడిమొలనుంచి తశతశమెరుస్తూ వేళ్ళాడుతున్న తీగ కనిపించింది.\n\nఅతడు దాన్ని చూస్తూనే అబ్బురపడి పోతూ, “ఆ మెరిసే మహత్తరమైన మూలిక నీకెక్కడ దొరికింది? అడవిలో ఇలాంటి వాటిని వెతికి సంపాయించడం చాలా కష్టసాధ్యం. ఆ మూలికను ఇచ్చావంటే, విషం తలకెక్కి చావుకు దగ్గరవుతున్న, నా భార్యను కాపాడు కుంటాను,” అన్నాడు.\n\n“మరి ఈ మూలికను నీకిస్తే, నాక్కలిగే లాభమేమిటి?” అన్నాడు రంగడు ఎంతో ఆశగా.\n\n“రత్నాన్ని రాజుగారికి కానుకగా ఇచ్చి, ఆయన నాకు బహుకరించే ధనంలో నీకు సగం ఇస్తాను. అట్లని ప్రమాణం చేస్తున్నాను,” అన్నాడు ధనంజయాచారి.\n\nరాజుగారికి రత్నం ఇచ్చి, అప్పుడాయన నుంచి పొందే మొత్తం బహుమాన ధనాన్ని తానే వుంచుకోవాలని రంగడికి ఆశపుట్టింది. వాడు, తను ఆ మూలికను ఇచ్చేముందు రాయిని రత్నంగా మార్చి తనకివ్వమన్నాడు. ధనంజయాచారి సమీపంలో ప్రస్న ఒక రాయిని, సాధుపు ఇచ్చిన మరప్రభావంతో రత్నంగా మార్చి రంగడికిచ్చాడు. రంగడు దాన్ని తీసుకుని, మూలికను ధనంజయాచారి పరంచేశాడు.\n\nఆ వెంటనే ధనంజయాచారి మూలికను తను వెంట తెచ్చుకున్న మరచెంబులో వేసి, ఒకటి రెండు నిమిషాల తర్వాత దాన్ని బయ టికి తీసి, చెంబులో ప్రస్న నీళ్ళను కొద్దిగా భార్య నోట్లో పోశాడు. కొద్దిసేపట్లో ఆమె కళ్ళు తెరిచి, చుట్టూ ఒకసారి చూసి లేచి కూర్చున్నది.\n\nభార్య ప్రాణాపాయం నుంచి బయటపడి నందుకు ధనంజయాచారి పరమానందం చెంది రంగడితో, “నేను ఒక పరోపకారం కోసం, రాజుగారి నుంచి ధనం బహుమానంగా పుచ్చుకోవాలనుకుంటున్నాను. ఆ సంగతి ఇంతకు ముందే నీకు చెప్పాను. వ్యాధి గ్రస్తులకోసం వైద్యశాలలు నిర్మించడం. అందువల్ల, రాజుగారిచ్చే బహుమానంలో సగం నాకివ్వాలి, గుర్తుంచుకో!” అన్నాడు.\n\n“అలాగే తప్పక ఇస్తాను,” అంటూ రంగడు అబద్ధం ఆడి, కొంతదూరం పోయి కట్టెల మోపును దూరంగా పారవేసి రాజధానికి బయల్దేరాడు. ధనంజయాచారి కూడా,\n\nభార్యకు మరికాస్త స్వస్థత కలిగాక రాజధానికి బయలుదేరాడు. ఆయన ఉద్దేశం రంగడికి లభించే బహుమానంలో సగం తీసుకోవడం, వీలైతే రాజుగారిని కలిసి, గ్రామాల్లో వైద్య శాలలు నిర్మించవలసిన అవసరం గురించి, ఆయనకు విన్నవించడం.\n\nవాళ్ళు నగరం చేరేసరికి అంతా కోలాహ లంగా వున్నది. ఎక్కడెక్కడినుంచో ప్రముఖులైన అతిథులు చాలామంది వచ్చారు. రాజుగారిని ఆశీర్వదించడానికి కొందరు సాధువులు కూడా ఆహ్వానింపబడ్డారు. వారిలో ధనంజయాచారికి వరం ఇచ్చిన సాధువు కూడా ఉన్నాడు.\n\nరంగడు ఒకటి రెండుసార్లు ధనంజయా చారికి ఎదురుపడినా ఏమీ గుర్తించనట్టు ముఖం చాటేసుకుని తప్పుకుపోయాడు. దీనితో రంగడి దురుద్దేశం పసికట్టిన ధనం\n\nజయాచారి, జరిగినదంతా సాధువుకు చెప్పు\nకున్నాడు. అంతా విని సాధువు తల పంకించి\nవూరుకున్నాడు.\n\nరాజుగారు తనను అభినందించవచ్చిన\nవారితో సభ ఏర్పాటు చేసి, కొంతసేపు ప్రసం\nగించిన తర్వాత, అతిథులు తమ శక్తికొద్దీ\nతెచ్చిన కానుకులను ఆయనకు సమర్పించారు.\nఆయన, వాళ్ళు తమట్ల చూపుతున్న గౌరూనికి\nసంతోషించి, వాళ్ళకు బంగారు నాణాలూ, విలు\nవైన వస్తువులూ ప్రతిఫలంగా ఇవ్వసాగాడు.\nరంగడు, రాజుగారిని సమీపించి తను తెచ్చిన\nరత్నాన్ని ఆయనకు కానుకగా ఇచ్చాడు.\n\nవిచిత్రంగా, ఆ రత్నం రాజుగారు తీసుకో\nగానే, బరువైన రాయిగా మారి చేజారి ఆయన\nపాదాల మీద పడింది. ఆయన కాలివేళ్ళకు\nగాయమై రక్తం కారసాగింది. రాజుకు తీవ్ర\nమైన ఆగ్రహం కలిగి, రంగడిని బంధించమని\nభటులను ఆజ్ఞాపించాడు.\n\nరంగడు ఇలా ఎందుకు జరిగిందో అర్థం\nకాక, దగ్గరలోవున్న ధనంజయాచారికేసి,\nరక్తించమన్నట్టు చూశాడు. జాలిగుండెగల\nధనంజయాచారి, సాధువు కోసం తల తిప్ప\nగానే, ఆయన ముందుకు వచ్చి రంగడితో,\n\n\"రంగా, నీకు అనాయాసంగా లభించిన\nమూలికను, ధనంజయాచారికిచ్చి సహాయం\nచేయడానికి, ఆయన భార్య ప్రాణాలకు బేరు\nపెట్టాపు. నువ్వు రాజుగారిచ్చే బహుమానంలో,\nధనంజయాచారికిస్తానన్న సగం భాగం ఎగ\nగొట్టాలని ఆలోచించావు. అందుకనే, రాజు\nగారిచ్చే బహుమతికి నువ్వు అర్హుడివి కాదని,\nరత్నాన్ని రాయిగా మార్చాను,\" అన్నాడు.\n\nరంగడు కళ్ళనీళ్ళు పెట్టుకుని సాధువు\nకాళ్ళమీద పడ్డాడు. ఆ మరుక్షణం రాయి\nరత్నంగా మారిపోయింది. రాజుగారు దాన్ని\nచూసి చాలా మెచ్చుకుని, ధనంజయాచారి\nవచ్చిన పని గురించి విన్నాడు. దానితో ఆయ\nనకు రాజ్యంలో ప్రజలకు సరైన వైద్య సౌక\nర్యాలు లేవని తెలిసిపోయింది.\n\nఆయన మంత్రిని పిలిచి, ప్రతి గ్రామానా,\nఅది సాధ్యపడకోతే మూడు నాలుగు గ్రామా\nలకు కలిపి ఒక వైద్యశాల ఉండేలా చూడ\nమని చెప్పి, వాటిపై పర్యవేక్షణాధికారిగా\nధనంజయాచారిని నియమిస్తూ; దురాశా\nపరుడైనా, ఒకవిధంగా ప్రజల మేలుకు సాయ\nపడిన రంగడికి రాజభటుడుగా ఉద్యోగం\nవేయించాడు."
        },
        {
            "title": "వ్యాపార బాధ్యత",
            "page_start": 55,
            "author": "కోలపల్లి ఈశ్వర్",
            "pdf_page": 54,
            "content": "# వ్యాపార బాధ్యత!\n\nతొళ్ళపల్లి అనే ఊళ్ళో, నాంచారయ్య పేరు ప్రతిష్ఠలతోపాటు డబ్బు కూడా బాగా సంపాదించిన వ్యాపారి. అయితే, ఆయనకు వయసు పైబడుతున్నట్లనిపించింది. ఇక వ్యాపార బాధ్యతలను, తన ముగ్గురు కుమారులలో ఏ ఒక్కడికో అప్పగించాలనే ఆలోచనతో, ఒక రోజున వాళ్ళను దగ్గరకు పిలిచి, “చూడండి, నా వ్యాపారాన్ని మీ ముగ్గురికీ పంచి ఇవ్వడం కన్నా, మీలో తగిన అర్హత కలవాడికి అప్పగించడంపల్ల, ఆస్తికి తగిన భద్రత వుంటుందని భావిస్తున్నాను. అయితే, మీలో ఎవరు అందుకు అర్హులో నిర్ణయించడానికి, మీకు ఒకచిన్న పరీక్ష పెట్టదలిచాను, ఏమంటారు?” అని అడిగాడు.\n\nఅందుకు వాళ్ళు అంగీకారంగా తలలూప గానే, నాంచారయ్య తన జేబులో నుంచి మూడు రాపాయి నాణేలను తీసి, ఒక్కొక్కరికి\n\nఒక నాణేన్ని ఇస్తూ, “ఈ రూపాయితో సాయంకాలానికల్లా ఏదైనా ఒక మంచిపని చేసి రండి!” అన్నాడు.\n\nఅన్నదమ్ములు మారుమాట చెప్పకుండా మౌనంగా బయటకు నడిచారు. వాళ్ళు తమ తండ్రిపట్ల ఎంతో గౌరవం, చాలా వినయ విధే యతలు కలవాళ్ళు.\n\nఆ రోజు సాయంత్రం బజారు నుంచి తిరిగి వచ్చిన నాంచారయ్య, ముగ్గురు కొడు కులూ తన కోసం ఇంట్లో నిరీక్షిస్తున్నట్టు గమనించాడు. ముందుగా పెద్దకొడుకు సోమ శేఖరాన్ని దగ్గరికి పిలిచి, “నీవు నేనిచ్చిన రూపాయితో చేసిన మంచి పని ఏమిటి?” అని అడిగాడు.\n\nసోమశేఖరం సంతోషంగా, “రామాలయం సమీపంలో ఆకలితో కొట్టుమిట్టాడుతున్న ఒక వృద్ధురాలిని చూశాను. ఆ రూపాయితో\n\nకోలపల్లి ఈశ్వర్\n\nఏదైనా కొనుక్కు తినమని ఆవిడకిచ్చాను.\nసాటిమనిషి ఆకలి తీర్చడం మంచి పనే కదా!”\nఅన్నాడు.\n\nనాంచారయ్య చిరునవ్వు నవ్వి, రెండవ\nకొడుకైన రామబ్రహ్మాన్ని, “నీవేం చేశావు?”\nఅని అడిగాడు.\n\nరామబ్రహ్మం కొద్దిగా గర్వంగా చూస్తూ,\n“మన వ్యాపారం మరింతగా అభివృద్ధిచెందా\nలని గుడిలో పూజ చేయించాను. పూజారికి\nఆ రూపాయి ఇచ్చాను,” అన్నాడు.\n\nతర్వాత, నాంచారయ్య మూడవకొడుకు\nనారాయణను పిలిచి, “నీ సంగతేమిటి?”\nఅని అడిగాడు.\n\nనారాయణ మౌనంగా తన జేబులోంచి\nరూపాయి నాణెం తీసి, తండ్రి ముందు\nఉంచాడు.\n\nదానిని చూసి, “అయితే, నువ్వేమీ చేయ\nలేదా? రూపాయిని ఖర్చు చేయకుండా తిరిగి\nవచ్చి, దాన్ని పాదుపు చేశావన్నమాట!”\n\nఅన్నాడు నాంచారయ్య.\n\nనారాయణ చిన్నగా నవ్వి, “డబ్బును\nవృధాగా ఖర్చు చేయడం, మీకిష్టముండ\n\nదని నాకు తెలుసు. అయితే, నేను డబ్బును\nఖర్చు చేసి, ఒక మంచి పని చేశాను. అంతే\nకాకుండా మీరిచ్చిన డబ్బును కూడా కాపా\nడాను,” అన్నాడు.\n\nఅర్థంకానట్టు కొడుకుకేసి చూశాడు,\nనాంచారయ్య.\n\n“నాన్నా, మీరిచ్చిన రూపాయితో మూడు\nగుమ్మడికాయలు కొన్నాను. బజారులో ఒక\nఅంగడిపక్కన కూర్చుని, ఆ మూడు గుమ్మడి\nకాయలనూ చాలా ప్రశ్నమైనవని చెప్పి,\nరెండు రూపాయలకు అమ్మాను. లాభంగా\nవచ్చిన రూపాయితో అర్ధరూపాయికి అట్టు\nకులు కొని, ఆకలితో బాధపడుతున్న ఒక\nపిల్లవాడికి పెట్టి, మిగిలిన అర్ధరూపాయిని\nదేవుడి హుండీలో వేశాను. మిగిలిన రూపా\nయిని మీకిచ్చాను,” అన్నాడు నారాయణ\nనవ్వుతూ.\n\nకొడుకు దూరదృష్టికీ, చొరవకూ, దయా\nగుణానికీ ఆశ్చర్యంతోపాటు ఆనందం కూడా\nపాందిన నాంచారయ్య, అప్పటికప్పుడు తన\nవ్యాపార బాధ్యతలు నారాయణకు అప్ప\nగించాడు.\n\nబుద్ధి రవాణా\n\nచిత్రపురి ఒక చిన్న రాజ్యం. యువరాజు చిత్రవర్మ కొత్తగా రాజ్యానికి వచ్చి పరిపాలిస్తున్న రోజులవి. చిత్రవర్మకు రాజ్యపాలనలో అంతగా అనుభవం లేకపోయినా బుద్ధి మంతులు, సమర్థులు అయినమంత్రులు, తదితర రాజోద్యోగుల సాయంతో రాజ్యాన్ని పాలిస్తూ వుండేవాడు.\n\nచిత్రపురి రాజ్యాన్ని ఆనుకునే అంగ రాజ్యం వుండేది. అది అన్నివిధాలా చిత్రపురి కన్నా పెద్దది. దానికి వర్ధనుడు రాజు. అతడికి ఎన్నాళ్ళుగానో చిత్రపురిని జయించి తన రాజ్యంలో కలుపుకోవాలని కోర్కె వుండేది. చిత్రవర్మతండ్రి రాజుగా ఉన్నంతకాలం ఆ కోర్కె ఫలించలేదు. ప్రస్తుతం చిత్రవర్మ ఆ రాజ్యానికి రాజు. అతనికి ఇంకా బాగా రాజు కీయాలూ, యుద్ధ మెళుకువలూ, తెలిసి వుండవని వర్ధనరాజు ఊహించాడు.\n\nఒక దినం మంత్రులను పిలిపించి, తన కోర్కెనూ, ఊహలనూ చెప్పి, వారి సలహా కోరాడు. దానికి వారు సంతోషించి ఇలా\n\nచెప్పారు: “మీ ఊహ సరి అయినది. ఈ సమయంలోనే చిత్రపురిని జయించడానికి అవకాశాలున్నవి. ఎంతైనా ప్రత్యర్థి యొక్క బుద్ధిబలాలు తెలుసుకొననిదే కయ్యానికి కాలుదువ్వ రాదు. కనుక చిత్రపురి రాజోద్యోగుల బుద్ధిబలాన్ని ముందుగా పరీక్షించి తెలుసుకోవాలి.”\n\n“ఆపరీక్ష ఏదో వెంటనే నిర్వహించండి,” అని వర్ధనుడు అమాత్యులను ఆదేశించాడు. వారు అందరూ కలిసి మంత్రాలోచనము చేసి, ఒక లేఖ వ్రాసి వర్ధనుడికి ఇచ్చి, “దీనిని చిత్ర వర్మకు పంపించండి. సమాధానం ఏమి వస్తుందో చూసుకొని మిగతా విషయాలు ఆలోచిద్దాం,” అని చెప్పారు.\n\nఆ లేఖలో ఇలా వ్రాసి వుంది: “మీ రాజ్యం నుంచి కొంత బుద్ధిని రవాణాచేసి మాకు పంపించాలి.”\n\nచిత్రవర్మకు ఆ లేఖ, వర్ధనుడి రాయబారి ద్వారా అందింది. అది చదివి అతడు ఆశ్చర్య పోయాడు. అమాత్యులకు చూపించాడు."
        },
        {
            "title": "బుద్ధిరవాణా",
            "page_start": 57,
            "author": "చందమామ బృందం",
            "pdf_page": 57,
            "content": "వారుకూడా ఆశ్చర్యపోయారు. మంత్రులు\nరాజుతో సమావేశమైనారు. వారికి వర్థనుడి\nకోర్కె వింత గొలిపింది. ఏదైనా వస్తువులూ,\nసామగ్రీ అయితే రవాణా చేయవచ్చును.\nఅదృశ్య వస్తువులను ఎలా పంపటం? తమ\nబుద్ధి చాతుర్యాలను పరీక్షించడానికి వర్థనుడు\nఈ పరీక్ష పెట్టి ఉంటాడని అమాత్యులందరూ\nఅర్థం చేసుకున్నారు.\n\nచిత్రవర్మ చాలా కళవళ పడిపోయాడు.\nఆసమయంలో అందులో కిచిన్నవాడైనమంత్రి\nబృహస్పతి లేచి, “రాజా! నాకు ఒక నాలుగు\nనెలల పాటు గడువు ఇప్పించండి. వర్థనరాజు\nకోరినట్టు బుద్ధి రవాణా చేస్తాను. అయితే ఈ\nవిషయమైనన్ను, మీరు ఈ నాలుగు నెలలూ\nఏమీ ప్రశ్నించుద్దు,” అన్నాడు.\n\nచిత్రవర్మ సంతోషంగా అతను కోరిన\nగడువు ఇచ్చాడు. వర్థనుడికి, “మీరు కోరిన\n\nవిధంగా బుద్ధి రూణా చేస్తాము! కానీ నాలుగు\nమాసాలు గడువు కావాలి,” అని లేఖ పంపాడు.\n\nనాలుగు నెలలు దాదాపుగా గడిచిపో\nవచ్చినవి. ఒక దినం బృహస్పతి, ఒక పెద్ద\nమూటతో సహా, మంత్రుల రహస్యసమావేశ\nమందిరంలోకి ప్రవేశించాడు. అతడు రాజు\nవైపు తిరిగి, “మహారాజా! ఈ మూటలోనే\nవర్థనుడు కోరిన “బుద్ధి” వుంది. జాగ్రత్తగా,\nమూటకు దెబ్బ తగలకుండా పెంటనే వర్థన\nరాజుకు పంపే ఏర్పాట్లు చేయండి,” అన్నాడు.\nఆ మూట చాలా జాగ్రత్తగా కట్టబడి వుంది.\nదానిలో ఏముందోనని ప్రతి ఒక్కరికీ అను\nమానంగా వుంది. కానీ ఎవరూ ఏమీ అడగ\nలేదు. చిత్రవర్మకూడా ఏమీ ప్రశ్నించకుండానే\nఆ మూటను అంగరాజ్యానికి పంపించాడు.\n\nవర్థనుడు, అతని మంత్రులు మూటను\nజాగ్రత్తగా విప్పారు. అందులో ఒక సన్నటి\nమూతిగల కుండ వుంది. దానిలో పెద్ద\nగుమ్మడికాయ ఒకటి ఉంది. ఆ గుమ్మడి\nకాయ సరిగొ, సందు లేకుండా కుండలో\nఇమిడిపోయి వుంది. తొడిమ మాత్రము\nకుండ మూతిలో నుంచి బయటకు వచ్చి\nవున్నది. కుండకు ఎక్కడా పగుళ్ళుకానీ,\nబీటలుగానీ లేవు. అది కొత్త కుండ. ఇది\nచూసి వర్థనుడికి, అమాత్యులకు అమిత\nఆశ్చర్యం కలిగింది. ఆ కుండ మూతికి ఒక\nఉత్తరం కట్టబడి వుంది. దాన్ని అత్రుతగా విప్పి\nచదివాడు వర్థనుడు: “వర్థనులవారు కోరినట్లు\n‘బుద్ధి’ని పంపించాము. ఈ కుండలోపల బుద్ధి\nవుంది. కుండపగులగొట్టకుండా మీరుగుమ్మడి\nకాయను వెలికి తీసుకోండి. ఈ కానుక అందిన\nవెంటనే తెలియపరచవలెను.”\n\nఒకరినొకరు చూసుకొని స్తబ్ధులైనారు రాజూ, మంత్రులూ. వారికి పెద్ద సందేహం కలిగింది. ఇంతచిన్నమూతిగల కుండలోనికి, అంతపెద్దది, సరిగ్గా కుండలోకి ఇమిడిపోగల గుమ్మడికాయ ఎట్లాదూరింది? అందులోకి ఎట్లా పట్టగలిగింది? పైగా కుండ పగుల గొట్టకుండా గుమ్మడికాయను బయటకు తీసుకోవాలట. అదే ‘బుద్ధి’ అట! నిజానికి ఇది అసాధ్యం! అందురూ మౌను దాల్చి, తలలు వంచారు. ఆఖరికి వర్థనుడు అమాత్యులను ఉద్దేశించి ఇలా అన్నాడు: “మనము అనుకు న్నంత తెలివి తక్కువారు కాదు మన ప్రత్యర్థులు. ఇంత బుద్ధిబలం కలిగినవారితో కయ్యం కంటే, స్నేహమేమేలు.” వెంటనే ఆయన చిత్రవర్మకు ఈ విధంగా కబురు పంపించాడు: “మీరు పంపిన కానుక అంది నది. మిమ్ములను ఈ తరుణంలో ప్రశంసించ కుండా వుండలేకపోతున్నాను. మీ స్నేహ, సౌహార్దాలను కాంక్షిస్తున్నాను.”\n\nఈ వర్ణమానం అందుకొని చిత్రవర్మ అత్యంతానుందు పొందాడు. అతడికి, ‘వర్ణనుడు అడిగిన ‘బుద్ధి’ ఎట్లాచేరింది?’ అని ఆశ్చర్యం\n\nకూడా కలిగింది. బృహస్పతిని పిలిపించి, మనస్ఫూర్తిగా అభినందించి గౌరవించి, “అమాత్యా! మీరు చేసిన పని, నా గౌరవాన్ని నిలబెట్టి, మన రాజ్యానికి ప్రతిష్ఠ ప్రసాదించింది. అసలు ఇంతకూ తమరు ఏమిచేశారో శలవిస్తారా?” అని అడిగాడు.\n\nదానికి బృహస్పతి ఇలా సమాధానం చెప్పాడు:\n\n“ఇందులోనేను పెద్దగా చేసినదేమీ లేదు. నాలుగు మాసాల క్రితం నేను గుమ్మడి తీగను మేసి పెంచాను. కొద్ది రోజులకు అది పుష్పించి, చిన్నపిందెలు మేసింది. ఒకచిన్న పిండెను, సన్న మూతి గల ఒక కుండలో వుంచి, జాగ్రత్తగా పోషించాను. ఆ గుమ్మడిపిందెకుండలోనే పెరిగి పెద్దదయింది. బాగా కుండలో సరిగ్గా ఇమిడే టంతటిపెద్దదికాగానేతొడిమద్గరుకోసి, కుండను గుమ్మడి కాయతో సహా జాగ్రత్తగా మూటకట్టి, మీ ద్వారా దానిని వర్ణనులవారికి పంపాను. కుండను పగులగొట్టకుండా గుమ్మడి కాయను తీసుకోమనీ, అదే వారు కోరిన “బుద్ధి” అనీ ఒకలేఖ కూడా ద్రాసి పంపాను. ఇక దానికి వారి నుంచి వచ్చినసమాధాను మీకు తెలిసినదే.”\n\nChandamama presents\n\nఅజేయుడు గరుడుడు!\n\nచిత్రాలు: పాటి\n\nఆదిత్యుడు రాజు మహేంద్రవర్మ ఆశస్సులు పాంది, సైనికులను వెంటబెట్టుకుని తాంత్రికుడు నాగబంధు ఆటకట్టించడానికి సర్చ దేశానికి బయలుదేరాడు. తాంత్రికుడి గుప్తాయానికి దూరంగా గుడారాలు నిర్మించుకున్న ఆదిత్యుడి అనుచరులు కోయ యువతీయువకుల జంటను బంధించి తెచ్చారు. తంత్రవేత్త బారినుంచి తప్పించుకుని పారిపోతూన్న వారిని ఆదిత్యుడి అనుచరులకు పెట్టుబడ్డారు తాంత్రికుడు బలి ఇవ్వడానికి పెతుకుతూన్న ఆదిత్యుడు తానేనని, ఆదిత్యుడు వారికి తెలియజెప్పాడు.\n\nకోయ యువతీయువకులు అమితా చైర్యం\nచెందారు. ఆ యువతి, తాంత్రికుడికి ఉన్న\nఅద్భుతశక్తులను గురించి ఆదిత్యుడికి\nతెలియజేంది. ఆదిత్యుడి సాహసకృత్యాల\nగురించి నరేంద్రదేవుడి మనుషులద్వారా\nతాము ఇంతకు ముందే విన్నామని కూడా\nఅమె చెప్పింది."
        },
        {
            "title": "అజేయుడు గరుడుడు - 22",
            "page_start": 60,
            "author": "చందమామ బృందం",
            "pdf_page": 60,
            "content": "ఆదిత్యుడు గుడారంలో కూర్చుని వ్యూహాన్ని రూపొందించాడు.\n\nకొందరు కోయవాళ్ళు వచ్చి ఆదిత్యుడికి తమ బాధలు విన్నవించుకున్నారు.\n\nమీలో కొందరు\nవెళ్ళి అగ్నికుండాన్ని\nవెలిగించి దానిచుట్టూ\nనాట్యం చేయండి.\nఆ చప్పుడు విని\nతాంతికుడు\nవెలుపలికి\nరాగలడు!\n\nనరేంద్రదేవుడు తన అనుచరులతో అక్కడి నుంచి బయలుదేరదానికి సిద్ధమయ్యాడు.\n\nఅయినా, ఆశాభంగం ఎదురయింది.\n\nనరేంద్రదేవుడికి కోయల నాయకుడే ముందుండి\nదారి చూపాడు.\n\nడిసెంబర్ 2002\n\n62\n\nచందమామ\n\nఅక్కడ ఆదిత్యుడి అనుచరులు కొందరు, కోయ యువతీయువకులు దారి చూపగా,\nరహస్యమార్గం గుండా కొండ పాదాలవద్దకు చేరుకోవడానికి బయలుదేరారు.\n\nఉన్నట్టుండి గుహాలయం బయట చెలరేగిన కుకుం\nపాటలు, విని నాగలంధు మేల్కిన్నాడు.\n\nఅక్కడ కొండ పాదతలంలో ఉన్న చిన్న నదిలో నరేంద్రదేవుడి కోసం\nఅలకంరించబడిన పడవ సిద్ధంగా ఉంది. పడవ బయలుదేరే\nసమయంలో...\n\nఇంకావుంది"
        }
    ]
}