{
    "book_id": "చందమామ_1971_08",
    "stories": [
        {
            "title": "వీరరాజకుమారుడు",
            "page_start": 5,
            "author": "సి. హేమలత",
            "pdf_page": 5,
            "content": "# డబ్బు చెట్లమీద మొలిచి పెరగదు\n\nకాని అది బ్యాంక్\nఆఫ్ బరోడా\nసేవింగ్స్ అక్కొంటులో ఎలా\nపెరుగుతుందో\nచూడండి\n\nడబ్బు సంపాదించడమునకు మీరు ఎంత కష్టపడ్డారో మీకు మాత్రమే తెలుస్తుంది. కనుక దానిని దొగ్గత్త పెట్టుకొని, దాని మీద డబ్బు సంపాదించాలి. అనుకొంటాడు. అలా చేయుటలో బ్యాంక్ ఆఫ్ బరోడా మీకు నహాయపడుతుంది.\n\nసేవింగ్స్ అక్కొంటు. దీనిని మీరు రు. 1/- అంత శక్కుచ మొత్తములో ప్రారంభించడచెచ్చును. మీకు యిష్టము వచ్చినంత మొత్తమును డెపాటిట్ చేయవచ్చును. మీకు పూర్తి మొత్తము మీద వడ్డీ లభిస్తుంది. రు. 10,000/- వరకు ముందుగా నోటిను అక్కర లేకుండానే ఎప్పుడైనా తీసుకోవచ్చును.\n\nమైనర్స్ సేవింగ్స్ అక్కొంటు. దీనిని 10 ఏళ్ల పైబడిన పిల్లలు వారంతట వారే ప్రారంభించి, నిర్వహించుకోవచ్చును. 10 నుండి 13 ఏళ్ల చుధ్య వయస్సుగల పిల్లలు గరిష్ఠ పరిమాణము రు. 50,000/- వరకు డెపాటిట్ చేయవచ్చును. 14 ఏళ్ల, అంతకు మించిన వారు ఆయితే పరిమితి లేదు.\n\nబ్యాంకు డెపాటిట్ల మీద వడ్డీ రు. 3000/- వరకు రాబడి వస్తులో మినహాయించు కలదు మరియు రు. 1,50,000/- వరకు బ్యాంకు డెపాటిట్ల మీద అస్తి వస్తుకు మినహాయించు ఉంది. బ్యాంక్ ఆఫ్ బరోడాలో ఒక సేవింగ్స్ అక్కొంటును ప్రారంభించండి. మీ డబ్బు పెరుగుటలో నహాయపడండి!\n\nసిరిసంపదలకు అక్షరయా పాత్ర\n\nబ్యాంక్ ఆఫ్ బరోడా\n\nహెడ్ ఆఫెన్: మాండ్సీ, బరోడా.\n\n550 మైగా వ్రాంచీలతో దారశదేశములో దాదాపు ప్రతి స్టేటులోను సేవ చేస్తోంది.\n\nఇంకా: యు.కె., తూర్పు అఫ్రికా, మారిషన్, పిజీ ద్వీపములు మరియు గిరూనాలలో వ్రాంచీలు కలవు.\n\nShiipi-BOB 1A/71 tel\n\nఏమావుద్ది! ఏమావింత!\nటానిక్ వల్లఅంతగొప్ప వ్యత్యాసం కలుగగలదా?\n\nఎదిగే పయన్సే,\nఇన్ క్రిమిన్ *\nసేవించే పయస్సు\n\nఇన్ క్రిమిన్ మీ బిడ్డకు ఎదిగేందుకు అకలిని కలిగిస్తుంది\n\nసెడ్డ పిల్లలకు ఐరన్ తో కూడిన ఇన్ క్రిమిన్\nసరచ. 175 మి.లీ. చూరియ ఓ7 మి.లీ.\n\nనసి చిడ్డంకు 10 మి.లీ. ఇన్ క్రిమిన్ డ్రాప్స్\n\n* అమెరికన్ సయానమీద కంపెనీ వారి రిజినర్జిట్స్ మార్కు\n\nలీంటాస్ - INC. 15-500 TL\n\nఇంకో ప్యారీ మిశాయి తినాలని ఆశ!\n\nపిల్లలు ప్యారీ మిశాయిలు ఎప్పుడూ కావాలనే\nఅంటూ పుంటారు. పిల్లలు అతి వేగంగా కోల్పోయే\nశక్తిని ప్యారీ మిశాయిలు. శర్షీ చేస్తాయి,\nప్యారీ మిశాయిలు తాజాయైనవి, పుట్టికరమైనవి,\nచప్పరించకుండా పుండలేనంత దుచికరమైనవి.\n\nతయారుచేయవారు: ప్యారీన్ కన్ ఫెక్షనరీ లిమిటెడ్, మరాటలు\n\nజెమినీ సమర్పించు\n\nమధుమూవీటి\n\nకళ్యాణ మంటపం\n\n(ప్రోగ్రాముల బిల్లాడి)\n\nదర్శక, నిర్మోత: వి. మధుసూదనర్హా\n\nసంగీతం: ఆదినారయణరోవు, చిత్రకరణ: వెంకటరఖుం, మాటలు: శివరామ కృష్ణ నవంబుగే"
        },
        {
            "title": "రాతిరథం-11",
            "page_start": 9,
            "author": "చందమామ బృందం",
            "pdf_page": 9,
            "content": "ఇల్లాసకరమైన తాజా గుచిని అనుభవించండి\nమీ దాహామును తిర్యుకోండి!\n\nగోడ్ స్పార్ యొక్క రచి అపుచున్నాడి. ఇవిడి క్రాగునఁ\nవంటి ఎంత మతా వస్తుంది; దాని జడురమైన శాఖా\nదురిని అనందించండి. వర్షాకములోని నెల ఏదుం చల్లిని\nనీడి తాజాదనము గల ఈ పాటియమును క్రాగి సామెనేని\nఅనందమును పొందండి.\n\nమీజా మణిగా ఉండండి... గోడ్ స్టాఫ్ తొగండి!\n\nmcm/jpb/39 tel\n\nచంద్రమామ\n\nనంచాలకుడు: 'చక్రపాణి'\n\nఈ నెల బేతాళకథ [“వైద్యపరీక్ష”]కు\nఆధారం షేక్ న శీఘ్ర బాను\nపంపిన కథ. ఐంద్రజాలికుడు సర్కార్\nకథలు అప్పుడప్పుడూ ప్రచురిస్తున్న\nసంగతి పాఠకులకు తెలిసినదే. ఈ నెల\nప్రచురించిన “వ్యాపారి యుక్తి”లో\nచక్కని నీతి ఉన్నది. కాళీమాత భక్తు\nణ్ణని చెప్పుకుంటూ ఎంతగానో గర్వపడే\nదొంగలనాయకుడు అతి సామాన్య\nమైన ఇంద్రజాలాన్ని దైవశక్తి అని\nనమ్ముతాడు. మతమూఢత్వానికి ఇది\nమంచి ఉదాహరణ.\n\nసంపుటి 49 ఆగస్టు'71 సంచిక 2"
        },
        {
            "title": "పారనిపధకం",
            "page_start": 3,
            "author": "కె. ఉదయశంకర్",
            "pdf_page": 12,
            "content": "# పారనిపథకం\n\nఒక గ్రామంలో లక్ష్మయ్యా, సీతయ్యా అని ఇద్దరు ఆన్నదమ్ములు ఉండేవారు. తల్లి దండ్రులు పోయాక వాళ్ళు తమకు గల కొద్దిపాటి భూమిని సమంగా పంచుకుని వేరు వేరు కాపరాలు పెట్టారు. కొంతకాలం పాటు ఇద్దరూ ప్యవసాయం చేశారు. సీతయ్యకు తన జీవితం సుఖంగానే తోచింది, కాని ఆశాపరుడైన లక్ష్మయ్యకు తృప్తి కలగలేదు. అందుచేత అతను తన పాలం అమ్మేసి, పారుగూరు చేరి, ఆక్కడ దుకాణం పెట్టి, వ్యాపారం సాగించాడు.\n\nలక్ష్మయ్య మొదట్లో న్యాయంగానే వ్యాపారం చేశాడు. అయితే, న్యాయమైన వ్యాపారంలో భారీగా లాభాలు రావని తెలిసి, అతను వ్యాపారంలో మోసాలు చేసి, త్వరలోనే చాలా ధనం ఫోగుచేశాడు.\n\nఇంతలో ఆ ప్రాంతాల బందిపోటు దొంగల బెడద జాస్తి అయింది. వాళ్ళు\n\nతాను ఉన్న గ్రామం మీదికి వస్తున్నారని తెలియగానే లక్ష్మయ్య తన వద్ద ఉన్న నగలూ, బంగారమూ, రొక్కమూ ఒక పెట్టెలో పెట్టుకుని, దొడ్డిదారిన తన తమ్ముడు ఉన్న గ్రామానికి బయలుదేరాడు.\n\nలక్ష్మయ్య ఆక్కడికి చేరేసరికి దాదాపు అర్ధరాత్రి అయింది. ఆ సమయంలో తన తమ్ముడి ఇంటికి వెళ్ళటం కన్న, తన పెట్టెను. ఎక్కడన్నా పాలంలో పాతిపెట్టటం మంచిదని అతనికి తోచింది. ఎందుకంటే, తన దగ్గిర అంత డబ్బున్నదని తెలిస్తే, తమ్ముడు సీతయ్య అసూయపడవచ్చు. లేదా డబ్బు సహాయం కోరవచ్చు. ఆదీ గాక, బందిపోటుదొంగలు సీతయ్య ఉంటున్న గ్రామానికే రావచ్చు. అన్ని విధాలా ఆలోచించిన లక్ష్మయ్య, తన పెట్టెను ఆదరాబాదరా ఒక పాలంలో పాతిపెట్టి, తన గ్రామానికి తిరిగి వెళ్ళాడు.\n\nకె. ఉదయశంకర\n\nలక్ష్మయ్య తన ఇంటికి తెరిగి వచ్చేసరికి,\nబందిపోటుదొంగలు అతని దు కా ణా న్ని\nకొల్లగొట్టి సరు కం తా పట్టుకుపోయారు.\nఊళ్ళోవాళ్ళతో బాటు లక్ష్మయ్య కూడా,\nతన కున్నదంతా దొంగలు దోచుకున్నారని\nఏడిచి, తాను తన తమ్ముడి ఊళ్ళో దాచిన\nనగలపెట్టె తెచ్చు కోవడానికి బయలు\nదేరాడు. కాని, అతను ఎంత వెదికినా ఆ\nనగలపెట్టె జాడ కనిపించలేదు. అర్ధరాత్రి\nవేళ తాను అడావిడిగా ఏ పాలంలో ఆ పెట్టె\nదాచాడో అతనికి సరిగా గుర్తు కూడా లేక\nపోయింది.\n\nనగలపెట్టె కూడా పోయేసరికి లక్ష్మయ్య\nతన తమ్ముణ్ణి అశ్రయించవలసిన వాడైనాడు.\nఅతను తమ్ముడి దగ్గిరికి వెళ్ళి, తానుండే\nగ్రామంలో దొంగలు పడి, తన కున్నదంతా\nదోచుకుని, కట్టుబట్టలతో తనను మిగిల్చా\nరని చెప్పుకున్నాడు. సీతయ్య తన అన్నను\nచూసి జాలిపడి, తన వద్దనే ఉండనిచ్చాడు.\n\nలక్ష్మయ్య వచ్చిననాడే సీతయ్య ఇంట్లో\nవిందు జరిగింది. ఆటు తరవాత కూడా\n\nసీతయ్య ఇల్లు నిత్యకల్యాణం పచ్చతోర\nణంగా ఉండటం గమనించి, ఉండబట్ట\nలేక లక్ష్మయ్య తన తమ్ముణ్ణి, “నీ కింత\nడబ్బు ఎలా వచ్చిందిరా ?” అని అడిగాడు.\n\n“నా పాలంలో నగలపెట్టె దొరికింది,”\nఅంటూ సీతయ్య తన అన్నకు ఒక పెట్టె\nచూపించాడు. అది లక్ష్మయ్య పెట్టే.\nఅందులో ఇంకా సగం నగలు ఉన్నాయి;\nఅవి లక్ష్మయ్యవే. కాని, తన కున్నదంతా\nదొంగలు దోచుకున్నారని చెప్పిన లక్ష్మయ్య.\nఆ పెట్టె తనదేసని ఇప్పుడు ఎలా అన\nగలడు? ధనలోభం కొద్దీ అంటున్నాడనీ,\nతన తమ్ముడికి దొంగతనం అంటగట్టుతున్నా\nడనీ ఆరోపించి, తనను ఊళ్ళోవాళ్ళు\nకాకులు పొడిచినట్టు పొడుస్తారు.\n\nఅందుచేత లక్ష్మయ్య ఆ పెట్టెను\nగురించి నోరెత్తక, తన తమ్ముడి దగ్గిర\nడబ్బు. అప్పు తీనుకుని పాలం కొనుక్కుని,\nవ్యవసాయంలో ప్రవేశించి, తన రాబడిలో\nసగం తమ్ముడికి చెల్లు వేస్తూ, తన\nస్వగ్రామంలోనే స్థిరపడిపోయాడు.\n\nవీరరాజకుమారుడు\n\nధవళపుర మహారాజు ఆకస్మికంగా చని\nపోయేసరికి మహారాజు తమ్ముడైన వీర\nసింహుడు రాజు అయాడు. అయితే, చని\nపోయిన మహారాజుకు సూర్యసింహు డనే\nపన్నెండేళ్ళ కుమారుడు ఉన్నాడు. ఆ\nసూర్యసింహుణ్ణి చంపించినట్టయితే తానే\nరాజుగా ఉండిపే వచ్చు నన్న దుర్పుద్ది\nవీరసింహుడికి కలిగింది.\n\nఈ సంగతి పసిగట్టి మంత్రి రాజకుమా\nరుడి ప్రాణాలు కాపాడటానికి పూసుకు\nన్నాడు. ఆయన రాజకుమారుణ్ణి రహస్యంగా\nతన వెంట తీసుకుని, రాజ్యసరిహద్దుల్లో\nవున్న కృష్ణగడానికి బయలుదేరాడు. ఆ దేశానికి అతని పినతల్లే రాణి.\n\nవారు అంజనపుర మనే గ్రామాన్ని చేరే\nసరికి సాయంకాల మయింది. ఆ గ్రామం\nలోని ధనికుడైన ఒక రైతు మంత్రికీ, రాజ\nకుమారుడికీ ఆతిధ్యం ఇచ్చాడు. రాజకుమా\n\nరుణ్ణి రైతుఇంట ప్రతి ఒక్కరూ వింతగా\nచూశారు. దానికి కారణ మేమిటో మంత్రికి\nమొదట అర్ధం కాలేదు. రైతు కొడుకు\nమూడు మూర్తు లా రాజకుమారుణ్ణి పోలి\nఉంటాడు! ఆ కుర్రవాడి పేరు బలరాముడు.\n\nబలరాముణ్ణి చూడగానే మంత్రి కూడా\nఅమితంగా ఆశ్చర్యపడ్డాడు. ముఖంలోనూ,\nఆకారంలోనూ, ఎత్తులోనూ, చివరకు నడ\nకలో సైతం రాజకుమారుడికీ, బలరాముడికీ\nఎంతో పోలిక ఉన్నది. ఇద్దరూ కవలపిల్లల\nలాగున్నారు.\n\nబలరాముణ్ణి తన వెంట ఉంచుకుంటే\nఉపయోగం ఉండవచ్చు ననిపించి మంత్రి\nరైతుతో, “నీ కొడుకును రాజకుమారుడి\nచెలికాడుగా పంపినట్టయితే వాడికి ముందు\nముందు ఎంతో మేలు కలగవచ్చు. నేను\nనీకు పుష్కలంగా ధనం కూడా ఇస్తాను,”\nఅన్నాడు.\n\nరైతు ఆందుకు సంతోషంగా ఒప్పుకున్నాడు.\n\nమంత్రి రాజకుమారుడితో బాటు రైతు కుమారుణ్ణి కూడా వెంటబెట్టుకుని నాలుగు రోజులు ప్రయాణం చేసి, కృష్ణగడం చేరాడు. ఈ ప్రయాణంలో రాజకుమారుడికీ, రైతుకొడుకైన బలరాముడికీ గా ఢమైన మైత్రి ఏర్పడింది.\n\nకృష్ణగడం మహారాణి అతి ధులకు చక్కని ఏర్పాట్లు చేసింది. వారు అక్కడ ఎంతకాలమైనా సుఖంగా గడపటానికి వీలు కలిగింది. రోజులు గడుస్తున్నకొద్ది రాజకుమారుడికీ, రైతు కుమారుడికీ మధ్యమైత్రి కూడా అభివృద్ధి అయింది.\n\nఇలా కొంత కాంగా గడిచాక వీరసింహుడికి రాజకుమారుడు కృష్ణగడంలో ఉన్న వార్త తెలిసి, అతను సైన్యంతో వచ్చి కృష్ణ గడాన్ని ముట్టడించాడు.\n\nతన మూలంగా తన పినతల్లికి ప్రమాదం రావటం ఎంతమాత్రమూ ఇష్టంలేక ధవళ పుర మంత్రి తెల్లజెండా ఎత్తి వీరసింహుడితో సంధి చేసుకోవటానికి బయలు దేరాడు.\n\nరాజకుమారుణ్ణి తన వశం చేసినట్టయితే వీరసింహుడు ముట్టడి ఎత్తి తిరిగి పోతా సన్నాడు. మంత్రికి పచ్చివెలక్కాయ గొంతులో పడ్డటయింది. తాను రాజకుమారుణ్ణి కాపాడటానికి చేసిన ప్రయత్నమంతా వృధా అయిపోయింది.\n\nఅయితే రాజకుమారుణ్ణి కాపాడటానికి ఇంకా ఒక మార్గం మిగిలి ఉన్నది. అదేమి ఉంటే, రైతుకుమారు డైన బలరాముణ్ణి రాజకుమారుడని చెప్పి వీరసింహుడికి అప్పగించటం.\n\nమంత్రి బలరాముణ్ణి ఏకాంతంగా పిలిచి, \"నాయనా, రాజకుమారుణ్ణి తనకు వశపరచ మని శత్రురాజు కోరుతున్నాడు. అతను రాజకుమారుడి ప్రాణం తీసే అవకాశం కూడా ఉన్నది. రాజకుమారుడివి నువేనని నిన్ను పంగలను. శత్రురాజు తెలుసుకో లేడు. కాని అలా చేస్తే నీ ప్రాణానికీ\n\nప్రమాదం కలగవచ్చు. ఏమి చెయ్యటానికి\nనాకు పాలుపోకుండా ఉన్నది,\" అన్నాడు.\n\nఈ మాటలు వినగానే బలరాముడు,\n“బాబుగారూ, నా ప్రాణం పోయినందు\nవల్ల కలిగే నష్టం లేదు. కాని రాజకుమా\nరుడు నాలుగు కాలాల పాటు బతికి ఉంటే\nరాజ్యం తిరిగి సంపాదించుకో గలుగుతాడు.\nరాజవంశం నిలుస్తుంది. శత్రురాజు దగ్గిరికి\nనన్ను పంపండి. ఈ సంగతి రాజకుమా\nరుడికి మాత్రం తెలియనివ్వకండి. అతను\nనాపై గల ప్రేమకొద్దీ పని జరగకుండా\nఅడ్డుపడవచ్చు,\" అన్నాడు.\n\nమంత్రి ఈ మాటకు ఎంతో సంతోషించి,\nబలరాముడికి రాజలాంఛనాలన్నీ తగిలించి,\nభటుల వెంట, కృష్ణగడం కోట వెలపల\n\nసైన్యంతో విడిసి ఉన్న వీరసింహుడి డేరాకు\nపంపాడు.\n\nబలరాముడు బయలుదేరిన కొద్దిసేపటికి\nరాజకుమారుడు అతని కోసం వెతక\nసాగాడు. అతన్ని భటులు కోట దాటించి\nతీసుకుపోయారని తెలిసింది. కోట బయట\nతన పినతండ్రి ముట్టడి వేసి ఉన్నాడనీ,\nఅతను తన ప్రాణం తీయటానికి తహతహ\nలాడుతున్నాడనీ, బలరాముణ్ణి చూసి ఎవ\nరైనా తానే ఆని భ్రమపడవచ్చుననీ అతనికి\nతెలుసును. అతను ఒక భటుడి చేత ఉన్న\nకత్తి లాక్కుని అతి వేగంగా కోట బయటికి\nపరిగెత్తాడు.\n\nబలరాముడు వీరసింహుడి గుడారం\nప్రవేశించగానే వీరసింహుడి భటులు"
        },
        {
            "title": "వైద్యపరీక్ష",
            "page_start": 17,
            "author": "చందమామ బృందం",
            "pdf_page": 17,
            "content": "అతన్ని రాజకుమారుడిగా గుర్తించి,\n\"చినరాజుగారే!\" అని అనందంతో కేకలు\nపెట్టారు. వీరసింహుడు వారిని బయటికి\nపంపేసి, బలరాముడితో, \"ఇంత కాలానికి\nనాకు దొరికావు. నాకూ, సింహాసనానికి\nమధ్య అడ్డంగా వున్న నిన్ను ఈ కణమే\nచంపేసి, నా దారి నిష్క్రంటకం చేసు\nకుంటాను,\" అంటూ కత్తి ఒకటి చేత పట్టు\nకున్నాడు.\n\nబలరాముడు చలించలేదు. \"సన్ను చంపి నువు బాగుపడవు. ఉన్న సింహాస నాన్ని కూడా పోగొట్టుకుంటావు,\" అన్నాడా కుర్రవాడు. వీరసింహుడు కత్తి దూసి బల రాముడి పైకి వచ్చాడు. బలరాముడు అత నికి అందకుండా పరిగెత్తసాగాడు.\n\nఇంతలో \"ఆగు!\" అని గుడారం ద్వారం వద్ద నిలబడి రాజకుమారుడు కేక పెట్టాడు. వీరసింహుడు అట్టు చూసి నిర్వాంతపోయాడు. ఇద్దరు రాజకుమారులు తన గుడారంలోకి ఎలా వచ్చారో అతనికి అర్ధం కాలేదు. అమితమైన దిగ్భ్రమలో\n\nఅతని చేతి కత్తి కిందికి వాలిపోయింది.\nమరుక్షణం రాజకుమారుడు వీరసింహుడి\nమీదికి లంఘించి, ఒక్క దెబ్బతో అతని\nతల నరికేశాడు.\n\nవీరసింహుడు చచ్చాడనగానే అతని వెంట వచ్చిన సైనికు లందరూ మూగారు. తమ కాబోయే రాజే వీరసింహుణ్ణి హత్య చేశాడనీ, వీరసింహుడు తమ రాజకుమారుణ్ణి హత్య చేయబోవటం చేత అలా జరిగిందనీ తెలియగానే సైనికులు ఎంతగానో సంతోషించారు.\n\nతరవాత రాజకుమారుడు మంత్రితోనూ,\nబలరాముడితోనూ తన దేశానికి తిరిగి\nపోయాడు. వెంటనే రాజకుమారుడికి పట్టాభి\nషేకం జరిగింది. రాజప్రతినిధిగా మంత్రి\nకొంత కాలం రాజ్యం చేసి, రాజకుమారుడు\nయుక్తవయస్కుడు కాగానే రాజ్యభారం\nఅతనికి అప్పగించాడు. బలరాముడు\nఆనేక జాగీర్లకు అధిపతి అయి, రాజకుమా\nరుడికి ముఖ్య ఆంతరంగికుడుగా ఉంటూ\nయావజ్జీవ స్నేహం చేశాడు.\n\n11\n\n[చెట్టుకు కాపలాకాస్తున్న యువకుడు, ఖడ్గ జీవదత్తులకు చెట్టుతొర్రలో నుంచి వున్న\nరహస్య మార్గం సంగతి చెప్పాడు. వాళ్ళు దాని వెంటపోయి ఒక మిట్టకోట. ప్రాంతాన్ని\nచేరి, ఆక్కడ సింహం బారినుంచి ఒక స్త్రీని కాపాడారు. ఆమె భర్త అడవి నుంచి వేటా\nడిన జంతువులతో తిరిగి వచ్చి, వాళ్ళను తన భవనానికి తీసుకుపోయాడు. తరవాత—]\n\nమహాకాయుడు, ఖడ్గ జీవదత్తులకు తన\nభవనంలోని ఒక పెద్ద గది చూపించి,\n“ఇదుగో, యిది మీ విడిది గది. వంట\nకవసరం అయిన సరంజామా అంతా లోపల\nవున్నది. కొద్ది సేపట్లో యీ వేటమాంసం\nమీ క్కావల సినంత నా భార్య తెచ్చి\nయిస్తుంది,” అని చెప్పి, జవాబు కోసం\nఆగకుండా మెల్లెక్కి భవనం మీదికి వెళ్ళి\nపోయాడు.\n\nఖడ్గ జీవదత్తులు ఆ గదిలో ప్రవేశించి\nవంట ప్రయత్నాలు ప్రారంభించి, రాత్రి\nతొమ్మిది గంటలకల్లా తృప్తిగా భోజనాలు\nచేసి, నిద్రకు ఉపక్రమించారు. వాళ్ళకు\nఒక రాత్రివేళ గది బయట అడుగుల\nచప్పడు వినిపించింది. ఎవరై వుంటారా\nఅని వాళ్ళు ఆలోచించేంతలో, “బావగారూ!\nఆ పాగరుబోతు కుర్రవెధవలు యిక్కడికి\nవచ్చారా? వాళ్ళ శవాలెక్కడ? ఇంకా\n\n'చందమామ'\n\nవాళ్ళు ప్రాణాలతో పుంటే, యీ గండ్ర గొడ్డలికి బలిపెడతాను!” అన్న మాటలు వినిపించినై.\n\nఆ గొంతు అడవిలో చెట్టుకు పహరా తిరిగే గండ్రగొడ్డలి యువకుడిది! ఖాడ్గ జీవ దత్తులు ఆ గొంతు పోల్చుకున్నారు. ఖాడ్గ వర్మ తన పక్కనే వున్న కత్తిని ఒరలో నుంచి బయిటికి లాగి ద్వారం దగ్గిరకు పోయి తలుపు తెరిచాడు.\n\nభవనం మెట్ల దగ్గిరకు పోతున్న గండ్ర గొడ్డలి యువకుడు తన వెనక వైపున కిర్రు మంటూ తలుపు తెరుచుకున్న శబ్దం వింటూనే గిరుక్కున వెనుదిరిగి చూశాడు. వెన్నెల వెలుగులో అతడికి ఖాడ్గవర్మ కని\n\nపించాడు; అతడి చేతిలోని కత్తి తళ్ళతళ మెరుస్తున్నది.\n\n“ఆరెరె, ఎవడివి నువ్వు? .... వాడివా, వాడి భూతానివా? మిట్టకోటకు వచ్చి రాత్రి నిద్రచేసిన వాడెవడూ యింతవరకు లేడు!” అన్నాడు యువకుడు గండ్రగొడ్డలిని పైకెత్తి పట్టుకుని.\n\n“ఒరే, అర్భకుడా, ఆట్టే వాగక పోయి బుద్ధిగా పడుకుని నిద్రపో. మళ్ళీ నీ కేకల్తో నిద్రాభంగం కలిగించావో, నీ చర్మం ఒలి చేస్తాను,” అన్నాడు ఖాడ్గవర్మ కోపంగా ద్వారబంధం దాటి బయిటికివస్తూ.\n\nయువకుడు కాస్త బెదిరి మరో రెండు మూడు మెట్లు గబగబా ఎక్కి, “చర్మం ఒలుస్తావా? నన్నేదో సింహమో, పులో అను కుంటున్నావా? చూడు నిన్నిప్పుడే నా గండ్ర గొడ్డలికి....”\n\nయువకుడు మాట ముగించే లోపలే, మెట్ల పై భాగం నుంచి మహాకాయుడు విసిరిన ఒక పెద్ద బొమిక వచ్చి అతడి వీపుకు తపీమంటూ తగిలింది. యువకుడు అదిరిపడి తలఎత్తి చూసేంతలో మహాకాయుడు పైన నిలబడి అతడి కేసిచూస్తూ, “ఎందుకు జంగుపిల్లిలా ఒకటే అరుపు ప్రారంభించావు? ఈ సమయంలో నేను భోజనం చేస్తుంటానని నీకు తెలియదా?” అన్నాడు కోపంగా.\n\nయువకుడు ఒకటికి రెండుసార్లు తన\nబావ కేసీ, ఖిర్గవర్మ కేసీ తల తిప్పి చూసి,\n“చెట్టు దగ్గిర నా చేత తన్నులుతిని పారి\nపోయి వచ్చిన వాళ్ళను నువ్వింకా ఎందుకు\nబతికుండనిచ్చావు? ఆ రెండో వాడేడీ?”\nఅన్నాడు.\n\nఖిర్గవర్మ కత్తి ఝలిపిస్తూ మెట్ల కేసి\nబయలుదేరాడు. యువకుడి మాటల తీరు\nఅతడికి చాలా అమర్యాదకరంగా కనిపిం\nచింది. అతఙ్ణీ, అడ్డువస్తే మహాకాయుణ్ణీ\nఆ రాత్రే తుదముట్టించాలన్నంత కోపం\nవచ్చింది అతడికి.\n\nమహాకాయుడు ఖిర్గవర్మను చూసి ఆగ\nమన్న సూచనగా చేతులు పై కెత్తి,\n“నా బాపమరిది మాటలు అంతగా పట్టించు\n\nకోకు. ఎంతో కాలంగా నా బోటి గంధర్వుడి\nసాహచర్యంలో వున్నా, వీళ్ళ మనిషి\nబుద్దులు మార్లేదు. ఆడుకోవటానికి\nవచ్చిన పెంపుడు సింహాన్ని చూసి, వీడి\nఅక్కడ ప్రాణభయంతో పరిగెత్తింది. వీడు\nఅరణ్యంలో మీ చేత ఒళ్ళు హూనం\nచేయించుకుని, నా ఆసరాతో మిమ్మల్ని\nసాధించాలని చూస్తున్నాడు. ఏ మై నా\nయీ రాత్రికి మీరు నా అతిథులు. పోయి\nపడుకో. ఈ కుర్రకుంక సంగతి నేను\nచూస్తాను,” అన్నాడు.\n\nఖిర్గవర్మ మారు మాట్టాడకుండా వెను\nదిరిగి గదిలోకి పోయి, తలుపు మూసేశాడు.\nబయట చెలరేగిన గలభా అంతా ఆలకిస్తున్న\nజీవదత్తుడు, ఖిర్గవర్మ గదిలోకి రాగానే,"
        },
        {
            "title": "పంచకళ్యాణి - 4",
            "page_start": 21,
            "author": "టి. వెంకటరావు",
            "pdf_page": 21,
            "content": "“ఏమిటి, ఖడ్గా! ఆమహాకాయుడు తాను గంధర్వుణ్ణని చెప్పినట్టుందే!” అన్నాడు సాలోచనగా.\n\n“....అనే చెప్పుతున్నాడు. నయం.... దేవుణ్ణనలేదు!” అంటూ ఖడ్గవర్మ కత్తిని తిరిగి ఒరలో ఫెట్టి పక్కమీదికి పోయి పడు కున్నాడు.\n\n“ఖడ్గా, అతడి మాటల్ని మరీ అంత చులకనగా కొట్టెయ్యకు. అంత ఆజాను బాహుపూ, సింహాల్ని, పులుల్ని మచ్చిక చేసి వేట కుక్కల్లాగా ఉపయోగించేంత శక్తి వున్నవాడూ — కేవలం మామూలు మనిపై వుండడు. మిగతా ప్రపంచంతో సంబంధం లేకుండా అతడు యీ రహస్యా\n\nప్రదేశంలో వుంటున్న తీరు చూశావా?” అన్నాడు జీవదత్తుడు.\n\n“నీ మాటలు వింటూంటే, యీ మహా కాయుడు తాను చెప్పుతున్నట్టు గంధర్వుడు కాకపోయినా, ఏదో ఆర్ధ గంధర్వుడైనా అయి వుంటాడని అనుమానం కలుగు తున్నది. రేపు ఉదయం జరగబోయే ద్వంద్వయుద్ధంలో అతణ్ణి తేలిగ్గా నువ్వు జయించగలవు ‘గదా?’” అని అడిగాడు ఖడ్గవర్మ.\n\nఆ ప్రశ్నకు జీవదత్తుడు పెద్దగా నవ్వి. “జయించగలను. కాని తేలిగ్గానా, లేక ఎంతో శ్రమపడా అన్నది యిప్పడు చెప్పటం కష్టం. నేను నా యుద్ధ ప్రావీణ్యాన్నేకాక, మంత్రశాస్త్ర పాండిత్యాన్ని కూడా పూర్తిగా ఉపయోగించవలసి రావచ్చు. అతణ్ణి చంప కుండా లోబరుచుకుని, అతణ్ణుంచి కొన్ని రహస్యాలు లాగవచ్చునుకుంటాను. అతడు నిజంగా గంధర్వుడైతే విం ధ్యాపర్వత ప్రాంతాల్లో వున్న రాతిరధాన్ని గురించిన సమాచారం మనకు కొంత చెప్పగలడు,” అన్నాడు.\n\n“నువ్వు ఊహించేదంతా నిజం అయితే ఎంత బావుంటుంది! ఆ రాతిరధాన్ని వెతికే శ్రమ తప్పుతుంది. సరే, నాకు నిద్ర ఆగటం లేదు,” అంటూ ఖడ్గవర్మ కళ్ళు మూసుకున్నాడు.\n\nజీవదత్తుడు మర్నాటి ఉదయం తాను\nమహాకాయుడితో చేయనున్న యుద్ధాన్ని\nగురించి ఆలోచించుకుంటూ నిద్రలో కా\nజారుకున్నాడు.\n\nసూర్యోదయం అవుతూండగానే మహా\nకాయుడు పచ్చి ఖడ్గ జీవదత్తులు నిద్రి\nస్తున్న గది తలుపు తట్టాడు. ఖడ్గవర్మ\nవెళ్ళి తలుపు తీశాడు. మహాకాయుడు\nఆతడికి మిట్టకోట దిగువున వున్న ఒక కొండ\nవాగు గురించి చెప్పి. \"ఆలశ్యం కాకుండా\nస్నానాలూ అవీ ముగించుకు రండి. నేను\nవేటకు వెళ్ళే లోపలే మిమ్మల్ని నా పెంపుడు\nజంతువులకు ఆహారంగా వేయాలి!\" అన్నాడు.\n\n\"ఓహోఁ, రాత్రి గడిచిపోయింది\nగనక యిక మేం నీకు అతిథులం కాదన్న\nమాట! సరే, ఒక గంట లోపలే వస్తాం,\nనువు యుద్ధానికి సిద్ధంగా వుండు!\" అన్నాడు\nఖడ్గవర్మ.\n\nమహాకాయుడు మారు మాట్లాడకుండా\nవెళ్ళిపోయాడు. ఖడ్గవర్మ తన మిత్రుణ్ణి\nనిద్రలేపి, మహాకాయుడు పలికిన పరుష\nవాక్కుల సంగతి చెప్పాడు. జీవదత్తుడు\nమౌనంగా తలాడించి పూరుకున్నాడు. తర\nవాత యీద్దరూ భవనం మెట్లు దిగి మైదాన\nప్రదేశం దాటి ఒక కొండవాగును చేరారు.\nఅక్కడ వాళ్ళు వాగులో స్నానాలు చేసి,\n\nదాపుల నున్న ఫలవృకౌల నుంచి కాయలు\nకోసుకు తిని, తిరిగి మిట్టకోట కేసి\nబయలుదేరారు.\n\nమిట్టకోట కించ వున్న పశువుల కొట్టాల\nదగ్గిర మహాకాయుడూ, అతడి భార్యా, గండ్ర\nగొడ్డలి యువకుడూ వాళ్లకు ఎదురయ్యారు.\nమహాకాయుడు జీవదత్తుణ్ణి పలకరించి,\n\"ఇదుగో, యీ పక్కనే వున్న అశ్వశాలలో\nనుంచి నీకు నచ్చిన అశ్వాన్ని తీసుకో,\"\nఅన్నాడు.\n\nజీవదత్తుడూ, ఖడ్గవర్మా అశ్వశాలలో\nప్రవేశించారు. అక్కడ వాళ్ళకు పదీ\nపన్నెండు ఉత్తమజాతి అశ్వాలు కనిపించినై.\nజీవదత్తుడు వాటి వీపుల మీద చేతితో\n\nచంద్రమామ\n\nCHITRA\n\nగట్టిగా తట్టి చూసి బలం, వేగం రెండూ వున్నవని భావించిన ఒక అశ్వాన్ని కట్టు విప్పి బయిటికి తీసుకు వచ్చాడు.\n\nమహాకాయుడు జీవదత్తుడు తెచ్చిన అశ్వాన్ని చూసి, 'ఆహా, సుపు నా దగ్గిర వున్న అశ్వాల్లో ఉత్తమమైనదాన్నే ఎన్ను కున్నావు. ఎన్నో ఏళ్ళ కిందట నా తలి దండ్రులు దీని పూర్వీకుడి మీదే ఎక్కి, వింధ్యపర్వత ప్రాంతాల సుంచి యిక్కడికి వలస వచ్చారు,' అన్నాడు.\n\n“అలాగా! అయితే నీ బల గర్వం పోగొట్టిన తరవాత నేను దీని మీదే స్వారీ అయి, నా మిత్రుడితో ఆ పర్వత ప్రాంతా లకే పోతాను,” అన్నాడు జీవదత్తుడు.\n\nఆ మాట మహాకాయుడికి చాలా కోపం తెప్పించింది. అతడొకసారి మీసం మెలి వేసి, జీవదత్తుడి కేసి గుడ్లురుముతూ చూసి అశ్వశాలలోకి పోయి, అశ్వాన్నోకదాన్ని బయిటికి తెచ్చాడు. తరవాత అతడి అజ్ఞ కాగానే గండ్రగొడ్డలి యువకుడు రెండు అశ్వాలకూ జీను వేసి, కళ్ళాలు తగిలించాడు. మహాకాయుడూ, జీవదత్తుడూ తమ తమ అశ్వాలను ఎక్కి కూర్చున్నారు. మహాకాయుడి చేతిలో ఒక గద వున్నది. జీవదత్తుడి చేతిలో ఎప్పుడూ వుండే దండం మాత్రమే వున్నది.\n\n“ఇంతవరకూ నీ పేరేమిటో నాకు తెలి యదు. నిన్ను యమపురికి పంపే ముందు పేరు తెలుసుకోవాలని వున్నది. నీ పేరే మిటి?” అని అడిగాడు మహాకాయుడు.\n\n“నా పేరు జీవదత్తుడు, నా మిత్రుడి పేరు ఖడ్గవర్మ. నిన్ను నేను చంపదలచు కోలేదు. కాళ్లూ చేతులూ విరగ్గొట్టి వదల దలుచుకున్నాను. అయినా పేరు తెలుసు కోవటం మంచిది గదా. నీ పేరేమిటి?” అన్నాడు జీవదత్తుడు.\n\n“నా పేరు వసుమతి. ఇంకో క్షణంలో యీ లోకాన్ని వదలబోయే నీకు నా పేరు తెలుసుకున్నందువల్ల ప్రయోజనం ఏమిటి? కాచుకో!” అంటూ మహాకాయుడు గద పై కెత్తి గుర్రాన్ని ముందు కురికించాడు.\n\nఆ రెండు గుర్రాల మధ్యా దాదాపు నూరడుగుల దూరం వున్నది. వసుమతి తన గుర్రాన్ని అదిలించగానే, జీవదత్తుడు కూడా తన గుర్రాన్ని అదిలించాడు. రెండూ వేగంగా ముందుకు దూకినై. వసుమతి తనను సమీపిస్తుండగా, జీవదత్తుడు తన గుర్రం కళ్ళెం పక్కకు లాగి, వసుమతి గుర్రం తన గుర్రం పక్కగా పొయే సమయంలో తన దండంతో, వసుమతి తల మీద బలంగా కొట్టాడు. వసుమతి గదతో జీవదత్తుడి తల మీద కొట్టాలని చూశాడు గాని, జీవదత్తుడు చప్పన తల వంచుకుని ఆ దెబ్బ తప్పకున్నాడు.\n\nజీవదత్తుడి దండం దెబ్బతో వసుమతి తల గిర్రున తిరిగి పోయింది. సామాన్యమోనవుడి చేతికి అంత బలం వుంటుందా అనిపించిందండడికి. బహుశా ఆ దండంలో ఏదో మంత్రశక్తి వుండవచ్చను కున్నాడతడు. లేకపోతే సాధారణ యువకు డౌకడు తన మీద ద్వయంద్వయుద్ధానికి తల పడటం అంటే ఎన్ని గుండెలు కావాలి?\n\nఈ సారి వసుమతి తన గుర్రాన్ని జీవ దత్తుడి కేసి దూకిస్తూ, “ఓ జీవదత్తా! నువ్వు చూడబోతే క్షత్రియ యువకుడి వేషంలో వున్న బ్రాహ్మణ మంత్రవేత్తలా వున్నావు. నిజం చెప్పు, నువు క్షత్రియుడివా, బ్రాహ్మణుడివా? బ్రాహ్మణుడివైనా నిన్ను చంపక వదలను,” అంటూ గదను ముందుకు సాచి జీవదత్తుడి గుండెల మీద పొడవబోయాడు."
        },
        {
            "title": "దైవనిర్ణయం",
            "page_start": 25,
            "author": "కె. ఆ స్వర్",
            "pdf_page": 25,
            "content": "జీవదత్తుడు ఏదో మంత్రాన్ని పెద్ద గొంతుతో ఉచ్చాటన చేస్తూ వసుమతి గదను ఎడమచేత్తో పక్కకు తోసి, కుడి చేతిలో వున్న దండంతో గుర్రం మెడ మీద గట్టిగా మోదాడు. ఆ దెబ్బకు గుర్రం తల నేలను తాకింది. దాని వెనకకాళ్ళు రెండూ గాలిలోకి లేచినై. అది దభీమంటూ ముందుకు పడేలోపల వసుమతి పట్టు తప్పి, దానికన్న ముందుగా నేల మీద పడి అరుస్తూ అంతదూరం దొర్లుకుపోయాడు.\n\nజీవదత్తుడు తన గుర్రం మీదినుంచి దూకి, లేచి నిలబడేందుకు ప్రయత్నిస్తున్న వసు మతిని సమీపించి దండం ఎత్తి, \"ఈ పాటుకు ఏదో ఒక్క కాలు మాత్రమే విరిగిందనుకుంటాను. ఆ గద పట్టుకునే చెయ్యి కూడా వీరగ్గొట్టమంటావా ? లేక లొంగిపోతావా?\" అన్నాడు.\n\nవసుమతి మౌనంగా మరొకసార లేచి నిలబడే ప్రయత్నం చేశాడు. కాని, సాధ్యం కాలేదు. అప్పుడతడు, జీవదత్తుడి ముఖం లోకి ఏ మాత్రం కోపం లేకుండా చూస్తూ,\n\n\"విరిగింది కాళ్లూ చేతులూ కాదు, నా నడుం. నువ్వే గెలిచావు! నీ మంత్రశక్తికీ, బాహు బలానికీ మెచ్చుకున్నాను. నీ బోటి వాడు ఒక్కడున్నట్టయితే, యక్కులకు ఒడి నా తండ్రిలాంటి వాళ్ళు వింధ్యపర్వతాలు వదిలి యిక్కడికి పారిపోయి రావటం జరి గేది కాదు,\" అన్నాడు.\n\nవసుమతి మాటలకు జీవదత్తుడు ఆశ్చర్య పోతూ ఏదో అనబోయేంతలో ఖిడ్గవర్మ పెద్దగా కేక పెట్టటం వినిపించింది. అంత వరకూ యీ ద్వయంద్వయుద్ధాన్ని చూస్తూ నిలబడిన గండ్రగొడ్డలి యువకుడు, తన బావ నేల కూలగానే, ఎక్కడలేని కోపంతో జీవదత్తుణ్ణి చంపేందుకు గొడ్డలి ఎత్తి అతడి కేసి రాసాగాడు. ఖిడ్గవర్మ ఆగమని ఒక సారి అతణ్ణి హెచ్చరించి, అందువల్ల ప్రయోజనం లేక పోవటంతో ముందుకు దూకి, కత్తి పిడితో అతడి తల మీద గట్టిగా కొట్టాడు. ఆ దెబ్బకు యువకుడు ఒక చావుకేక పెట్టి విరుచుకుని ముందుకు పడిపోయాడు.\n\n—(ఇంకా వుంది)\n\n# పెద్దు పరీక్ష\n\nపట్టువదలని విక్రమార్కుడు చెట్టు వద్దకు తిరిగి వెళ్ళి చెట్టు పై నుంచి శవాన్ని దించి భుజాన వేసుకుని ఎప్పటిలాగే మౌనంగా శ్మశానం కేసి సడవసాగాడు. అప్పుడు శవం లోని బేతాళుడు, “రాజా, ఏ దురాశాపరుడు నిన్ను తన మాటలతో మభ్యపెట్టి నీ చేత ఇలా శ్రమ చేయిస్తున్నాడో తెలియదు. అలాంటివాళ్ళ మాటలను నమ్మక, మణివర్మ లాగా వారిని పరీక్షంచడం అవసరం. శ్రమ తెలియకుండా ఉండగలందులకు నీకు మణివర్మ కథ చెబుతాను విను,” అంటూ ఇలా చెప్పసాగాడు:\n\nఒకప్పుడు పురందర దేశాన్ని మణివర్మ అనే రాజు పాలించాడు. అతని రాజ్యం సంపన్నంగానూ, సుఖిక్షంగానూ ఉండేది. ప్రజలకు సుఖశాంతు లుండేవి. కాని మణివర్మకు మాత్రం సుఖమూ, శాంతి కూడా లేవు. ఆయన ఎంతకూ నయంకాని రాచ\n\nబేలాళ కథలు\n\nపుండుతో బాధపడుతూ వచ్చాడు. అనేక దేశాల నుంచి మేటివైద్యులు వచ్చి చికి త్సలు చేశారు, కాని ఆ రాచపుండు నయం కాలేదు.\n\nఇక తన వ్యాధి నయం కాదనీ, తాను ఆ రాచపుండుతో తీసుకుని చాపవలసిందే ననీ మణి వ ర్మ నిరాశ చెంది ఉండగా ఆయన పద్దకు ఎక్కడి నుంచో ఒక వైద్యుడు వచ్చి, ఆ రాచపుండును తాను నయం చేస్తానన్నాడు.\n\nఇలా ఎందరో వైద్యులు అని ఉండటం మూలాన రాజు ఏ మాత్రం ఉత్సాహం చూపలేదు. కాని వైద్యుడు ఆయనను వదిలి పెట్టలేదు. రాజు చివరకు విసిగిపోయి,\n\n“మందుకు ఖర్చు ఎంత అవుతుంది?” అని అడిగాడు.\n\n“మహారాజా, రెండు వేల వరహాలు మందుకు ఖర్చవుతుంది,” అన్నాడు వైద్యుడు.\n\n“మందు తయారు చెయ్యటానికి ఎంత కాలం పట్టుతుంది?” అని రాజు అడిగాడు.\n\n“నెల రోజులు పట్టుతుంది,” అన్నాడు వైద్యుడు.\n\nరాజు ఆ వైద్యుడికి రెండువేల వరహాలు ఇప్పించి, రాజభవనానికి సమీపంలోనే వైద్యుడికి విడిది ఏర్పాటు చేయించాడు. వైద్యుడు ఆ విడిదిలో సమస్త సౌకర్యాలూ అనుభవించసాగాడు.\n\nరెండు మూడు రోజులు గడిచాయి. ఒక నాడు వైద్యుడి పద్దకు ఒక నిరుపేద పచ్చాడు. అతని గడ్డం మాసి ఉన్నది. అతని దుస్తులు చిరిగి ఉన్నాయి. అతను వైద్యుడితో, “అయ్యా, వైద్యుడా! రాచ పుండుతో మహాబాధ పడుతున్నాను. రాజాధి రాజులకు రావలసిన రాచపుండు నన్ను పట్టిపీడిస్తున్నది. ఏ జన్మలో చేసుకున్న పాపమో నన్ను ఇలా కట్టికుడుపుతున్నది. మీకు సాధ్యమైతే దీని కేదన్నా చికిత్స చేసి పుణ్యం కట్టుకోండి,” అన్నాడు.\n\nవాణ్ణి చూసి వైద్యుడికి జాలివేసింది. “నాయనా, నీ వ్యాధి సులువుగా నయం చంద్రమామా\n\nమవుతుంది. నేను చెప్పినట్టు చెయ్యి. ఇక్కడికి రెండు యోజనాల దూరంలో ఒక సరస్సు ఉన్నది. దాని పడమటి గట్టున చంద్రముఖి అనే చెట్టున్నది. దాని ఆకులు అర్ధచంద్రాకారంతో, ఒక విధమైన సువాసన కలిగి ఉంటాయి. తెల్లవారుజామునే దాని ఆకులు పిడికెడు కోసి, వాటిని నమిలి మింగు. ఆ ఆకులే నూరి పుండు పైన పట్టించు. మూడు రోజులలో పుండు మాని పోతుంది. సుఖంగా వుంటావు,\" అని వైద్యుడు ఆ పేదవాడికి చెప్పాడు.\n\nపేదవాడు వైద్యుడికి ధన్యవాదాలు చెప్పి వెళ్ళిపోయాడు\n\nనెల రోజులు పూర్తికాగానే వైద్యుడు రాచపుండుకు మందు తయారు చేసి తీసుకు పోయి, రాజుగారి దర్శనం చేసుకుని, \"మహారాజా, తమ రాచపుండుకు మందు తయారు చేసి తెచ్చాను,\" అన్నాడు.\n\n\"నా రాచపుండు అప్పుడే నయమయిందే. ఇంక మందు మాకు లెందుకు?\" అన్నాడు రాజు.\n\nవైద్యుడు నిర్ఘాంతపోతూనే, \"చాలా సంతోషం, మహారాజా! తమకు ఎవరు చికిత్స చేశారు?\" అని అడిగాడు.\n\n\"నాకు చికిత్స చెప్పినది నువే కాదు టయ్యా? నీ దగ్గిరికి ఆ నాడు వచ్చిన పేద వాణ్ణి నేనే!\" అన్నాడు రాజు.\n\nతరవాత రాజు వైద్యుడికి యాభైవేల వరహాలు కానుక ఇచ్చి. ఘనంగా సత్కరించి పంపేశాడు.\n\nబేతాళుడి కథ చెప్పి, “రాజా, మణి వర్మ వైద్యుడి వద్దకు పేదవాడి వేషంలో ఎందుకు వెళ్ళాడు? వైద్యుడు తన వద్ద నుంచి మందుకు హెచ్చు డబ్బు తీసు కుంటున్నాడేమో తెలుసుకు నేందుకా? అలా అయితే అదే వైద్యుడికి యాభైవేల వరహాలిచ్చి ఎందుకు సత్కరించాడు? తనతో అబద్ధం చెప్పిన వైద్యుణ్ణ రాజు ఎందుకు శిక్షించలేదు? ఏమీ ఖర్చు లేకుండా కొద్ది నిమిషాలలో తయారయే మందు కోసం వైద్యుడు రెండువేల వర హాలూ, నెలరోజులు గడువూ ఎందుకు అడి గాడు? ఈ ప్రశ్నలకు సమాధానం తెలిసి చెప్పకపోతే నీ తల పగిలిపోతుంది,” అన్నాడు.\n\nదానికి విక్రమార్కుడు, “మణివర్మకు వైద్యులలో విశ్వాసం పూర్తిగా పోయిన సమయంలో ఈ వైద్యుడు వచ్చాడు. మామూలు మూలికతో వ్యాధి సయమవుతుందంటే ఆయన నమ్మడు. తాను ఇవ్వబోయే ఔషధం చాలా విలువైనదనీ, ఒకంతట\n\nతయారు కాదనీ అంటే తప్ప రాజుకు గురికు దరదు. అందుచేత వైద్యుడు అబద్ధం ఆడాడు. రాజు పేదవాడి వేషంలో వెళ్ళటానికి కారణం, రచ పుండుకు చికిత్స ఉన్న దన్న సమ్మకం లేకపోవటం. ధనాశ చేత వైద్యుడు తనకు లేనిపోని ఆశచూపి ఉండవచ్చు. అదే వ్యాధితో ఒక పేదవాడు వచ్చినట్టయితే ఆ వైద్యుడు రచపుండుకు చికిత్స లేదని నిజం చెప్పవచ్చు. ఆ నిజం తెలుసుకునే టందుకే రాజు పేదవాడి వేషంలో వైద్యుడి వద్దకు వెళ్ళాడు. వైద్యుడు చికిత్స చెప్పిన మీదట రాజుకు, వైద్యుడు అబద్ధం ఎందుకు చెప్పినదీ అర్ధమయింది. రాజుకు కావలసినది చికిత్స—వైద్యుడు నిజం చెప్పటం కాదు. చికిత్స జరిగింది గనక ఆయన వైద్యుణ్ణి సత్కరించి పంపాడు,” అన్నాడు.\n\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. (కల్పితం)\n\nశ్యామలనగరం రాజు అడిగిన దానికి వీర దాసు యిల్లా చెప్పసాగాడు:\n\nరాక్షసుడి గుహ నుంచి వచ్చిన కొద్ది కాలానికే నాకు మావాళ్ళు పెళ్ళి చేశారు. నేను కూడా సంచారాలు కట్టి పెట్టి ఇంటి పట్టునే ఉంటూ వచ్చాసు.\n\nకాని, తిరిగే కాలు ఊరుకుంటుందా? ఒకనాడు సముద్రతిరాన వేటాడబోయాను. సముద్రం ఒడ్డున ఒక అందమైన పడవ కనిపించింది. అది ఏమిటో చూద్దామని అందులోకి ఎక్కాను. దానిలోపల ఎంతో విలువగల వస్తువులూ, అందమైన వస్తువులూ అనేకంగా ఉన్నాయి. నేను వాటిని చూసి అనందపడే సమయంలో పడవ దానికదే కదిలి సముద్రం మీదికి ప్రయాణమయింది.\n\nనేనీ సంగతి గమనించేసరికి పడవ సముద్రం మీద అమితవేగంగా పోతున్నది.\n\nకాని నే నేమీ కంగారు పడలేదు. అది అలా వెళ్ళి వెళ్ళి ఒక దీవిని చేరుకుని, దాని ఒడ్డును ఒరుసుకుని ఆగిపోయింది. ఆ దీవి నే నెన్నడూ చూడలేదు. అక్కడ ఏమున్నదో చూదామని పడవలో నుంచి ఒడ్డుకు దిగాను. వెంటనే ఆ పడవ గిరుక్కున తిరిగి, వచ్చిన దారి నే వెళ్ళిపోయింది. నేనా దీవి మీద చిక్కుపడిపోయాను.\n\nదీవి మీద ఎక్కడానరసంచారం ఉన్నట్టు లేదు. కనుచూపు మేరలో ఒక్క ఇల్లు కూడా లేదు. నేను సముద్రతిరం నుంచి ఒక గుట్ట ఎక్కేసరికి, ఆ ఎత్తున పీఠభూమి కనబడింది. నేను సక్కడికి చేరుతూనే స్తంభించిపోయాను. ఎందుకంటే, చెట్ల మధ్య ఖాళీస్తలంలో ఒక స్త్రీ ఒక పసిపిల్ల వాడి కంఠానికి కత్తిమొన అనించి, పొడవ బోతున్నది!\n\n“అది నిజమే. కాని ఇక్కడికి ఎలా వచ్చావు? ” అని ఆమె అడిగింది.\n\nనేను నా అనుభవమంతా చెప్పాను.\n\n“నేను కూడా నీలాగే ఇక్కడికి అనుకోకుండా వచ్చి చేరాను. పిల్లవాణ్ణి ఎత్తుకుని సముద్రతీరాన నడుస్తూ పడవను చూసి, నేరక అందులోకి అడుగు పెట్టాను. ఏమి జరిగినదీ తెలుసుకునేలోపల పడవ ఈ దీవికి చేరనే చేరింది. దీవిలోకి అడుగు పెట్టటం ప్రమాదమని నేను కలలో కూడా అనుకోలేదు. నేను దిగిన మరుక్కణం పడవ వెళ్ళి పోయింది. ఇక్కడ చిక్కుపడిపోయాను. నువ్వయినా ఇక్కడి నుంచి తప్పించుకు పోలేవు,” అన్నదామె.\n\nఆమె వెనకగా నేను రాళ్ళతో కట్టిన ఒక వంట ఇంట్లోకి నడిచాను. అందులో ఒక పక్కగా పెద్దగంగాళం ఉన్నది. దాని కింద కొద్దిపాటి మంట ఉన్నది.\n\n“నీ కొడుకును ఎందుకు చంప బోయావు?” అని అడిగాను.\n\n“నా ప్రారబ్దం ఏమని చెప్పను? వీణ్ణి రాక్షసుడికి వండి పెట్టాలి. అందుకే గంగాళం కింద మంటచేశాను,” అన్నదామె కన్నీరు కార్చుతూ.\n\nనీరు త్వరగా మరగకుండా మంట చిన్నది చేసిందిట. కాని రాక్షసుడు వచ్చి మంట పెద్దది చేస్తాడు.\n\nఆ పిల్లవాడు కేరింతాలు కొడుతూ, తళ తళలాడే ఆ కత్తిని తన చిన్న చేతులతో పట్టుకోవాలని ప్రయత్నిస్తున్నాడు. అది చూసి ఆ స్త్రీ కత్తి అవతల విసిరేసి, గుండె పగిలేటట్టు ఏడుస్తూ, “నా పల్ల కాదు! నా వల్ల కాదు!” అన్నది.\n\nనే నామె దుస్థితిగ్రహించి, దగ్గిరికి వెళ్ళి, “ఇక్కడ ఏం చేస్తున్నావు?” అని అడిగాను.\n\nఆమె నా గొంతువిని, పిల్లవాణ్ణి తన గుండెకు అదుముకుంటూ లేచి, పారి పోబోయింది. కాని నేను పరిగెత్తి వెళ్ళి ఆమెను చేరుకుని, “భయపడకు. నేనూ నీ స్థితిలోనే ఉన్నాను,” అన్నాను.\n\nఆమె అమాట అంటూండగానే భూమి అదిరింది. రాక్షసుడు దూరాన వస్తున్నట్టు తెలిసింది.\n\n“ఏం చెయ్యాలి? ఏం చెయ్యాలి?” అని ఆమె లబలబలాడింది.\n\n“నీ పిల్లవాణ్ణి ఎక్కడన్నా దాచు! నేను గంగాళంలో కూర్చుంటాను,” అంటూ నేను గంగాళంలోకి చేరి, పైన మూత వేసు కున్నాను. అదృష్ట పశాస్త్ర నీరు ఇంకా అంతగా వేడెక్కలేదు.\n\nరాక్షసుడు వస్తూనే ఆమెను, “పిల్లవాణ్ణి ఉడకబెట్టావా?” అని అడిగాడు.\n\n“ఇంకా నీరు మసులు పట్టలేదు,” అన్నదామె.\n\nనేను నీటిలో నుంచి బుడగల చప్పడు చేశాను. అది పిల్లవాడే చేస్తున్నాడనుకుని, రాక్షసుడు పొట్ట ఎగిరేటట్టు నవ్వుతూ, గంగాళం కింద మంట పెద్దది చేసి, దాని పక్కనే నడుము వాల్చాడు.\n\nక్రమంగా గంగాళంలో నీరు వేడెక్కి సాగింది. నేను అందులో ఉడకక తప్ప దనుకున్నాను. గంగాళం కింది భాగం భరించరానంతగా వేడి ఎక్కింది.\n\nఇంతలో రాక్షసుడు గురకపెట్టనారం భించాడు లాగుంది. ఆమె గంగాళం మూత ఎత్తి, “బతికి ఉన్నావా?” అని రహస్యంగా అడిగింది.\n\n“కొసపాణం ఇంకాపోలేదు,” అన్నాను, మూత ఎత్తి, గంగాళంలో లేచి నిలబడి. రాక్షసుడు మంచి నిద్రలో ఉన్నాడు. నేను గంగాళంలో నుంచి శ్రమపడి దిగాను. కాని తరవాత ఏం చెయ్యాలి?\n\nఆమె సైగచేసి, రాక్షసుడి పక్కన ఉన్న బల్లెం చూపించింది. అది “చాలా పెద్దది. నేను ఆ బల్లెం పట్టుకుని ఎత్తాను. అది చాలా బరువుగా ఉన్నది. ఎలాగూ చావు తప్పేదారి లేదు. ఆ బల్లాన్ని రెండుచేతులా ఎత్తి, నా కున్న శక్తి అంతా ఉపయోగించి రాక్షసుడి కళ్ళమధ్య దిగవేశాను. అది వాడి తలను దూసుకుని, జానెడు లోతున భూమిలోకి దిగబడి పోయింది. రాక్షసుడు\n\nకిక్కురు మనకుండా చచ్చాడు. నా ఆనందం\nఏమని చెప్పను!\n\nఆ స్త్రీనీ, పిల్లవాణ్ణీ వెంట బెట్టుకుని\nసముద్రతీరానికి వచ్చాను. అక్కడ పడవ\nసిద్ధంగా ఉన్నది. మేందానిమీద ఎక్కేసరికి,\nఆది బయలుదేరి, తిరిగి మా తీరానికి వచ్చే\nసింది. తరవాత ఆమె దారిన ఆమె పిల్ల\nవాడితో సహా వెళ్ళిపోయింది.\n\nవీరదాసు ఈ సంఘటన చెప్పి, “ఈ\nసంఘటనను మహారాజుగారు నమ్ముతారో,\nలేదో!” అన్నాడు.\n\nఆదేశ్ణంలో, రాజుగారి వెనక ప్రాంతం\nనుంచి ఒక వయసు మళ్ళిన స్త్రీ ముందుకు\nవచ్చి, “ఆ నాడు నన్ను ఆ రాక్షసుడి నుంచి\nకాపాడిన వాడివి సువేనా నాయనా ?”\nఆన్నది ఆశ్చర్యంతో.\n\nవీరదాసు ఆమెను కొంచెంగా గుర్తు\nపటుతూ, “అవునమ్మా. నేనే!” అన్నాడు.\n\n“ఈ రాజే ఆ నాడు సువు రక్తించిన\nకుర్రవాడు! నీకు మేమిద్దరమూ ఎంతగా\nరుణపడి ఉన్నామో!” అన్నదామె.\n\nఇన్నిఏళ్ళ తరవాత వాళ్ళు మళ్ళీ\nతిరిగి కలుసుకోవటం ఎంతో ఆనందం\nకలిగించింది.\n\n“వీరదాసూ, నువు నిజంగా గౌప్ప ధీరు\nడివి. నీకు కలిగిన ప్రమాదాలు సామాన్య\nమైనవి కావు. నా పంచకల్యాణి గుర్రం\nనీదే. దానితోబాటు నా ఖజానాలో ఉన్న\nఅమ్మాల్యమైన రత్నాలన్నీ నీకు బహుమా\nసంగా యిస్తాను,” అన్నాడు శ్యామల\nనగరరాజు.\n\nఆ రాత్రి వీరదాసు గౌరవార్థం తెద్ద\nవిందు జరిగింది.\n\nమర్నాడు అతను రాజుకూ, రాజమాతకూ\nవీడ్కేలు చెప్పి. తన కొడుకులతోనూ, పంచ\nకల్యాణి గుర్రంతోనూ, శ్యామలనగరరాజు\nఇచ్చిన కానుకలతోనూ బయలుదేరి తన\nనగరానికి తిరిగి వచ్చాడు.\n\nపంచకల్యాణి లభించినాక అతని\nప్రభువు అతని కొడుకులను క్షమించి,\nసుఖంగా జీవించనిచ్చాడు.\n\n—(అయిపోయింది)\n\nదైవనిర్ణయం\n\nబ్రసానగరంలో మజీద్ అనే యువకుడు ఉండేవాడు. వాడు అమిత సోమరి. మొండి ఘటం. మజీద్ తల్లిదండ్రులను తప్ప ఎవ్వరినీ లెఖ్ఖ చేసేవాడు కాడు.\n\nమజీద్ తండ్రి ఒక దర్జీ. అతని సంపాదనతోనే సంసారం గడిచేది. ఒకరోజు మజీద్తో వాడి తండ్రి, “ఒరే, నీ వేషాలు చూస్తే విసుగెత్తుతున్నదిరా. నువు వెళ్ళి హస్సన్ బ్రసీగారు చెప్పే బోధలన్నా విను, బాగుపడతావేమో!” అన్నాడు.\n\nహస్సన్ బ్రసీ అనే మతగురువు బ్రసానగరంలోనే ఉండి, ప్రజలకు జ్ఞానబోధ చేస్తూ ఉండేవాడు. మజీద్ వేళ్ళేసరికి ఆయన తన శిఘ్యులకు ఇలా బోధిస్తున్నాడు:\n\n“ప్రతి ప్రాణికీ తిండి, తీర్థమూ ప్రసాదించేది భగవంతుడే. ఎవరికెంత ఇవ్వాలో, ఎలాటి మేలు చేకూర్చాలో ఆయనకు బాగు తెలుసు. ఆయన నిర్ణయాన్ని ఏ శక్తి మార్చలేదు: అది తప్పక ముమ్మాటికి జరిగి తీరుతుంది.”\n\nమజీద్ ఈ మాట విని గురువును సమీపించి, “హజ్రత్, ఇప్పుడు మీరు చెప్పిన దానికి ఆర్ధమేమిటి? కాస్త వివరించి చెప్పండి,” అని అడిగాడు.\n\nహస్సన్ బ్రసీ చిరునవు్వ నవ్వి, “నాయనా, భగవంతుడు నీ చేత ఏదన్నా తినిపించాలనుకుంటే నువ్వు దాన్ని తిని తీరుతావు. అలా జరగకుండా చెయ్యటం ఎవరి తరమూ కాదు,” అన్నాడు.\n\n“అలాగా? ఐతే భగవంతుడు నా చేత ఇవాళ ఏం తినిపిస్తాడో చెప్పండి,” అని మజీద్ వేళాకోళంగా అడిగాడు.\n\nహస్సన్ బ్రసీ వాడి కేసి ఎగాదిగా చూసి, “నీకు ఇవాళ పాయసం తినాలని రాసిపెట్టి ఉన్నది. నువు ఇవాళ పాయసం తింటావు,” అన్నాడు.\n\n“రాసిపెట్టిఉన్నదా! సరే, తినకపొతే?”\nఅన్నాడు మజీద్.\n\n“నీకు అలాంటి సందేహమే వద్దు. ఇవాళ నువు నిస్సందేహంగా పాయసం తింటావు,” అన్నాడు హస్సన్ బ్రసీ.\n\n“నేను తినకూడదనుకుంటే?” అని మజీద్ మళ్ళీ అడిగాడు.\n\n“తినాలనుకున్నా తింటావు; తినకూడ దనుకున్నా తింటావు,” అన్నాడు హస్సన్ బ్రసీ ఖచ్చితంగా.\n\n“చచ్చినా ఇవాళ పాయసం తినను. భగవంతుడు నా చేత ఎలా తినిపిస్తాడో నేనూ చూస్తాను,” అంటూ మజీద్ కోపంగా అక్కడి నుంచి వెళ్ళిపోయాడు.\n\nఇంటికి పొతే తన తల్లి పాయసం చేసి తిన మనవచ్చు. లేదా ఇరుగు పారుగు వారెవరైనా పాయసం తెచ్చి ఇస్తే తాను తినవలసి రావచ్చు. అందుకని మజీద్ అడవి కేసి బయలుదేరాడు. వాడు ఊరు విడిచి, నిప్పు లాగా కాలుతున్న ఇసుకలో పదిమైళ్ళు నడిచి, ఒక చెట్టు నీడ చేరుకుని సేద తీర్చుకోసాగాడు.\n\nఇంతలో వాడికి బాటసారు లెవరైనా వచ్చి, తనను పాయసం తినమని బలవంత పెట్టవచ్చునని భయం పుట్టింది. వెంటనే వాడు చెట్టెక్కి, ఆకుగుబుర్ల మధ్య ఎవరికీ కనిపించకుండా కూచుని, చిన్న కునుకు తీశాడు.\n\nఒక గంట గడిచాక ఒక పెళ్లిపఠాలం బస్రాపోతూ అటుగా వచ్చింది. చెట్టునీడ చూడగానే వాళ్ళకు ప్రాణం లేచి వచ్చింది. ఆడామగా, పిల్లాజెల్లా అంతా ఆ చెట్టునీడలో మజిలీ వేశారు. ఒంటెలను చెట్టుకు కట్టి మేత వేసి, భోజనాల వేళ కావటంచేత ఏదైనా పంటకం చేసుకు తిని, మరీ బస్రానగరం కేసి బయలుదేర నిర్ణయించు కున్నారు వాళ్ళు.\n\nఅందరూ తలా ఒక వంటకమూ సూచించారు. కాని అన్ని టికన్న పాయసం చేయటం తేలిక గనక అదే చెయ్యటానికి నిర్ణయం జరిగింది. వెంటనే రాళ్ళతో\n\nపాయ్యి చేసి, దాని కింద మంటపెట్టి\nపాయసం వండారు. త్వరలోనే ఘుమ\nఘుమలాడే పాయసం తయారయింది.\n\nఆందరూ ఆ పాయసం ఆరగించే ప్రయ\nత్నంలో ఉండగా గుర్రాల మీద కొందరు\nదొంగలు అటు కేసి రావటం కనిపించింది.\nపెళ్లి ముఠావారు భయపడి, ఎవరికి అందిన\nసామాను వారు తీసుకుని, ఒంటెల మీద\nపారిపోయారు.\n\nదొంగలు అక్కడికి చేరేసరికి చెట్టు కింద\nఒక్క పిట్ట కూడా లేదు, అందరూ పారి\nపోయారు. కాని పాయ్యి మీద ఘుమఘుమ\nలాడుతూ పాయసం మట్టుకు ఉన్నది.\n\nఆకలి మీద ఉన్న దొంగలకు పాయసం\nచూడగానే ప్రాణాలు లేచి వచ్చాయి.\n\n\"ఎపరో మన కోసం ఈ పాయసం వదిలి\nవెళ్ళారు. దీన్ని తిని పోధాం,\" అన్నాడు\nఒక దొంగ.\n\n\"ఆగండి! ఆ పాయసం ముట్టుకో\nకండి!\" అని దొంగలనాయకుడు పెద్దగా\nఆరిచాడు.\n\nఆందరూ అతని కేసి ప్రశ్నార్ధకంగా\nచూశారు.\n\n\"మీ కేమన్నా మతి పోయిందా? ఇంత\nపాయసాన్ని ఎవరన్నా వదిలి వెళ్ళిపోతారా?\nమనని చంపటానికి ఇందులో విషం కలిపి\nపెట్టారు,\" అన్నాడు దొంగలనాయకుడు.\n\nదొంగ లందరి మనస్సుల్లోనూ అను\nమానం తలఎత్తింది. ఎవరూ పాయసాన్ని\nముట్టలేదు.\n\n\"మనని చంపటానికి ప్రయత్నించిన\nవాళ్ళు. మనం చచ్చామో, లేదో చూడటా\nనికి ఇక్కడే ఒక మనిషిని దాచి ఉంటారు.\nఆ మనిషి కోసం వెతకండి,\" అన్నాడు\nదొంగల నాయకుడు తన అనుచరులతో.\n\nదొంగలు మనిషి కోసం వెతకసాగారు.\nవారిలో ఒకడు చెట్టు మీద ఉన్న మజీద్‌ను\nపసిగట్టాడు. \" అడుగో, చెట్టు మీద దాక్కు\nన్నాడు!\" అని వాడు అనగానే దొంగలు\nచెట్టు చుట్టూ చేరి పైకి చూశారు. మజీద్‌కు\nపై ప్రాణాలు పైనే పోయాయి.\n\n\"హజ్రత్, చెట్టు దిగండి, పాయసం\nతిందురుగాని!\" అని దొంగల నాయకుడు\nమర్యాదగానే మజీద్‌ను ఆహ్వానించాడు.\n\nదిగనని చెప్పటానికి మజీద్ తల అడ్డంగా\nఆడించాడు.\n\nదొంగల అనుమానం బలపడింది.\n\n\"ఇందులో విషం కలపబట్టే వాడు\nదిగిరాకుండా ఉన్నాడు. వెంటనే వాణ్ణ\nచెట్టు కొమ్మల్లోంచి దింపండి,\" అన్నాడు\nదొంగల నాయకుడు.\n\nఒక దొంగ చెట్టెక్కి, మజీద్‌ను భుజాన\nవేసుకుని దిగి వచ్చి. కింద పడేశాడు.\nమరొకడు గిన్నెలో ఉన్న పాయసం తెచ్చి,\n\"తిను!\" అన్నాడు.\n\n\"నన్ను బలవంత పెట్టకండి. నేను\nపాయసం తినను,\" అని మజీద్ ఏడవటం\nమొదలు పెట్టాడు.\n\n\"పాయసంలో విషం కలిపి మమ్మ\nల్పందర్పీ చంపుదా మనుకున్నావురా ?\"\nఅని దొంగలనాయకుడు తన అనుచరుల\nకేసి చూసి తల ఎగరవేశాడు.\n\nవెంటనే దొంగలు మజీద్ కాళ్ళు.\nచేతులూ గట్టిగా పట్టుకున్నారు. ఒకడు\nమజీద్ నోట్లో బలవంతంగా పాయసం\nపోశాడు. ఇంకొకడు ముక్కు మూసేసరికి\nమజీద్ గుటకవేసి పాయసం మింగాడు.\n\nదొంగలు అంతటితో మజీద్‌ను వదల\nకుండా, వాడు తినగలిగి సంత పాయసం\nతినిపించారు. వాడు చావకపోవటం చూసి\nదొంగలు మిగతా పాయసం తిని, తమ\nదారిన వెళ్ళిపోయారు.\n\nఇంద్రుడు-శని\n\nఒకప్పుడు శనికీ ఇంద్రుడికి వాగ్వాదం జరిగింది.\n\n“నేను మూడు లోకాలకూ అధిపతిని, చరాచరాలన్నీ నా అజ్ఞకు లోబడి ఉంది తిరాలి. అందుచేత నేనే గొప్ప,” అన్నాడు ఇంద్రుడు.\n\n“త్రిమూర్తులైనా నా పట్టు నుంచి తప్పంచుకోలేరు. నేను నీకన్న గొప్పవాణ్ణి అని నిరూపించడానికి రేపు ఉదయంలగాయతు సూర్యాస్తమానం దాకా నిన్ను పట్టుకాను. చేత నైతే తప్పంచుకో,” అన్నాడు శని.\n\nశని తనను పట్టకుండా ఉండగలందులకు ఇంద్రుడు మర్మాడు తెల్లవారక ముందే ఒక నిష్ణనారణ్యానికి వెళ్ళి, ఆక్కడ ఒక చెట్టుతొరలో ఆస్తమానం అయేదాకా దాక్కున్నాడు. శని జాడలేదు. ఆస్తమానమయింది. ఇంద్రుడు విజయగర్వంతో చెట్టుతొర నుంచి బయటపడి, శనిని చూడబోయి, “ఏదీ, వన్ను పట్టలేకపోయావే!” అన్నాడు.\n\n“నేను పట్టబట్టే గదా త్రిలోకాలకూ అధిపతిలైన నువు రోజల్లా నిర్ణనారణ్యంలో ఒక చెట్టుతొరలో ఉండిపోయావు!” అన్నాడు శని నవ్వుతూ.\n\n—ఎస్. రామచంద్రరావు"
        },
        {
            "title": "వ్యాపారియుక్తి",
            "page_start": 30,
            "author": "ఏ. సి. సర్కార్",
            "pdf_page": 39,
            "content": "# వ్యాపారి యుక్తి\n\nతొమలిప్తి అనే ప్రాచీన నగరంలో పూర్వం బలాకగుప్త అనే ధనిక వ్యాపారి ఉండే వాడు. శేఖరపాలు డనే ఐంద్రజాలికుడితో అతనికి గాడమైన స్నేహం ఉండేది. బలాకగుప్తుడు వ్యాపారం మీదా, శేఖర పాలుడు తన ఇంద్రజాల ప్రదర్శసల మీదా ఆస్తమానమూ దేశసంచారం చేసేవారు. ఏడాదికి రెండు నెలలపాటు ఇద్దరూ ఇంటి వద్ద ఉండి ఇంద్రజాల విద్యలను గురించి చర్చిస్తూ సరదాగా కాలకేపంచేసేవారు.\n\nబలాకగుప్తుడు అనేక దేశాలు తిరిగాడు గాని, ఎన్నడూ మణిపుర రాజ్యానికి వెళ్ళు లేదు. ఆందుచేత అతను ఒక ఏడు మణి పురానికి ప్రయాణం కట్టాడు. ఈ ప్రయాణం మానుకోమని బలాకగుప్తుణ్ణి మిత్రులు నిరు త్సాహ పరిచారు. ఎందుచేతనంటే, మణి పురానికి వెళ్ళాలంటే ఒక పర్వతపంక్తి దాటి మరీ వెళ్ళాలి. అదీకాక, దారి పాడు\n\nగునా దట్టమైన అరణ్యాలు ఉండేవి. వీటన్నిటికీ తోడు ఆ దారిస దొంగల భయం చాలా హెచ్చుగా ఉండేది.\n\nఅయినా బలాకగుప్తుడు ఎవరి మాటా లక్ష్యపెట్టక, గోపాలు డనే నౌకరును వెంట తీసుకుని, అమూల్యమైన సరుకులతో వర్తక వ్యాపారం చెయ్యటానికి మణిపురానికి బయలుదేరాడు. వాళ్ళు ఆరు రోజులపాటు నిర్విఘ్నంగా ప్రయాణం చేసి, మణిపుర రాజ్యం సరిహద్దున ఉండే పర్వతశ్రేణి దిగువ ప్రాంతాన్ని చేరుకున్నారు.\n\nనౌకరు గోపాలుడు తన యజమానితో, “బాబూ, చీకటి పడుతున్నది. ఈ రాత్రి ఆకనిపించే గుహలో తలదాచుకుందామా?” అన్నాడు.\n\n“ఆలాగే,” అన్నాడు బలాకగుప్త.\n\nవీళ్ళు గుహలో ప్రవేశించే ప్రయత్నంలో ఉండగా గుర్రపుడెక్కల ధ్వని వినిపిం"
        },
        {
            "title": "న్యాయపాలన",
            "page_start": 39,
            "author": "హెచ్. పద్మనాభం",
            "pdf_page": 39,
            "content": "# వ్యాపారి యుక్తి\n\nతొమలిప్తి అనే ప్రాచీన నగరంలో పూర్వం బలాకగుప్త అనే ధనిక వ్యాపారి ఉండే వాడు. శేఖరపాలు డనే ఐంద్రజాలికుడితో అతనికి గాడమైన స్నేహం ఉండేది. బలాకగుప్తుడు వ్యాపారం మీదా, శేఖర పాలుడు తన ఇంద్రజాల ప్రదర్శసల మీదా ఆస్తమానమూ దేశసంచారం చేసేవారు. ఏడాదికి రెండు నెలలపాటు ఇద్దరూ ఇంటి వద్ద ఉండి ఇంద్రజాల విద్యలను గురించి చర్చిస్తూ సరదాగా కాలకేపంచేసేవారు.\n\nబలాకగుప్తుడు అనేక దేశాలు తిరిగాడు గాని, ఎన్నడూ మణిపుర రాజ్యానికి వెళ్ళు లేదు. ఆందుచేత అతను ఒక ఏడు మణి పురానికి ప్రయాణం కట్టాడు. ఈ ప్రయాణం మానుకోమని బలాకగుప్తుణ్ణి మిత్రులు నిరు త్సాహ పరిచారు. ఎందుచేతనంటే, మణి పురానికి వెళ్ళాలంటే ఒక పర్వతపంక్తి దాటి మరీ వెళ్ళాలి. అదీకాక, దారి పాడు\n\nగునా దట్టమైన అరణ్యాలు ఉండేవి. వీటన్నిటికీ తోడు ఆ దారిస దొంగల భయం చాలా హెచ్చుగా ఉండేది.\n\nఅయినా బలాకగుప్తుడు ఎవరి మాటా లక్ష్యపెట్టక, గోపాలు డనే నౌకరును వెంట తీసుకుని, అమూల్యమైన సరుకులతో వర్తక వ్యాపారం చెయ్యటానికి మణిపురానికి బయలుదేరాడు. వాళ్ళు ఆరు రోజులపాటు నిర్విఘ్నంగా ప్రయాణం చేసి, మణిపుర రాజ్యం సరిహద్దున ఉండే పర్వతశ్రేణి దిగువ ప్రాంతాన్ని చేరుకున్నారు.\n\nనౌకరు గోపాలుడు తన యజమానితో, “బాబూ, చీకటి పడుతున్నది. ఈ రాత్రి ఆకనిపించే గుహలో తలదాచుకుందామా?” అన్నాడు.\n\n“ఆలాగే,” అన్నాడు బలాకగుప్త.\n\nవీళ్ళు గుహలో ప్రవేశించే ప్రయత్నంలో ఉండగా గుర్రపుడెక్కల ధ్వని వినిపిం\n\nచింది. మరి కొద్ది కణాలలో భయంకరులైన\nఆశ్వికులు వారిద్దరినీ చుట్టుముట్టారు.\nవారందరి వద్దా రకరకాల ఆయుధాలు\nఉన్నాయి.\n\n“ఎవరు మీరు?” అని బలాకగుప్త\nధైర్యంగా వాళ్ళను అడిగాడు.\n\n“నీ పాలిటి యమకింకరులం!”\nఅన్నాడు దొంగల నాయకుడు క్రూరంగా\nనవ్వుతూ.\n\nబలాకగుప్త తన కత్తిని దూశాడు, కాని\nమరుక్షణమే ఇద్దరు దొంగలు అతని పైకి\nఉరికి, పట్టుకున్నారు. దొంగలు బలాక\nగుప్త వెంట ఉన్న సొత్తు యావత్తూ కాజేసి,\nఅతన్నీ, అతని నౌకరునూ బందీలుగా పట్టు\nకున్నారు. ఆ సరుకును దొంగలు పంచు\nకునేటప్పుడు ప్రతి ఒక్కడికీ ఏదో ఒక\nఅమూల్యమైన వస్తువు లభించింది. ఆందు\nచేత దొంగలు చాలా సంతోషించారు.\n\n“మీకు కావలిసినది మీకు దొరికింది.\nఇక మమ్మల్ని వదిలిపెట్టండి,” అన్నాడు\nబలాకగుప్త దొంగల నాయకుడితో.\n\n“అది కుదరదు. నిన్ను మా కాళీమా\nతకు బలి ఇస్తాము,” అన్నాడు దొంగల\nనాయకుడు.\n\nతమ నాయకుడు సైగ చేసే సరికి దొంగలు\nబలాకగుప్తనూ, అతని నౌకరునూ ఒక\nగుహలో కైదు చేశారు.\n\nపెద్ద ప్రమాదంలో చిక్కుకున్న యజమానీ, సేవకుడూ కొంతసేపు ఏమీ మాట్లాడలేదు. చివరకు గోపాలుడు, “బాబూ, మనం దీని సహాయంతో బయట పడగల మంటారా?” అంటూ ఒక రత్నాల ఉంగరం తన యజమానికి చూపాడు.\n\n“అది నీ కెక్కడిది?” అని బలాకగుప్త గోపాలుణ్ణి అడిగాడు.\n\n“ఒక దొంగకు వచ్చిన వాటా నుంచి\nఅతడికి తెలియకుండా కాజేశాను,” అన్నాడు\nగోపాలుడు.\n\nవాళ్ళు ఇలా మాట్లాడుకుంటూ ఉండగా\nఒక దొంగ వాళ్ళ కోసం అన్నమూ, నీరూ\nతెచ్చాడు. వాడి వెంట వచ్చిన మరి ఇద్దరు\n\nదొంగలు గుహ బయట కత్తులు పట్టుకుని కాపలా ఉన్నారు.\n\nలోపలికి వచ్చిన దొంగను చూసి గోపాలుడు మెచ్చుకునే ధోరణిలో, “మనిషి అంటే అలా ఉండాలి-ఒడ్డూ, పొడుగూ, కోర మీసమూ!-చూశారా, ఎలా ఉన్నాడో!” అన్నాడు బలాకగుప్తతో.\n\nఈ మాటకు దొంగ పాంగి పోయి, మీసం దువ్వుకుంటూ, “మీ భోజనం త్వరగా పూర్తి చెయ్యండి. నేను చాలా దూరం పోవాలి. ఈ రాత్రే మా చెల్లెలి పెళ్ళి,” అన్నాడు.\n\n“మీ చెల్లెలికి పెళ్ళి అవుతున్నదా? మా తరపున ఆమెకు ఒక చిన్న కానుక\n\nఇస్తావా ఏమిటి?” అంటూ బలాకగుప్త తన దగ్గర వున్న వజ్రాల ఉంగరాన్ని దొంగ చేతిలో పెట్టాడు.\n\nదొంగా మనిషే. బలాకగుప్త తన చేతిలో వజ్రాల ఉంగరం పెట్టగానే దొంగ గుండె చెరువయింది. జటాధరు డనే పేరు గల ఆ దొంగ బలాకగుప్తతో, “మీ సొత్తు ఎలాగూ పోయింది. మీ ప్రాణాలు పోకుండా ఏదన్నా మార్గం ఉంటే బాగుండును. తప్పించుకు పోయేటందుకు ఏదన్నా మార్గం ఆలోచించండి. తెల్లవారి వచ్చి నా చేతనైన సహాయం నేను చేస్తాను,” అన్నాడు.\n\nఆ రాత్రి బలాకగుప్త గాని, అతని నౌకరు గోపాలుడు గాని కన్ను మూయలేదు.\n\nమర్నాడు మధ్యాన్నానికి జటాధరుడు వారిద్దరికీ భోజనంతో పాటు కొన్ని మంచి పిండి వంటలు కూడా తెచ్చి, “మీ కానుక చూసి మా చెల్లెలు మురిసి పోయింది. ఈ పిండి వంటలు మీ కోసం ఆమే పంపింది. ఇంతకూ మీరు పారిపోయే ఉపాయం ఏమన్నా ఆలోచించాలా?” అని అడిగాడు.\n\n“గుహ ద్వారం తెరిచి ఉంచి, రెండు గుర్రాలు గుహ వెలపల ఏర్పాటు చేస్తే మేం పారిపోతాం,” అన్నాడు బలాకగుప్త.\n\n“అది నాకు సాధ్యం కాదు,” అన్నాడు జటాధరుడు.\n\n\"మీ నాయకుడికి జూదం లాటి దాని మీద మోజు ఉన్నదా?\" అని బలాకగుప్త మళ్ళీ అడిగాడు.\n\n\"జూదం కాదు గాని, మా నాయకుడికి చదరంగం ఆడటం అంటే చాలా ఇష్టం. పందెం కాసి మరీ ఆడతాడు. నేను చాలా సార్లు అతణ్ణి చదరంగంలో ఓడించి డబ్బు గెలుచుకున్నాను,\" అన్నాడు జటాధరుడు.\n\n\"మీ నాయకుణ్ణి మా వద్దకు ఒకసారి పంపగలవా? మాకు చదరంగం బాగా వచ్చునని చెప్ప,\" అన్నాడు బలాకగుప్త జటాధరుడితో.\n\nజటా ధరుడు ఏమి చెప్పాడో గాని, దొంగలనాయకుడు ఖైదీ లున్న గుహకు వచ్చాడు.\n\n\"నుపు నిజంగానే మమ్మల్ని కాళీ మాతకు బలి ఇవ్వబోతున్నావా?\" అని బలాకగుప్త అతన్ని అడిగాడు.\n\n\"ఆ మాట వేళాకోళానికి చెప్పానను కున్నావా?\" అన్నాడు దొంగలనాయకుడు రోద్రంగా.\n\n\"కొంచెం ఆలోచించుకో. నేను కూడా కాళీమాత భక్తుణ్ణి. అంతేకాదు, కాళీమాత నుంచి వరం పొందినవాణ్ణి,\" అన్నాడు బలాకగుప్త.\n\n\"నేను నమ్మను,\" అన్నాడు దొంగల నాయకుడు.\n\n\"నుపు నమ్మవద్దు. నేను రుజువు చేస్తాను. నా కళ్ళకు గంతలు కట్టు. ఒక సంచీలో నీ యిష్టం వచ్చిన నాణాలు ఆరు\n\nవెయ్యి. అందులో ఒక నాణెం నీ గుప్పిట్లో\nపట్టుకుని ఒక నిమిషంసేపు కాళీమాతను\nధ్యానించి తిరిగి సంచీలో వేసెయ్యి. తర\nవాత ఆ సంచిని నా కియ్యి. నువు గుప్పిట్లో\nపట్టుకున్న నాణెం నేను తీస్తాను,\" అన్నాడు\nబలాకగుప్త.\n\nదొంగలనాయకుడు ఈ మాట నమ్మ లేదు. కాని బలాకగుప్త అలా చెయ్యలేడని రుజువు చెయ్యటానికి అతని కళ్ళకు గంతలు కట్టి, ఒక సంచీలో ఆరునాణాలు పోసి, అందులో నుంచి ఒకటి తీసి తన గుప్పిట పెట్టుకుని కాళీమాతను ధ్యానం చేసి, తిరిగి దాన్ని సంచీలో వేసి, ఆ సంచీని బలాకగుప్త చేతికి ఇచ్చాడు. కళ్ళకు గంత లుండగానే బలాకగుప్త సంచీలోపల తడివి, దొంగలనాయకుడి చేతిలో ఉండిన నాణాన్ని పైకి తీసి, \"ఇదేనా?\" అని అడిగాడు.\n\nదొంగలనాయకుడు నిర్ఘాంత పోయాడు.\nఅతను బలాకగుప్తుణ్ణి ఇలా మూడుసార్లు\nపరీక్షించాడు. మూడుసార్లు బలాకగుప్త\nసరి అయిన నాణాన్నే పైకి తీశాడు.\n\nదొంగలనాయకుడు బలాకగుప్త కాళ్ళపై\nపడి, “క్షమించు, స్వామీ! నువు నిజంగా\nకాళీమాత భక్తుడివే. నీకు కాళీమాత వరం\nఉన్నది!” అని క్షమాపణ చెప్పకుని,\nఅతనికి అతని సాతే కాక, అదనంగా కాను\nకలు కూడా ఇచ్చి పంపేశాడు.\n\nవాళ్ళు తమ దేశానికి తిరిగి వచ్చే\nటప్పడు గోపాలుడు, తన యజమానిని,\n“బాబూ, తమకు కాళీమాత వరం ఉన్న\nమాట ఎన్నడూ చెప్పారు కారేం?” అని\nఆడిగాడు.\n\nబలాకగుప్త నవ్వి, “పచ్చివాడా, నేను\nచేసినది చిన్న ఇంద్రజాలం. ఈ చలిరోజుల్లో\nఒక నాణెం ఎవరన్నా ఒక నిమిషంసేపు\nగుప్పిట పట్టుకుంటే అది వేడెక్కుతుంది.\nదాన్ని మామూలు నాణాలతో చేర్చినప్పుడు\nమిగిలినవి చల్లగా వుంటాయి. అది ఒకటే\nవేడిగా ఉంటుంది,” అన్నాడు.\n\n“మొత్తం మీద ఇంద్రజాలం మన ధన\nప్రాణాలను కాపాడింది,” అన్నాడు\nగోపాలుడు."
        },
        {
            "title": "లోభికి గుణపాఠం",
            "page_start": 44,
            "author": "శ్రీ ము ఖి",
            "pdf_page": 44,
            "content": "తగిన కారణం\n\nఒక యజమాని పద్ధ వెటకుక్క ఉండేది. ఆది ఒకనాడు వీధిలో నిలబడి ఉండి, దారిన\nవెళ్ళే ఒక కాపువాణ్ణి కరవబోయింది. నమ్మయానికి ఆ కాపు చేతిలో ఒక గునపం ఉన్నది.\nదానితో వాడు కుక్క నెత్తిన పాడిచాడు. ఆ దెబ్బకు కుక్క చావలేదుగాని, దాని నెత్తిన\nపెద్ద గాయమై, నెత్తురు చాలా కారింది.\n\nకుక్క యజమాని గ్రామాధికారి పద్ధకు వెళ్ళి, తన కుక్కను గాయపరిచిన కాపు\nమీద ఫిర్యాదు చేశాడు. గ్రామాధికారి కాపును పిలిపించి, “ఈ పెద్దమనిషి కుక్కను\nఎందుకు గాయపరిచావు?” అని అడిగాడు.\n\nఆ కుక్క అకారణంగా తనను కరవ వచ్చిందని కాపు చెప్పాడు.\n\nకుక్క యజమాని కలగజేసుకుని కాపుతో, “కొట్టేవాడివి గునపాన్ని తలకిందులుగా తిప్పికొట్టక మొనతో ఎందుకు కొట్టావు?” అన్నాడు.\n\n“మీ కుక్క నన్ను తోకతో కాకుండా నోటితో ఎందుకు కరవరావాలీ?” అని\nఅడిగాడు కాపు.\n\nన్యాయాధికారితో బాటు ఆక్కడ ఉన్నవాళ్ళంతా విరగబడి నవ్వారు.\n\n—ఎం. సువర్ణలత"
        },
        {
            "title": "అసలు – నకలు",
            "page_start": 36,
            "author": "బి. ధర్మారావు",
            "pdf_page": 45,
            "content": "# అసలు-నకలు\n\nఒక గ్రామంలో నీలకంటుడూ, ముకుందుడూ ఆని ఇద్దరు గృహస్థులు ఇరుగు పొరుగున ఉండేవారు. ముకుందుడు తన మానాన తాను జీవించేవాడు. కాని నీల కంటుడు కొంచెం ఈర్ష్యాపరుడు.\n\nఇద్దరికీ పెళ్ళియీడు వచ్చిన కూతుళ్ళు ఉన్నారు. ముందుగా ముకుందుడి కుమా రైకు సంబంధం కుదిరింది. అవతలివాళ్ళు కట్టాలను గురించి ఏమీ తగాదా పెట్టక, ముకుందుడు ఏమిస్తే అది తీసుకోవటానికి ఒప్పుకున్నారు.\n\nఇది జరిగాక నీలకంటుడి కూతురికి కూడా సంబంధం కుదిరింది. అయితే మగ పెళ్ళివారు, పెళ్ళికూతురికి రవ్వలకమ్మలు చేయించే పెట్టి మరీ కన్యాదానం చేయాలని పట్టుబట్టారు.\n\nసంబంధం వదులుకోపటం ఇష్టం లేక నీలకంటుడు సరే నన్నాడు. కాని అసలు\n\nరవ్వలకమ్మలు కొనే శక్తి అతనికి లేదు. ఆందుచేత అతను బస్తీకిపోయి నకిలీ రవ్వల కమ్మలు కొని తెచ్చి, ఆ సంగతి రహస్యంగా ఉంచవలసిందని తన భార్యకు చెప్పాడు.\n\nతన కన్న ముకుందుడు తేలికలో పోవటం నీలకంటుణ్ణి బాధించింది. అతను పని పెట్టుకుని ముకుందుడి కూతుర్పి చేసుకోబోయేవారి ఊరు వెళ్ళి, వారితో, “నేను ముకుందుడి పొరుగువాణ్ణే. మా ఇద్దరి కుమా రైలకూ ఒకేసారి పెళ్ళిళ్ళు చేస్తు న్నాము. నేను నా కుమా రైకు రవ్వల కమ్మలు పెట్టీ పెళ్ళి చెయ్యబోతున్నాను. మీరు కోరి ఉంటే ముకుందుడు కూడా తన కుమా రైకు రవ్వలకమ్మలు పెట్టి పెళ్ళి చెయ్యగలవాడే,” అన్నాడు.\n\nఆ మాట నమ్మి ముకుందుడి కుమా రైను చేసుకోబోతున్న వాళ్ళు, నిశ్చితార్ధం\n\nనాటికి పిల్లకు రవ్వలకమ్మలు కొనమని ముకుందుడికి తమ మనిషి ద్వారా కబురు చేశారు.\n\nఈ మాట వినగానే ముకుందుడి గుండెలో రాయి పడింది. అసలురవ్వల కమ్మలు కొనే శక్తి అతనికి లేదు. అందుచేత అతను కూడా బస్తీకిపోయి నకిలీరవ్వల కమ్మలు కొన్నాడు.\n\nఇది జరిగేలోపుగా నీలకంటుడి భార్య, తన కుమార్తె పెళ్ళి నిశ్చయమైనట్టు తన అన్నకు రాస్తూ, తన భర్త నకిలీరవ్వల కమ్మలు కొన్నాడనీ. ఆ సంగతి బయట పడితే తన కూతురు కాపరం చెడుతుందనీ తెలిపింది. నీలకంటుడి బావమరిది అసలు రవ్వల కమ్మలే పంపాడు. అయితే ఈ సంగతి\n\nతన భర్తకు చెప్పక, నీలకంటుడి భార్య నకిలీరవ్వలకమ్మలను రహస్యంగా దాచింది. ఎందుకంటే నీలకంటుడికీ, అతని బావ మరిదికీ ఏదో కారణంవల్ల చాలా కాలంగా మాటలు లేవు.\n\nతన ప్రయత్నం ఫలితంగా ముకుందుడు కూడా రవ్వలకమ్మలు కొన్నాడని వినగానే, అవి అసలురవ్వల కమ్మలు అయి ఉంటాయనీ, వాటిని ఎలాగైనా కాజెయ్యాలనీ నీలకంటుడికి దుర్భుద్ది పుట్టింది. అతను తన ఇంట వున్న కమ్మలు రహస్యంగా పట్టుకుని ముకుందుడి ఇంటికి వెళ్ళి, “నువు రవ్వలకమ్మలు కొన్నావుట, ఏవీ? చూపించు. నేను కూడా అలాటివే కొంటాను,” అన్నాడు.\n\nముకుందుడు తాను కొన్న సకిలీరవ్వల కమ్మలు తెచ్చి చూపాడు. వాటిని చూస్తూ నీలకంటుడు దగ్గుతెర తెచ్చుకుని, తాగటా నికి నీరు కావాలని సైగ చేశాడు. ముకుందుడు లోపలికి పెళ్ళి నీరు తెచ్చేలోపల నీలకంటుడు తన కమ్మలు, ముకుందుడి కమ్మలకు మార్చేసి, నీరు తాగి తన ఇంటికి వచ్చేశాడు. తాను తెచ్చుకున్నవి సకిలీ రవ్వల కమ్మలనీ, తాను ఉంచినవి అసలు రవ్వల కమ్మలనీ అతను ఎరగడు.\n\nనిశ్చితార్థానికి వస్తూ నీలకంటుడి వియ్యాల వారు కమసాలిని వెంట తెచ్చి, పెళ్ళి కూతురికి కొన్న రవ్వల కమ్మలను పరీక్ష చేయించారు. కమసాలి వాటిని చూసి అవి సకిలీ రవ్వలన్నాడు.\n\nనీలకంటుడు కంగారుపడి, “ముకుందుడు కొన్న రవ్వలకమ్మల లాటివే నేనూ కొన్నాను. కావలిస్తే వాటిని పరీక్షంచండి,” అన్నాడు. ముకుందుడి పద్ద ఉన్న రవ్వల కమ్మలు చూసి కమసాలి, అవి అసలు రవ్వలని చెప్పాడు.\n\nనీలకంటుడి వియ్యాల వారికి చాలా కోపం వచ్చింది. వాళ్ళు సంబంధం మాను కునే ధోరణిలో ఉండగా ముకుందుడు వారితో, “మీరు తొందర పడకండి. నేను కొన్నవి సకిలీరవ్వల కమ్మలే. ఏదో పొర పాటు జరిగి కమ్మలు మారి ఉంటాయి. నీలకంటుడివే అసలురవ్వల కమ్మలు,” అన్నాడు.\n\nపెళ్ళివారు తృప్తిపడి నిశ్చితార్థం చేసు కున్నారు.\n\nముకుందుడి వియ్యాల వారు కూడా ముకుందుడితో పేచీ పడలేదు. “మీరు రవ్వలకమ్మలు కొనమన్నారు. అసలురవ్వలవి కొనే శక్తిలేక సకిలీరవ్వలవి కొన్నాను,” అని ముకుందుడు చెబితే వాళ్ళు తృప్తి పడడారు.\n\nఇద్దరు ఆడపిల్లల పెళ్ళిళ్ళూ సలక్షణంగా జరిగిపోయాయి.\n\nఅటు తరవాత నీలకంటుడు ముకుందుణ్ణి చూసి ఈర్ష్యపడలేదు. ఇద్దరూ స్నేహితుల్లా జీవించారు.\n\nస్యాయపాలన\n\nపూర్వం ఒక సుల్తాను తన ప్రజలను ఎంతో న్యాయంగా పాలించేవాడు. తన దేశంలో ఎంత హీసులకు ఎలాటి అన్యాయం జరిగినా వారికి న్యాయం చేకూర్చనిదే నిద్ర పోయేవాడు కాడు.\n\nఒకసారి సుల్తాను దర్పారులోకి ఒక మనిషి, చేతిలో సంచీ ఒకటి పట్టుకుని వచ్చి, ఒక పక్కగా నిలబడ్డాడు. సుల్తాను ఆ మనిషిని చూసి, “నీ కేదో కష్టం కలిగి నట్టున్నది. ఏమన్నా చెప్పుకోదలిచావా?” అని అడిగాడు.\n\n“ప్రభూ, నే నొక వ్యాపారిని. మీ పరిపాలనలో నాకు తీరని మోసం జరిగింది,” అన్నాడు ఆ మనిషి.\n\n“ఏం జరిగిందో చెప్పు. నీకు. జరిగిన అన్యాయాన్ని నేను సరిచేస్తాను,” అన్నాడు సుల్తాను. వ్యాపారి తనకు జరిగిన మోసం గురించి సుల్తానుకు తెలిపాడు.\n\nఆ వ్యాపారి ప్రయాణం మీద పోతూ, తన కష్టార్జితమైన రెండువేల అష్టఫీలు ఆ సంచిలో పెట్టి ఆ నగరంలోని కాజీగారి వద్ద ఉంచాడు. దారిలో దొంగలు దోస్తారని వ్యాపారి భయపడి అలా చేశాడు. కాని అతను తిరిగి వచ్చిచూస్తే కాజీగారే సంచీలో అష్టఫీలకు బదులు రాగిముక్కలు పెట్టాడు.\n\n“సంచీ తిరిగి పుచ్చుకు నేటప్పుడు దాన్ని సరిగా చూసుకోలేదా?” అని సుల్తాను వ్యాపారిని అడిగాడు.\n\n“ప్రభూ, ఆ సంచీ నే నిచ్చినదే. నేను ఇంటికి వచ్చి, ముద్ర ఊడదీని చూసేదాకా ఆందులో డబ్బు పోయిందనీ, దానికి మారుగా రాగి ముక్కలు వచ్చాయనీ తెలియలేదు,” అన్నాడు వ్యాపారి.\n\n“సంచీలో కంతలు గాని, చిరుగులు గాని ఉన్నాయేమో ముందుగా చూసు కున్నావా?” అని సుల్తాను మళ్ళీ అడిగాడు."
        },
        {
            "title": "మహాభారతం",
            "page_start": 49,
            "author": "చందమామ బృందం",
            "pdf_page": 49,
            "content": "“అలాటి వేమీ లేవు. వేసిన ముద్ర వేసినట్టే ఉన్నది కూడా! అందులో డబ్బు లేదనుకోవటానికి ఎలాటి కారణమూ లేక పోయింది,” అన్నాడు వ్యాపారి.\n\nసుల్తాను కొంతసేపు దీర్ఘంగా అలోచించి, వ్యాపారితో, “సరే, ఈ సంచీ ఇక్కడే ఉంచి సువు ఇప్పుడు వెళ్ళిపో. సువు చెప్పి సది నిజమైతే నీకు తప్పక న్యాయం జరుగుతుంది. కాని, సువు అబద్దం చెప్పి ఉంటే నీ ప్రాణాలు దక్కవు,” అన్నాడు.\n\nదర్పారు ముగిసింది. సుల్తాను ఇంటికి వెళ్ళి కూడా వ్యాపారి చేసిన ఫిర్యాదు గురించే ఆలోచిస్తున్నాడు. ముద్ర ముద్ర గానే ఉండగా సంచీలోని బంగారం ఎలా పోయింది?\n\nఈ ప్రశ్నకు సమాధానం తెలుసుకునే మార్గం సుల్తానుకు అకస్మాత్తుగా తట్టింది. వెంటనే ఆయన దర్పారు భవనానికి తిరిగి వెళ్ళి, తన సింహాసనం పై పరచి ఉన్న అమూల్యమైన రత్నకంబళాన్ని వేళ్ళతో అక్కడక్కడా చించి, తన ఇంటికి తిరిగి వచ్చేశాడు.\n\nమర్నాడు ఉదయం సుల్తాను తన గుర్రం మీద వేటకు వెళ్ళిన సమయంలో, దర్పారు భవనం ఊడ్చే నౌకరు వచ్చి, సింహాసనం మీద ఉండే రత్నకంబళం అక్కడక్కడా చిరిగి ఉండటం చూసి కంగారుపడ్డాడు. వాడు వెళ్ళి రాజభవనంలో ఉండే సర్దా రును పిలుచుకువచ్చి రత్నకంబళాన్ని చూపించాడు.\n\nసర్ధారు నౌకరుతో, “భయపడకు. దీన్ని సరి చెయ్యపచ్చు. నగరంలో మహమ్మద్ అనే తెలివైన దర్శీ ఉన్నాడు. వాణ్ణి పిలు చుకురా. వాడు చిరుగు ఎక్కడ అయినదీ తెలియరాకుండా రత్నకంబళాన్ని మరమ్మతు చెయ్యగలడు. వెంటనే పోయిరా,” అన్నాడు.\n\nనౌకరు మహమ్మద్ ఇంటికి వెళ్ళి విషయం చెప్పి, “సింహాసనం మీది రత్నకంబళం చిరిగినట్టు సుల్తానుగారికి తెలిస్తే నా పీక తెగిపోతుంది,” అన్నాడు.\n\n“నీ ప్రాణానికేమీ భయం లేదు. రెండు అష్టఫీలు ఇచ్చుకున్నావంటే ఆ రత్నకంబళాన్ని కుట్టు తెలియకుండా మరమ్మతు చేసేస్తాను,” అన్నాడు దర్శీవాడు.\n\nనౌకరు డబ్బు తీసి దర్శీవాడి చేతిలో పెట్టి, వాణ్ణి వెంట బెట్టుకుని దర్పారు భవనానికి పచ్చాడు. మహమ్మద్ తెలివి తేటలు ఎలాటివో గాని, వాడి మరమ్మతు పూర్తి అయేసరికి రత్నకంబళం మునుపు ఉండి నట్టుగానే తయారయింది. దర్పారు భవనం ఊడ్చే నౌకరు ప్రాణాలు కుదట పడ్డాయి.\n\nసూర్యాస్తమయం వేళకు సుల్తాను సపరి వారంగా వేట నుంచి తిరిగి వచ్చి, గుర్రం మీది నుంచి దిగుతూనే తిన్నగా దర్పారు భవనానికి వెళ్ళాడు. ఆయన తస సింహాసనం మీది రత్నకంబళం మామూలుగా ఉండటం గమనించాడు. ఆయన ఊహించి నట్టేదాని మీద చిరుగుల జాడ ఏ మాత్రమూ\n\nలేదు. కసువు ఊడ్చే నౌకరును పిలిపించి\nఆయన, “ఈ రత్నకంబళం చిరిగి\nఉండాలే?” అన్నాడు.\n\nనౌకరు కంగారు పడుతూ, “లేదు,\nప్రభూ. సరిగానే ఉన్నది,” అన్నాడు.\n\n“అబద్ధమాడతావా, దొంగ వెధవా?\nనేనే ఆ కంబళాన్ని స్వయంగా చించాను.\nనిజం చెప్పు, దీన్ని మరమ్మతు చేసినది\nఎవరు?” అన్నాడు సుల్తాను మండిపడుతూ.\n\nనౌకరు పణికిపోతూ మహమ్మదు చేసిన\nమరమ్మతు గురించి బయట పెట్టాడు.\n\nసుల్తాను మహమ్మద్ను రప్పించి, వాడికి\nవ్యాపారి తాలూకు సంచీని చూపి, “ఈ\nసంచీని ఎప్పుడన్నా చూశావా?” అని\nఆడిగాడు.\n\nమహమ్మద్ సంచీని అటూ ఇటూ తిప్పి\nచూసి, “చూశాను, ప్రభూ! మన నగ\nరంలో ఉండే కాజీగారు నా చేత దీన్ని\nమరమ్మతు చేయించారు,” అన్నాడు.\n\nసుల్తాను దర్జీవాణ్ణి పంపేసి, కాజీని పిలి\nపించి, “ఇలాంటి అవమానకరమైన పనులు\n\nచెయ్యటానికి నీకు సిగ్గులేదా? సువు అవ\nమానంపాలు కావటమే గాక, నా కీర్తినీ,\nదేశప్రతిష్ఠనూ కూడా మంటగలిపావే!”\nఅన్నాడు.\n\n“ప్రభూ, నే నెన్నడూ అలాటి పనులు\nచెయ్యను. గిట్టనివాళ్ళు ఎవరో నన్ను\nగురించి తమకు అబద్ధాలు చెప్పి ఉంటారు,”\nఅన్నాడు కాజీ.\n\n“నేరుముయ్య, నీచుడా! ఇదేమిటి?”\nఅంటూ సుల్తాను తన చేతిలో ఉన్న సంచీని\nకాజీ ముఖాన విసిరికొట్టాడు.\n\nకాజీకి తాను వ్యాపారికి చేసిన ద్రోహం\nగుర్తుకు వచ్చి, సుల్తానుకు క్షమాపణ\nచెప్పుకోబోయాడు.\n\nకాని సుల్తాను ఆ క్షమాపణలను స్వీక\nరించెక కాజీని లైదు చేయించాడు. ఆయన\nమర్నాడు వ్యాపారిని పిలిపించి, అతనికి\nరావలసిన రెండువేల అష్రఫీలకు మరి\nమూడువేలు చేర్చి ఇస్తూ, “పెద్ద హౌదాలో\nఉన్న ఒక మోసకారిని పట్టి ఇచ్చినందుకు\nనీకు ఈనాం ఇస్తున్నాను,” అన్నాడు.\n\nరాజధర్మం\n\nఒకప్పుడు పర్షియాను పార్థించిన నౌషేర్వాన్ గౌప్ప ధర్మప్రభువుగా కి త్తి గడించాడు. రాజ నీతిలోనూ, రాజ్యతంత్రాలలోనూ ఆయన ఆదర్శప్రాయుడుగా పరిగణించబడేవాడు.\n\nఒకసారి ఆయన సపరివారంగా ఆరణ్యాంలో వేటకు వెళ్ళాడు. ఆక్కడ ఆయన మజిలీలో వంట తయారుచేస్తున్నారు. ఏ కారణంచేతనో వంటవాళ్ళు ఉప్పు తీసుకురావటం మరిచిసోయారు. అందుచేత మంత్రి ఒక భటుణ్ణి పరిచి, సమీపంలో ఉన్న గ్రామానికి వెళ్ళి ఉప్పు తెమ్మని అజ్ఞాపించాడు.\n\nఅది విని నౌషేర్వాన్, “మనకు కావలిసిన ఉప్పు అంతా వెల ఇచ్చి తీసుకురా,” అన్నాడు భటుడితో.\n\n“ఈ భాగ్యానికి సామ్ము ఇవ్వాలా?” అని అడిగాడు మంత్రి.\n\n“ప్రపంచంలో నిరంకుశత్వమూ, దౌర్జన్యమూ ఇలాటి స్వల్ప విషయాలతోనే ఆరంభ మవుతాయి. మన తరవాత వచ్చేవారు మరింత ప్రజాపీడన చేస్తారు. అది అంతులేకుండా పెరిగిపోతుంది,” అన్నాడు నౌషేర్వాన్.\n\n—ఎ. శివరామలక్ష్మిప్రసాద్\n\nలోభికిగుణపాఠం\n\nఒక ఊళ్ళో శ్రీపతీ, జగపతీ అని ఇద్దరు యువకులుండేవారు. శ్రీపతి సంపన్నుడు. జగపతి పేదవాడు. ఆయినా ఇద్దరికీ మంచి స్నేహం ఉండేది.\n\nఒకనాడు వారిద్దరూ కలిసి గ్రామాంతరం వెళుతుంటే ఒక ఊరి బొవి వద్ద ఇద్దరు ఆడపిల్లలు చేదలతో నీరు తోడుకుంటూ కనిపించారు.\n\nశ్రీపతి తన మిత్రుణ్ణి ఒక చెట్టు నీడన ఉండమని, తాను దాహం తీర్చుకునేటం దుకు బావి కేసి నడిచాడు. అంతలో అత నికి ఆ ఆడపిల్లలు మాట్లాడుకునే మాటలు వినిపించాయి; శ్రీపతి అంతదూరంలో ఆగి వినసాగాడు.\n\nరంగు చీర కట్టుకున్న పిల్ల తెల్ల చీర కట్టుకున్న పిల్లతో, “లక్ష్మీ, నిజం చెప్పు. సువు ఎలాటి మొగుడు రావాలనుకుంటు న్నావు?” అన్నది.\n\n“అనుకోపటానికేం రోహిణీ? నాకు పెద్ద కోరిక లే ఉన్నాయి. బోలెడు నగలూ, చీరలూ కావాలి. పెద్ద మేడ ఉండాలి. పనివాళ్ళుండాలి. భోజనంలో కి చాలా కూరలూ, పిండిపంటలూ కావాలి. మనం కావాలనుకున్నపన్నీ దొరు కుతాయా?” అన్నది లక్ష్మి.\n\nరోహిణి నిట్టూర్పు విడిచి, “నా కలాటి కోరిక లేవీ లేవు. తల్లి! ఉన్నదానితో తృప్తి పడటం ముఖ్యం. నగలూ, చీరెలూ ప్రాప్తాన్నిబట్టి వస్తాయి. తిండి కేమిటి? ఇంత గోంగూర పచ్చడి చాలు. జిహ్వ చాపల్యేం ఇన్ని బటానీలు తిన్నా తీరు తుంది,” అన్నది.\n\nఈ మాటలు విన్న శ్రీపతికి ఒక ఆలోచన వచ్చింది. ఆ ఇద్దరు పిల్లలూ పెళ్ళి కావలిసిన వాళ్ళే. రోహిణి వంటి భార్య తనకు వస్తే దుబారా ఖర్చు ఉండదు.\n\n“శ్రీముఖి”\n\nలక్ష్మి వంటి భార్య వస్తే పేదవాడైన జగ\nపతి ఎలా తట్టుకుంటాడో చూడాలన్న\nదుర్పుద్ది కూడా శ్రీపతికి కలిగింది.\n\nఅందుచేత అతను జగపతి దగ్గిరికి తిరిగి\nవచ్చి, “బావి దగ్గిర పిల్లలిద్దరికీ పెళ్ళి\nకాలేదులా గుంది. మనం కూడా పెళ్ళి\nచేసుకుందా మనుకుంటున్నాం కద. రంగు\nచీర కట్టుకున్న పిల్లను నేను చేసుకుంటాను.\nతెల్ల చీర కట్టుకున్న పిల్లను నువు చేసుకో.\nసరేనా ?” అన్నాడు.\n\nజగపతి సరేనన్నాడు. స్నేహితులిద్దరూ\nఆ పిల్లల వెనకగా ఊళ్ళోకి వెళ్ళి, పెళ్ళి\nప్రయత్నాలు చేశారు. ప్రయత్నాలు ఫలిం\nచాయి. పెద్ద కోరికలు గల లక్ష్మి జగపతిని\nపెళ్ళాడి, అతని పూరి కొంపలో అడుగు\n\nపెట్టింది. ఏ పెద్ద కోరికా లేని రోహిణి\nశ్రీపతిని పెళ్ళాడి, అతడి పెద్ద మేడలో\nఅడుగు పెట్టింది.\n\nరోహిణి శ్రీపతి ఇంట అడుగు పెడు\nతూనే ఇల్లంతా కలయజూసి, “ఇంత ఇంట్లో\nఒక్క నౌకరూ కనిపించడేమిటి?” అన్నది.\n\nశ్రీపతి తేలికగా నవ్వేసి, “నౌకరెందుకు?\nజీతం దండగ. మన పనులు మనమే\nచూసుకుంటే పోలేదా ? అదివరకు ఒక\nనౌకరు ఉండే వాడు; మాన్పించేశాను.\nనువ్వున్నావుగా ? ఇద్దరమూ చెరొక పనీ\nచూసుకుందాం,” అన్నాడు.\n\nరోహిణి వంటకు ఉపక్రమిస్తూ, “ఏం\nకూరలు వండమన్నారు? పిండివంటలు\nఏం చెయ్యను?” అని భర్తను అడిగింది.\n\n“ కూరలంటావే మిటి? అన్నంలోకి కాస్త గోంగూర పచ్చడి చాలదూ? పిండి వంటలు దేనికి? కాసిని బటానీలు పట్టుకు వస్తా. వాటితో నోటి ఉబలాటం తీరు తుంది!” అన్నాడు శ్రీపతి.\n\nఆ రాత్రి రోహిణి తన భర్తతో, “మనకు ఇంత సిరీ, సంపదా ఉన్నది గదా. నాకు మంచి, మంచి చీరలూ, నగలూ తెచ్చి పెట్టండి,” అన్నది.\n\nదానికి శ్రీపతి, “ఇదుగో, నువు ఇలా అడగకూడదు. సిరి ఉన్న మాత్రాన దండుగ ఖర్చులు చేయకూడదు. చీరలూ, నగలూ దేనికి? తృప్తి ఉండాలి,” అన్నాడు.\n\n“పట్టిలోభి!” అని రోహిణి తన భర్తను తిట్టుకున్నది.\n\nమర్పాడు శ్రీపతి నిద్ర లేచేసరికి ఇంట్లో నలుగురు మనుషులు పనుల మీద తిరు గుతూ కనిపించారు.\n\n“ఎవరు మీరు? ఇక్కడ ఏం చేస్తు న్నారు?” అని అతను వాళ్ళను అడిగాడు.\n\n“పనిమనుషులం, బాబయ్యా! అమ్మ గారు ఇవాళ నుంచీ మమ్మల్ని పనిలోకి రమ్మన్నారు,” అన్నారు వాళ్ళు దణ్ణాలు పెట్టి వినయంగా.\n\n“ఏమిటీ? ఏకంగా నలుగురే? పొండి. మిమ్మల్ని నే నెక్కడ భరిస్తాను?” అని శ్రీపతి అరిచాడు.\n\nఅంతలో రోహిణి వచ్చి భర్తతో శాంతంగా, “మీరు ఊరుకోండి. ఈ నలుగురి నేమిటి, సలభైమంది నౌకర్లను భరించే శక్తి ఉన్నది\n\nమనకు,\" అని నౌకర్లతో, \"ఇక్కడెందుకు ? వెళ్ళి మీ పనులు మీరు చూసుకోండి,\" అని పంపేసింది.\n\nశ్రీపతి భోజనానికి కూర్చోగానే పంట వాడు వచ్చి, నాలుగు కూరలూ, పిండి వంటలూ వడ్డించాడు.\n\n“నా కొంప గుల్ల అవుతున్నది!” అని శ్రీపతి అరిచాడు.\n\n“ఇస్, ఊరుకోండి. పనివాళ్ళు నవ్వి పోతారు. మనం ఇంత తిని ఇతరులకు ఇంత పెట్టగలం. ఎందుకు బాధపడతారు?” అన్నది రోహిణి.\n\nమరో నాలుగు రోజులు గడిచాక రోహిణి రకరకాల బట్టలూ, నగలూ కొని తెచ్చి తన భర్తకు చూపింది. వాటిని చూసి శ్రీపతి,\n\n“బాబోయ్, నేను బికారిసయిపోయాను,” అంటూ బావురుమని ఏడిచాడు.\n\nరోహిణి అతని కళ్ళు తుడుస్తూ “ఏడవ కండి. ఊరుకోండి,” అని ఓదార్చింది.\n\n“ఏడవక ఏం చెయ్యమన్నావు? ఆ నాడు బావి దగ్గిర నీ మాటలు విని మోసపోయాను. వట్టి అబద్దాలకోరువి,” అన్నాడు శ్రీపతి.\n\nరోహిణి ఆశ్చర్యపడుతూ, “అదా సంగతి! ఆ రోజు నా మాటలు విని నన్ను చేసుకున్నా రన్నమాట! అయినా నేను అబద్దాలకోరును కాను. మనకు గతి లేక పోతే సరిపెట్టుకునేదాన్నే. ఇప్పుడు అలా కాదుగదా! కావలిసినంత ఉన్నది,” అన్నది.\n\nతన సంగతే ఇలాగుంటే లక్ష్మిని పెళ్ళాడిన జగపతి ఎలా బాధపడుతున్నాడో అను"
        },
        {
            "title": "శివపురాణం",
            "page_start": 57,
            "author": "చందమామ బృందం",
            "pdf_page": 57,
            "content": "కున్నాడు శ్రీపతి. అతను జగపతి ఇంటికి వెళ్ళాడు. అతను వెళ్ళేసరికి జగపతి, లక్ష్మీ భోజనం చేస్తున్నారు. శ్రీపతిని చూసి జగపతి, “రా! రా!” అంటూ ఆహ్వా నించాడు.\n\nశ్రీపతి ఆ దంపతుల కెదురుగా చతుకిల బడి, “అంతులేని గొంతెమ్మ కోరికలు గల లక్ష్మితో ఈ జగపతి ఎలా వేగుతున్నాడో ?” అని తనలో అనుకున్నాడు. కాని జగపతి మొహం చూస్తే, అతను భార్యతో యాతన పడుతున్న లక్షణా లేమీ కనిపించలేదు. అతను మంచి ఉత్సాహంలో ఉన్నట్టు కనిపిస్తున్నాడు. వాళ్ళు ఉత్త గోంగూర పచ్చడి మెతుకులే తింటున్నారు. లక్ష్మి మొహంలో అసంతృప్తి లేదు. కావటానికి పూరి ఇల్లే అయినా చాలా శుభ్రంగా ఉన్నది.\n\nజగపతి భోజనం ముగించి వచ్చి శ్రీపతి పక్కన కూర్చుంటూ, “నిన్ను కలుసు కుందామంటే తీరటమే లేదు. ఎలా ఉన్నది నీ కొత్త సంసారం?” అన్నాడు.\n\n“నా సంసారానికేంలే ? నీ కంత తీరక పోవటాని కేమిటి కారణం?” అని శ్రీపతి అడిగాడు.\n\n“అటు చూడు, పెరడంతా చదును చేసి, శుభ్రం చేసి, మొక్కలు నాటాం. అవి కాపుకు వచ్చాయంటే మాకు బోలెడు ఆదాయం,” అన్నాడు జగపతి.\n\n“నీ భార్య కూడా నీతో పాటు శ్రమ పడుతున్నదా ? నగలూ, చీరలూ కావాలని వేధించటం లేదా ?” అని అడిగాడు శ్రీపతి.\n\n“అదేమీ లేదే!” అన్నాడు జగపతి.\n\n“అయితే అనాడు బావి దగ్గర జరిగిన సంభాషణ తారుమా రయిందన్నమాట!” అన్నాడు శ్రీపతి.\n\n“తారుమారు ఏమీ లేదు, అన్నగారూ. ఆ నాడు నా కా కోరికలన్నీ ఉన్న మాట నిజమే. కాని ఇపుడు ఉన్నదానితో తృప్తి పడటం నేర్చుకున్నాను,” అన్నది లక్ష్మి.\n\nశ్రీపతి గుణపాఠం నేర్చుకున్నాడు: సంపద కోరికలను వృద్ధి చేస్తుంది, పేదరికం వాటిని అదుపులో ఉంచుతుంది.\n\nఇంద్రుడి వద్ద అర్జునుడు ఉండే సమాయంలో రోమశు డనే మహర్షి మూడులో కాలూ తిరుగుతూ స్వర్గానికి వెళ్ళి, ఇంద్రసింహాసనంమీద ఇంద్రుడితోబాటు కూర్చుని ఉన్న అర్జునుణ్టి చూసి అంతులేని ఆశ్చర్యంతో, “ఇతను ఎంత తపస్సు చేస్తే ఇంద్రుడి సింహాసనం మీద కూర్చునే అర్హత లభించి ఉండాలి?” అనుకున్నాడు.\n\nఅయన ఆశ్చర్యాన్ని గమనించి ఇంద్రుడు చిరునవ్వు నవ్వి. “మునీశ్వరా, ఈ అర్జునుడు సాధారణ మానవుడు కాడు; పూర్వ జన్మలో నరు డనే మహర్షి. నారాయణుడనే మహర్షితో కలిసి ఇతను అనేకవేల ఏళ్ళు బదరికావనంలో తపస్సు చేశాడు. నారాయణ ఋషి పూర్వజన్మలో కపిలమహా\n\nముని. నర నారాయణులు ఇద్దరూ భూభారం తగ్గించటానికి ఇప్పుడు అర్జునుడు గానూ, కృష్ణుడు గానూ పుట్టి ఉన్నారు. పాతాళంలో ఉన్న నివాతకవచులు దేవత లను చాలా పీడిస్తున్నారు. వారిని ఈ అర్జునుడు నిర్మూలించాలి. అందుకే ఇతన్ని ఇక్కడికి రప్పించాను. నువు భూలో కానికి వెళ్ళి, కామ్యకవనంలో ఉన్న ధర్మరాజుతో, అర్జునుడు స్వర్గంలో సృత్య సంగీతాలు నేర్చుకుంటూ సుఖంగా ఉన్నాడని చెప్పు.” అన్నాడు.\n\nరోమశమహముని ఇంద్రుడు చెప్పిన ప్రకారం భూలో కానికి బయలుదేరాడు.\n\nఅర్జుడు స్వర్గానికి వెళ్ళాడనీ, ఓవ్యాస్తాలు సంపాదించుకున్నాడనీ ధృతరాష్ట్రుడికి\n\nవ్యాసుడు తెలిపాడు. వెంటనే ధృతరాష్ట్రుడు సంజయుణ్ణ పిలిచి, “విన్నావా, సంజయా? అర్జునుడు స్వర్గానికి వెళ్ళి దివ్యాస్తాలు సంపాదించాడట! దుర్యోధనుడి దుర్పుద్ధి వల్ల ఎటువంటి ప్రమాదం ఏర్పడిందో చూడు! పాపం, ప్రజలు ఎలాంటి ఆపదలు పొందుతారో! ధర్మరాజు, అర్జునుడూ కలిసి మూడు లోకాలూ జయించగలరు. నా కొడుకు లకు చావుమూడింది,” అని దిగులుపడ్డాడు.\n\n“అందులో అబద్ధం ఏమీలేదు. ద్రౌపదిని సభకు ఈడ్చి తెచ్చి, అన్నివిధాల ఆవమా నిస్తే, మీ కొడుకుల మీప పొండవులకు పగ ఉండక ఏం చేస్తుంది?” అన్నాడు సంజయుడు.\n\nఅర్జునుడు తిరిగి వచ్చేదాకా తీర్థ యాత్రలు చెయ్యమని ధౌమ్యుడు ధర్మరాజుకు చెప్పాడు. ధర్మరాజు తన తమ్ములనూ, ద్రౌపదినీ బ్రాహ్మణ బృందాన్ని వెంట బెట్టుకుని తిరుగుతూ తీర్థయాత్రలు చేయటానికి పోదామనుకుంటూండగా వారి వద్దకు రోమశుడు వచ్చి, “ఇంద్రుడి సభ అయిన సుధర్మకు వెళ్ళాను. సింహాసనం మీద మీ అర్జునుడు ఇంద్రుడితోబాటు కూర్చుని ఉన్నాడు. నా కెంతో ఆశ్చర్యం కలిగింది. అర్జునుడు సుఖంగా ఉన్నాడని మీతో ఇంద్రుడు చెప్పమన్నాడు. అందుకే వచ్చాను. అర్జునుడికి ఇంద్రుడు ఎన్నో దివ్యాస్తాలు ఇచ్చాడు. ప్రస్తుతం అతను చిత్రసేను డనే గంధర్వుడి వద్ద నృత్యమూ సంగీతమూ నేర్చుకుంటున్నాడు. ఇంద్రుడు నిస్ను తీర్థయాత్రలు చెయ్యమన్నాడు. నేను ఇదివరకు రెండు సార్లు తీర్థయాత్రలు చేశాను. మళ్ళీ మూడోమారు మీ వెంట వస్తాను,” అన్నాడు.\n\nధర్మరాజుకు చాలా ఆనంద మయింది. అర్జునుడు వెళ్ళిన పని సానుకూలమయింది. తాను చేయదలచిన తీర్థయాత్రలనే చేయ మని ఇంద్రుడు కబురుపంపాడు. ధర్మరాజు తీర్థయాత్రలకు బయలుదేరే ముందు తన వెంట ఉన్న బలగంలో కొంతమందిని హస్తినాపురానికీ, మరికొంతమందిని\n\nప్రుపదుడి సగరానికీ పంపి, ఆయుధాలూ కవచాలూ గల ఇంద్రసేనుడు మొదలైన వారిని కొద్ది మందిని మాత్రమే దగ్గిర ఉంచుకున్నాడు.\n\nపాండవులు తీర్థయాత్రలు చేసుకుంటూ గోమతీతీర్థమూ, కన్యాతీర్థాలూ, గోతీర్థమూ, బాహుదానదీ తీరమూ, త్రివేణీ, గయా క్షేత్రమూ సేవించారు; అగస్త్యుడి ఆశ్రమానికి వెళ్ళి అక్కడ అగస్త్యుడి కథ విన్నారు.\n\nపూర్వం మణిమంతం అనే పట్టణంలో ఇల్వలుడూ, వాతాపీ అని ఇద్దరు అన్నదమ్ములుండేవారు. వాళ్ళు బ్రాహ్మణులకు ఆతిథ్యం ఇచ్చి చంపేస్తూ ఉండేవాళ్ళు. వాతాపి మేకగా మారేవాడు. ఇల్వలుడు ఆ మేకను వండి బ్రాహ్మణ ఆతిథికి పెట్టి, “వాతాపీ, రా!” అని పిలిచేవాడు. వాతాపి ఆ బ్రాహ్మణుడి పొట్టచీల్చుకుని బయటికి పచ్చేవాడు. బ్రాహ్మణ ఆతిథి చచ్చేవాడు.\n\nఇలా ఉండగా అగస్త్యమ హాముని విదర్భరాజు కూతురైన లోపాముద్రను పెళ్ళాడి, ఆ మెకోరగా ధనం తీసుకు రావటానికి బయలుదేరాడు. అగస్త్యుడు ముగ్గురు రాజుల వద్దకు వెళ్ళాడు కాని ఏ ఒక్కడికీ ఖర్చుకు మించిన ఆదాయం లేదు. కాని, మణిమంతంలో ఉండే వాతాపీ, ఇల్వలుడూ అనే వాళ్ళవద్ద చాలా\n\nధనం ఉంటుందని విని, అగస్త్యుడు అక్కడికి వెళ్ళాడు.\n\nఇల్వలుడు తన అలవాటు ప్రకారం వాతాపిని మేకగా మార్చి, వాడి మాంసం అగస్త్యుడికి పెట్టాడు. అగస్త్యు డామాంసం తిని తేన్నాడు. ఇల్వలుడు, “వాతాపీ, రా!” అని పిలిచాడు.\n\n“ఇంకెక్కడి వాతాపి? వాడు అప్పుడే జీర్ణమైపోయాడు,” అన్నాడు అగస్త్యుడు.\n\nఇల్వలుడు తెల్లముఖం వేసి, అగస్త్యుడికీ, ఆయన వెంట వచ్చిన ముగ్గురు రాజులకూ అంతులేని ధనం ఇచ్చి పంపేశాడు.\n\nఅగస్త్యుణ్ణి గురించి ధర్మరాజు ఇంకా ఎన్నో కథలు విన్నాడు.\n\nఒకసారి వింధ్యపర్వతం సూర్యుడితో,\n“నువు మేరువు చుట్టూ ఎందుకు తిరుగు\nతావు? అంతకన్న గొప్పవాడినైన నాచుట్టూ\nతిరుగు,” అన్నది.\n\n“నేను మేరువు చుట్టూ బుద్ధిపూర్వకంగా తిరగటంలేదు, నాకు విధించబడిన మార్గంలో తిరుగుతున్నాను,” అన్నాడు సూర్యుడు.\n\nవింధ్యుడికి కోపం పచ్చి, సూర్య చంద్రుల దారికీ, గ్రహాల దారికీ అడ్డంగా పెరిగాడు. లోకం అంధ కారమయమై పోయింది. అప్పుడు దేవతలు అగస్త్యుడి వద్దకు వెళ్ళి, “మునీశ్వరా, నీ శిఘ్యుడైన వింధ్యుడు లోకాన్ని తారుమారు చేసేశాడు. అతణ్ణి అదుపులోపెట్టు,” అని వేడుకున్నారు.\n\nఅప్పుడు అగస్త్యుడు లోపాముద్రతో సహా వింధ్యపర్వతం పద్దకు వెళ్ళి, “నాయనా, నేను పనిమీద దక్షిణానికి వెళ్లుతున్నాను. దారి ఇయ్యి,” అన్నాడు. వింధ్యుడు అగస్త్యుడికి సాప్టాంగపడి దారి ఇచ్చాడు. “నేను తిరిగి వచ్చేదాకా ఇలాగే ఉండు!” అన్నాడు అగస్త్యుడు. ఆ మహాముని దక్షిణం నుంచి తిరిగి రాలేదు, వింధ్యుడు తిరిగి తల ఎత్తనూ లేదు!\n\nకాలకేయులనే రాక్షసులు సముద్రంలో నివసిస్తూ, రాత్రిపూట భూమి మీదికి వచ్చి బ్రాహ్మణులను కేభపెట్టసాగారు. సముద్రం ప్రవేశించి కాలకేయులను చంపటం దేవత లకు సాధ్యంకాక, వాళ్ళు అగస్త్యుడి శరణు జొచ్చారు. అప్పుడా ముని సముద్రజల మంతా ఒక్కగుక్కలో తాగేశాడు. కాల కేయులు బయట పడ్డారు. దేవతలు వారితో యుద్ధం చేసి అనేక మందిని చంపారు. చాపగా మిగిలిన కాలకేయులు పాతాళం లోకి పారిపోయారు. అప్పుడు వట్టిపోయిన సముద్రం, భగీరథుడు గంగను భూమికి తెచ్చి నప్పుడు తిరిగి జలమయమయింది.\n\nఅగస్త్యుడి అశ్రమం నుంచి బయలుదేరి పాండవులు అనేక తీర్థాలు సేవించుతూ కౌశికీనదీతీరాన్ని చేరి, అక్కడ ఉన్న విశ్వామిత్రుడి అశ్రమమూ, దాని అవతల ఉన్న విభాండకుడి అశ్రమమూ చూసి,\n\n\n\nవిభాండకుడి కొడుక్కిన ఋశ్యశృంగుడి\nకథ విన్నారు.\n\nఅంగదేశాన్ని పాలించే రోమపాదుడు దశరధుడి స్నేహితుడు. ఆయన బ్రాహ్మణులకు ద్రోహం చెయ్యగా బ్రాహ్మణులందరూ ఆ రాజ్యాన్ని పదిలిపోయారు. తరవాత అక్కడ వానలు కురవక కామం ఏర్పడింది. అప్పుడు రోమపాదుడు తన మంత్రుల సలహాపై వేశ్యలను పంపి, ఋశ్యశృంగుణ్ణి అకర్షించి తన దేశానికి తెచ్చుకుని తన కుమార్తె ఆయిన శాంతను ఆతనికిచ్చి పెళ్ళి చేశాడు. ఋశ్యశృంగుడు ఆడుగు పెట్టగానే అంగదేశంలో ఎప్పటిలాగా వానలు కురిశాయి.\n\nపాండవులు ఇలా అనేక తీర్థాలు సేవిస్తూ\nమ హేంద్రపర్వతం వద్దకు వెళ్ళారు.\nఅక్కడ అకృతవర్ణ డనే వాడు ధర్మరాజుకు\nపరశురాముడి కథ చెప్పాడు. హైంహయ\nవంశాన పుట్టిన కార్తవీర్యుడు దత్తాత్రేయుడి\nవరం చేత వెయ్యి చేతులు సంపాదించి,\nబలమదాంధుడై ఆనేక ఉపద్రవాలు\nచేశాడు. ఒకనాడు ఆ కార్తవీర్యుడు పరశు\nరాముడి తండ్రి అయిన జమదగ్ని ఆశ్ర\nమానికి వచ్చి, ఆశ్రమాన్ని ధ్వంసం చేసి,\nహోమధేసువును పట్టుకుపోయాడు. పరశు\nరాముడు ఆశ్రమానికి తిరిగి వస్తూనే ఈ\nసంగతి విని, కార్తవీర్యుడితో యుద్ధం చేసి\nచంపేశాడు. తరవాత కార్తవీర్యుడి కొడు\nకులు వచ్చి, ఒంటరిగా ఆశ్రమంలో ఉన్న\nజమదగ్ని గొంతు కోసి వెళ్ళిపోయారు.\nఅప్పుడు పరశురాముడు పగబట్టి ఇరవై\nఒక్కమారు ప్రపంచమంతా తిరిగి, కనిపిం\nచిన ప్రతి కత్రియుణ్ణి చంపాడు.\n\nపాండవులు ప్రభాసతీర్థాన్ని చేరుకున్న\nప్పడు, ఆ వార్త తెలిసి బలరాముడూ,\nకృష్ణుడూ, ప్రద్యుమ్నుడూ, సాత్యకీ, అని\nరుద్దుడూ మొదలైన యాదవులు వారిని\nచూడవచ్చారు. ధర్మరాజు యుద్ధంలో\nకౌరవుల సందర్శిని చంపి రాజ్యం పొందుతా\nడని యాదవులు పాండవులకు ధైర్యం\nచెప్పారు.\n\nయాదవులు ద్వారకకు తిరిగి వెళ్ళినాక\nపాండవులు తీర్థయాత్రలు కొనసాగించారు.\nవారు చివరకు గంధమాదనపర్వతం చేరి,\nఆక్కడ అర్జునుడి రాకకోసం ఎదురు చూడ\nనిర్ణయించుకున్నారు. అది మహాపవిత్రమైన\nప్రదేశం, అన్ని పుణ్యస్థలలాలోకీ గొప్పది.\nఆక్కడ పాండవులు నరకాసురుడి అస్థికల\nగుట్టచూశారు.\n\nవాళ్ళు గంధమాదన పర్వతాన్ని చేర\nబోతూ ఉండగా భయంకరమైన గాలి\nబయలు దేరింది. దానితో దుమ్ములేచి\nఅంతటా అంధకారమయి పోయింది. తర\nవాత ఆర్భాటంగా మెరుపులతో, ఉరుము\nలతో కుంభపోతగా వర్షంకురిసింది. తమ్ము\nతాము రక్తించుకోవటానికి తలా ఒకదారీ\nఅయిపోయారు. తిరిగి తెల్లవారే సరికి తెరిపి\nఇచ్చింది. కాని ద్రౌపది నడకప్రయాస పల్లా,\nవానదెబ్బకూ, చలికి గడగడవణుకుతూ\nమూర్ఛపోయింది. ఆమె రాళ్ళమీద పడి\nపోకుండా నకులుడు పట్టుకుని, ధర్మ\nరాజును కేకపెట్టాడు. ధర్మరాజూ, భీముడూ,\nసహదేవుడూ ద్రౌపదిని ఆస్థితిలో చూసి\nకొంతసేపు దిగ్భ్రమచెందారు.\n\nధర్మరాజు ద్రౌపది తలను తన తొడమీద\nపెట్టుకుని చాలా సేపు దుఃఖించాడు.\nమిగిలినవాళ్ళు ఆమెకు ఉపచారాలు చేశారు.\nదారి చాలా కంటకంగా ఉన్నది. ముందుకు\n\nసాగేమార్గం కనిపించ లేదు. అప్పుడు\nభీముడు తలచుకునే సరికి, ఘటోత్కచుడు\nతన రాక్షసబలగంతో వచ్చాడు. ఘటోత్క\nచుడు పాండవులనూ, ద్రౌపదినీ ఎత్తు\nకున్నాడు. మిగిలిన వాళ్ళను రాక్షసులు\nఎత్తుకున్నారు. ప్రయాణం అతివేగంగా\nసాగింది. వాళ్ళు కాలక్రమాన కైలాసం\nసమీపంలో ఉన్న బదరికాశ్రమం దగ్గిర\nగంగా ప్రవాహం ఉన్నచోట రాక్షసుల\nభుజాలమీద నుంచి దిగి, గంగలో స్నానాలు\nచేశారు. అక్కడే వారు నివాసాలు ఏర్పరచు\nకున్నారు. అక్కడ ఉండే మునులు పాండ\nవులకు కందమూలాలతో అతిథిసత్కారం\nచేశారు.\n\nవాళ్ళు అక్కడ ఆరురోజులున్న తరవాత వారికి గాలి వెంట ఒక దివ్యమైన సువాసన తెలియ వచ్చింది. అంతలోనే పాండవుల మధ్య ఒక అపూర్వమైన పుష్పం పడింది. అది వెయ్యి రేకులుగల ఎర్రకలవపువ్వు. చూడటానికి ఎంతో అందంగా ఉండి, అద్భుతమైన సువాసనలు వెదజుల్లుతున్నది.\n\nద్రౌపది ఆ పుష్పాన్ని తీసుకొని భీము డితో, “దీన్ని ధర్మరాజుకు ఇస్తాను. ఇలాటి పుష్పాలను మనం తీసుకుపోయి కామ్య కవనంలో ఉంచుకుందాం. నా కోసం ఈ పూలను వెతికి తీసుకురాగలవా?'' అన్నది.\n\nభీముడు ఆమె కోరిక తీర్చే ఉద్దేశంతో విల్లూ, అంబులపాదీ తీసుకుని, ఏ గాలికి సౌగంధికపుష్పం వచ్చిపడిందో ఆ గాలి వచ్చిన దిక్కుగా బయలుదేరాడు. కోకిలల పాటలూ, తుమ్మెదల ఝంకారాలూ, సెల యేళ్ళగలగలలూ వింటూ ద్రౌపడిని తలుచు కుంటూ, దారికి అడ్డం వచ్చిన చెట్లను విరుస్తూ, లతలను తెంపేస్తూ, మధ్యమధ్య\n\nఅరణ్యం దద్దరి ల్లేటట్టు సింహనాదాలు చేస్తూ, చాలా దూరం వెళ్ళాడు. ఒకచోట అంతులేని అరటితోట వచ్చింది. ఆ అరటి చెట్లను తోసుకుని పోతూ భీముడు మళ్ళీ సింహనాదం చేశాడు. దానికి భయపడి నీటి పక్షుల గుంపు ఆకాశంలోకి ఎగిరింది. ఆ పక్షులను చూసి, అటుగా నీరున్నదని గ్రహించి భీముడు ఆ దిక్కుగా వెళ్ళి ఒక సరస్సును చేరుకున్నాడు.\n\nభీముడు ఆ సరస్సులో చల్లగా స్నానం చేసి, మళ్ళీ అరటితోట వెంబడి బయలు దేరి, కొంతదూరం వెళ్ళి, భుజాలుచరచు కుని, మరొకసారి సింహనాదం చేశాడు. ఆ అరటితోటలోనే ఉన్న హనుమంతుడు, ఆ సింహనాదం చేసినది భీముడని గ్రహించి, భీముణ్ణి చూడబోతున్నందుకు సంతోషించి, భీముడు వచ్చేదారికి అడ్డంగా పడుకుని, తన తోకను టెక్కింలాగా పైకి ఎత్తి, దిక్కులు అదిరేలాగా ఒక్కచరుపు చరిచాడు.\n\nఆ చప్పుడు విని భీముడు హనుమం తుడు ఉన్న చోటికి వచ్చాడు.\n\nశివపార్వతులకు పుట్టబోయే కొడుకు తార కుఁణ్ణి చంపుతాడని బ్రహ్మ చెప్పినందుకు సంతోషించి, దేవతలు స్వర్గానికి తిరిగి వచ్చి మన్మధుడికి కబురు పంపారు. మన్మధుడు వచ్చాడు. ఇంద్రుడు అతన్ని సింహాసనం మీద కూర్చోబెట్టి, “మన్మధా, తారకుడు బ్రహ్మ వల్ల వ రాలు పొంది, మూడు లోకాలూ జయించి, దేవతలనూ, బుషు లనూ బాధించుతూ, తపస్సులూ, యాగాలూ జరగనివ్వకుండా ఉన్నాడు. నేను మూడులోకాలూ ఏలుతుంటే, తార కుడు నన్ను ఏలుతున్నాడు. ఈశ్వరుడి వీర్యాన పుట్టినవాడి వల్ల తప్ప అతనికి మరణం లేదు. ఈశ్వరు డేమో కైలాసంలో తపస్సు చేసుకుంటున్నాడు. పార్వతి అత నికి సపర్యలు చేస్తున్నది. పార్వతి శివుడి సమీపంలో ఉండగా సువు ఎలాగైనా సరే\n\nశివుడికి మోహం కలిగే లాగు చెయ్యాలి,” అన్నాడు.\n\nఇంద్రుడి కోరిక విని మన్మధుడు భయపడి, “శివుడికి పార్వతి యందు మోహం కలిగేటట్టు చెయ్యటం నా తరమా? శివుడు గొప్ప తపశ్శాలి. కోపిష్టివాడు. మూడోకన్ను తెరిచాడంటే మూడులోకాలూ భస్మమవు తాయి,” అన్నాడు.\n\nమన్మధుడిలా అనేసరికి ఇంద్రుడు మొదలైనవాళ్ళు అతనికి ధైర్యం చెబుతూ, “అదేంటాట? మూడు లోకాలలోనూ నీకు లొంగని వారెవరున్నారు? నీ మూలాన స్త్రీపురుషులు మోహాంధులు కావటం వల్లనే గదా సృష్టి కొనసాగుతున్నది? నీ పుష్పబాణాల తాకిడికి ఎలాటి తపస్సూ నిలవదు. పైగా ఇది దేవకార్యం. లోకరష్ణణ నీ ద్వారా జరగవలసి ఉన్నది. నీకు సహా\n\nయంగా మలయమారుతాన్ని, పసంతుణ్ణి,\nశుక, పి కాలనూ తీసుకుపో. మేము\nకూడా వచ్చి నీకు సహా యం చేస్తాం.\nశివుణ్ణి నీ బాణాలతో కొట్టి వశపరుచుకో,\"\nఆన్నారు.\n\nమన్మధుడు ఈ మాటలతో పొంగిపోయి,\nశివుణ్ణి జయించి, ఆయనకు పార్వతి పైన\nమోహం కలిగేటట్టు చెయ్యటానికి నిశ్చ\nయించుకున్నాడు. అతను తన ఐదు పుష్ప\nబాణాలను తీసుకుని, వసంతుణ్ణి వెంట\nబెట్టుకుని, చిలుక వాహనం మీద శివుడు\nతపస్సు చేసుకుంటున్న మారేడువనానికి\nవెళ్ళి, ఒక రహస్య ప్రదేశంలో దాగి,\nపార్వతి రాకకోసం ఎదురు చూడసాగాడు.\n\nమన్మధుడు ప్రవేశించగానే మారేడువనం\nవసంత శోభతో నిండిపోయింది. చెట్లు\nచిగిర్చి, పూత పూశాయి. చిలుకలూ, గోరు\nవంకలూ, కోకిలలూ పాడాయి. కొద్ది సేపట్లో\nపార్వతి తన చెలికత్తెలతో సహా మారేడు\nవనం ప్రవేశించింది. వాళ్ళు తమ వెంట\nపుష్పాలూ, ఫలాలూ, సుగంధ ద్రవ్యాలూ\nతెచ్చారు. వనం పూర్తిగా మారి ఉండటం\nచూసి ఆశ్చర్యపడుతూ పార్వతి శివు డున్న\nచోటికి వెళ్ళింది.\n\nపార్వతిని శివుడు కన్నెత్తి చూశాడు,\nపార్వతి కొత్తగా కనబడింది. పనఁ మంతా\nవింతగా కనబడింది. కాని శివుడు ఈ\nమార్పుకు కారణ మేమిటని ఆలోచించక,\nమళ్ళీ కళ్ళు మూసుకుని తపస్సులో\nముణిగిపోయాడు.\n\nపార్వతి రోజులాగే శివుడికి షోదశోప\nచారాలూ చేసి, వందనం చేసి, ధ్యానిస్తూ\nశివుడి ఎదట నిలబడింది. అప్పుడు శివుడు\nఆమెను మళ్ళీ చూసి, ఎన్నడూలేని మోహ\nవేశం చెంది, అలాగే ఆమె కేసి చూస్తూ\nఉండిపోయాడు.\n\nపార్వతి శివుడి వద్ద శలవు పుచ్చుకుని\nవెనక్కు తిరిగి వెళ్ళి పోసాగింది. శివుడు\nమళ్ళీ కళ్ళు మూసుకున్నాడు. ఆ సమ\nయంలో మన్మధుడు తన పుష్పబాణాలను\nఒకటాకటిగా శివుడి హృదయానికి గురి\n\nచూసి కొట్టాడు, అరవిందమూ, అశోకమూ, చూతమూ, నవమల్లికా శివుణ్ణి కదిలించలేక పోయాయి. కాని మన్నముడి అయిదో బాణ మైన నీలోత్పలం శివుడి హృదయాన్ని గాయ పరిచింది. దాని దెబ్బకు తాళలేక శివుడు ఆగ్రహావేశంతో, “ఎవడురా, నన్ను పుష్ప బాణాలతో కొట్టినవాడు?” అంటూ లేచి నిల బడి, మూడో కన్ను తెరిచాడు.\n\nశివుడు మూడో కన్ను తెరవగానే అందులో నుంచి అగ్నిజ్వాలలు బయలుదేరి వన మంతా ఒక్క క్షణంలో బూడిద అయి పోయింది. దానితోబాదే మన్మధుడు కూడా బూడిద అయిపోయాడు.\n\nదేవేంద్రుడు మొదలైన దేవతలు శివుడి ఎదటికి వచ్చి స్త్రా త్రపాఠాలు చదివి\n\nప్రసన్నుణ్ణి చేసుకున్నారు. ఆయన తన మూడో కన్ను మూసి, అగ్నిజ్వాలలను ఉపసంహరించాడు. ఆప్పుడు, మన్మధుడి భార్య అయిన రతీదేవి శివుడి ఎదటికి వచ్చి, “సదాశివా, నా భర్త పల్ల ఏ తప్పు లేదు. నీ వల్ల పార్వతికి కుమారుడు కలిగితే అతను తారకుణ్ణి చంపగలడన్న ఆశతో ఈ దేవేం ద్రుడు మొదలైనవాళ్ళు, నీకు పార్వతి మీద మోహం కలిగించమని నా భర్తను ప్రేరేపించారు. మా తప్పులు మన్నించి, నాకు పతిభిక్ష పెట్టు, పార్వతిని వివాహ మాడి, లోకాలను కాపాడు,” అన్నది.\n\nశివుడు రతీదేవితో, “మన్మధుడు బ్రహ్మ శాపం కారణంగా భస్మమయాడు. అతను బ్రహ్మను కూడా ఇలాగే పూలబాణాలతో కొట్టి\n\nఆయనకు కుమార్తెపై మోహం రేకెత్తించి, శాపం పొందాడు. కాని నీ పాతిప్రత్యానికి భంగం రానివ్వను. అతను లోకానికి శరీరం లేనివాడైనప్పటికీ, నీకు మట్టుకు శరీరంతోనే కనిపిస్తాడు. అతనికి యిప్పుడే ప్రాణం ఇస్తాను,\" అన్నాడు.\n\nతరవాత శివుడు తపస్సు మాని కైలా సంలో తన రుద్రగణాలతో కొలువు తీరి, అగ్నిని పిలిచి, \"అగ్నీ, ఇకముందు నువు వృక్షాలలోనూ, పర్వతాలలోనూ, సముద్రం లోనూ కనబడకుండా దాగి ఉండు,\" అని ఆదేశించాడు.\n\nదేవేంద్రుడూ, దేవతలూ శివుడి వద్ద సెలవు పుచ్చుకుని వెళ్ళిపోయారు. శివుడి మనస్సు పార్వతిపై లగ్నమయింది. ఆయన పార్వతిని వివాహమాడ నిశ్చయించు కున్నాడు.\n\nశివుడు ననాన్నీ, మన్మథుణ్ణీ భస్మం చేయటం కళ్ళూరా చూసిన పార్వతి భయపడి తన చెలికత్తెలతో సహా పరిగెత్తుకుంటూ ఇంటికి తిరిగి వచ్చింది. జరిగినదంతా విని\n\nమేనకా హిమవంతులు తమ కుమార్తె పునర్జన్మ ఎత్తిన టేట్ భావించుకున్నారు. వాళ్ళు పార్వతిని ఊరడించి, ఆమె భయం పోగొట్టారు.\n\nపార్వతి మట్టుకు శివుడి కోసం విరహం చెంది బాధపడసాగింది. ఆమెకు శివుడి ధ్యాస తప్ప మరొకటి లేదు. శివుడి కోసం నిద్రాహారాలు మాని తపించే తమ కూతురితో మేనకా హిమవంతులు, \"నీకూ, శివుడికీ త్వరలోనే పెళ్ళి చేస్తాం, విచారించకు,\" అని చెప్పారు.\n\nఒకనాడు నారదుడు వచ్చి పార్వతితో, ఆమెను శివుడు పెళ్ళాడతాడని ధైర్యం చెబుతూ, శివపంచాక్షరీ మంత్రం ఉప దేశించి, దాన్ని జపించినట్టయితే ఎలాటి కోరికలైనా తీరుతాయనీ, సమస్త సుఖాలూ కలుగుతాయనీ చెప్పి, మేనకా హిమవంతుల వద్ద సెలవు తీసుకుని వెళ్ళిపోయాడు.\n\nతరవాత పార్వతి శివపంచాక్షరీ మహా మంత్రాన్ని జపించుతూ, శివధ్యానంలో నిమగ్నురాలయింది."
        }
    ]
}