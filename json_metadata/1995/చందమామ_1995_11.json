{
    "book_id": "చందమామ_1995_11",
    "stories": [
        {
            "title": "వార్తలు-విశేషాలు",
            "page_start": 8,
            "author": "చందమామ బృందం",
            "pdf_page": 8,
            "content": "వార్తలు-విశేషాలు\nహాంకాంగ్\nవిశేషాలు\n\nహాంకాంగ్ ను గురించిన వార్తలు పత్రికలలో ఇటివల ఎక్కువగా వస్తున్నాయి. ప్రపంచపటాన్ని పరిశీలించినట్ట యితే, చైనాకు సమీపంలో ఆగ్నేయ దిశగా ఒక చిన్న చుక్కరాగా కనిపిస్తుంది హాంకాంగ్. విజానికి ఇది 1000 చ.క.మీ. విస్తరించిన 235 దీవుల సమూహం. ఇక్కడ దాదాపు 59,00,000 మంది ప్రజలు వివసిస్తున్నారు.\n\n'క్రౌన్ కాలనీ'గా ప్రసిద్ధిగాంచిన హాంకాంగ్ గత 155 సంవత్సరాలుగా బ్రిటిష్ అధికారం కింద ఉన్నది. శాసన సభకు గత సెప్టెంబర్లో కట్టకడపటి ఎన్నికలు జరిగాయి. ఎందుకంటే 1997వ సం॥ జూన్ 30వ తేదీ హాంకాంగ్ బ్రిటిష్ అధికారం నుంచి విడిపోయి ప్రధాన దేశమైన చైనాతో కలిసిపోతుంది.\n\n16వ శతాబ్దంలో మొదట పోర్చుగినులు ఇక్కడికి చేరారు. 18వ శతాబ్దారంభానికి ముందు బ్రిటిష్ వాళ్ళు ఇక్కడికి వచ్చారు. భారతదేశంలో అధికారం చేపట్టిన ఈస్టిండియా కంపెనీ, చైనాతో వర్తకసంబంధాలు ఏర్పరు చుకున్నది. నల్లమందును వస్తుమారకానికి తీసుకోవాలని బ్రిటిన్ పట్టుబట్టడంతో వారి సంబంధాలు చెడిపోయి 'నల్లమందు యుద్ధాలకు' దారితీసింది. అధికారిక 1841వ సం॥లో చైనా హాంకాంగ్ ను బ్రిటన్ కు వదులు కోవలసి వచ్చింది. 1898వ సం॥లో ఆ ప్రాంతం 99 సంవత్సరాల లీజుకు బ్రిటన్ కు ఇవ్వ బడింది. ఇవ్వడు 1984వ సం॥లో ఉభయ దేశాల మధ్య ఏర్పడిన ఒప్పందం ప్రకారం 1997 జాలై 1వ తేదీ చైనా ఆ ప్రాంతం మీద అధికారం చేపడుతుంది.\n\nగత యాజై సంవత్సరాలలో ఆధునిక పారిశ్రెమిక రంగంలో హాంకాంగ్ ఎన్నో విజయాలను సాధించింది. విద్యుత్ పరికరాలు, ఎలక్ట్రానిక్ పరికరాలు, రసాయనిక వదార్థాలు, వివిధ సాంకేతిక ఉపకరణాలు, ప్లాస్టిక్స్, పింగాణీ, వస్త్రాలు, నౌకానిర్మాణంతో పాటు\n\nవివిధ శాఖలలో అద్భుతమైన ప్రగతిని సాధించింది. దక్షిణ కొరియా, సింగపూర్, తైవాన్ (ఇది కూడా ఒకప్పుడు చైనాలో భాగమే)లతో పాటు హాంకాంగ్ను 'ఆసియా పులులు'గా అభివర్ణించేవారు.\n\nమొన్న జరిగిన శాసనసభ ఎన్నికలలో ముఖ్యంగా చైనాను వ్యతిరేకించే డెమొక్రటిక్ పార్టీకీ, చైనాకు మద్దతునిచ్చే డెమొక్రటిక్ అలయెన్స్ కూ మధ్య పోటీ జరిగింది. 60 స్థానాలున్న శాసనసభలో డెమొక్రటిక్ పార్టీ అధిక్యతను సాధించింది. డెమొక్రటిక్ పార్టీ విజయం చైనాకు ఒక హెచ్చరికగా మిగిలింది.\n\n1984వ సం॥లో చైనా బ్రిటిన్ల మధ్య జరిగిన ఒప్పందం ప్రకారం ఇతర విషయాలతో పాటు హాంకాంగ్ వాణిజ్య, పొరసత్వ స్వాతంత్ర్యాలకు కనీసం యాజై సంవత్సరాల వరకు ఎటువంటి అంతరాయం కలిగించ కూడదన్నది ఒకముఖ్యమైనఅంశం. అంటే, \"ఒకదేశం-రెండు విధానాలు\" అమలులో ఉంటుందన్నమాట.\n\nఇటివల హాంకాంగ్ ప్రజలను బ్రిటన్, ప్రధాన దేశమైన చైనాకు వ్యతిరేకంగా పురికొల్పుతున్నదని చైనా ఆరోపిస్తున్నది. 'ఈ ధోరణి కొనసాగినట్టయితే అధికార మార్పిడి తరవాత ఎన్నికల ఫలితాలను రద్దు చేయగలమని చైనా హెచ్చరించింది.\n\nఈ పరిస్థితులలో హాంకాంగ్ ప్రధాన దేశమైన చైనాతో కలిసి ఉండగలదా? లేక స్వయం ప్రతిచిత్తిగల దేశంగా రూపొందుతుందా? అన్న ప్రశ్నకు మరొక రెండు సంవత్సరాలలో సమాధానం లభిస్తుంది."
        },
        {
            "title": "పిల్లిగడ్డంమంత్రగాడు",
            "page_start": 9,
            "author": "మాచిరాజు కామేశ్వరరావు",
            "pdf_page": 9,
            "content": "పిల్లిగడ్డంమంత్రగాడు\n\nకోటగిరి రాకుమారి రూపవతి, పేరుకు తగినట్లుగా గొప్ప రూపవంతురాలు. పద్ధెని మిది సంవత్సరాల వయసు వచ్చినా, ఆమెలో ఇంకా చిలిపితనం పోలేదు. ఇందుకు తోడుగా ఆమెలోతెగింపూ, తొందరపాటూపాలుఎక్కువ. ఆమె కొండమీది దేవీఆలయానికి వెళుతున్నానని చెప్పి, తన ఇష్టసఖి విమలతో దాపుల నున్న అడవికి పోయి, అక్కడ చెట్లకిందా, సెలయేళ్ళ పక్కనా తిరుగుతూండేది.\n\nఆ ఇద్దరూ అడవిలో తిరుగుతూన్నప్పుడు, కొండమీద పాతకాలపు కోట ఒకటి కనిపిస్తూండేది. రూపవతి, ఆకోటనువిమలకు చూపుతూ, “ఏదో ఒకనాడు ఆ కొండ ఎక్కి కోట అంతా తిరిగి చూడాలి!” అంటూండేది.\n\nఆ మాటలకు విమల భయపడిపోతూ, “రాకుమారీ! అలాంటి ఆలోచనలు మానుకో. పాడుబడిన కోటలను రాక్షణులుగానీ, మంత్ర గాళ్ళుగానీఆక్రమించుకునివుంటారు,” అనేది.\n\n“నీకన్నింటికీ భయమే!చూస్తూండు, నేను ఏదోఒకరోజు ఒంటరిగానైనా వెళ్ళి, ఆకోటలో ఏమున్నదో తప్పకుండా చూసి వస్తాను,” అనేది రూపవతి.\n\nకుమార్తెకు త్వరగా వివాహం చేస్తే, ఆమెలో మార్పు వస్తుందని భావించిన రాజదంప తులు, రామగిరి యువరాజుతో రూపవతి వివాహం నిశ్చయం చేశారు.\n\nఈవివాహం రూపవతికి ఏమాత్రం ఇష్టం లేదు. ఆమె ఈ సంగతి తల్లిదండ్రులకు చెప్పి, “తెలియకడుగుతాను! ఈ రాకుమారుడి లోవున్న ప్రత్యేకత ఏమిటి?” అని అడిగింది.\n\nవాళ్ళు రూపవతి ప్రశ్నకు ఆశ్చర్యపోయి, “ఈ రామగిరి యువరాజు రత్నసేనుడు. గురుకులంలో విద్య పూర్తి చేశాడు. ఏదో ఒక నాడు రామగిరికి రాజపుతాడు,” అన్నారు.\n\nఆ జవాబుకు రూపవతి ముఖం చిట్లించి, “అందగాడు, విద్యావంతుడు, ఏదో ఒకనాడు\n\nసింహాసనం అధిష్ఠించని రాకుమారుడంటూ\nఎవరూ వుండరు! నేనడిగేది వాళ్ళల్లో వున్న\nప్రత్యేకత గురించి. నేనడిగే అర్థంపర్థం లేని\nమూడు ప్రశ్నలకు అర్థవంతంగా జవాబు\nచెప్పగలవాడినో, నీళ్ళ మీద నడవగలిగిన\nవాడినో, గాలిలో ఎగరగలిగిన వాడినో—ఇలా\nఏదయినా ప్రత్యేకత వున్నపాడినే నేను పెళ్ళాడు\nతాను,\" అన్నది.\n\nఈ జవాబుకు రాజదంపతులు మరింతగా\nఆశ్చర్యపోయి, “నీకేమైనా గాలిసోకలేదు గదా!\nఇది నీకు అన్ని విధాలా తగిన సంబంధం.\nయువరాజురత్సనేనుడితోనే నీపెళ్ళి,” అన్నారు.\n\nఇంతలో రత్నసేనుడు, బంధుమిత్ర సపరి\nవారంగా వచ్చి, రాజభవనానికి దాపులనున్న\nవిడిదిలో దిగాడు. అయితే పెళ్ళిఇంకా రెండు\nరోజులున్నదనగా, రూపవతి అంతఃపురంలో\nకనబడకుండా పోయింది. ఈ జరిగినదానికి\nరాజదంపతులు దుఃఖించి, కుమార్తె కోసం\nఅంతటా వెతికించి, చివరకు రాజభటులను\nఆమెజాడ తెలుసుకునేందుకు రాజ్యం నలు\nమూలలకూ పంపారు.\n\nరూపవతి వ్రియసఖి అయిన విమల,\nరాకుమారి పంతంకొద్దీ అజ్ఞాతంలోకి వెళ్ళిం\nదని గ్రహించింది. ఆమె తప్పక ఎన్నాళ్ళుగానో\nచూడాలనుకుంటున్న కొండమీద పాడుబడిన\nకోటకు వెళ్ళి వుంటుందని ఊహించింది.\nరాకుమారిని పెళ్ళివేశకు సురక్షితంగా తీసుకు\nరావడం తన కర్తవ్యంగా భావించి, విమల\n\nఎవరికీ చెప్పకుండా కోటకేసి బయలుదేరింది.\nఆమె కొండ మీదికి చేరేసరికి సాయంత్రం\nఅయింది. కోటతలుపు మూసి వున్నది. దాని\nతలుపుకు వున్న రంధ్రంగుండా విమల\nలోపలికిచూసి ఆశ్చర్యంతోపాటు భయంతో\nకంపించిపోయింది.\n\nశిథిలావస్థలో వున్న కోటతలుపుకు చాలా\nసమీపంలో, ఒక పెద్ద కొలను. దాని ఒడ్డున\nగాలాన్ని నీటిలో వేసి ఒక కురూపి కూర్చుని\nవున్నాడు. వాడి నడుము విల్లులా వంగిపోయి\nవున్నది. పిల్లిగడ్డం, మిడిగుడ్లు, కారునలుపు\nదేహం. ఒక చిరుగులఅంగీ ధరించి వున్నాడు.\nపక్కనే రాకుమారి రూపవతి కళ్ళ నీళ్ళతో\nకూర్చుని వున్నది!\n\nపాలయ్యేలోపల నీకు రెండు రోజుల గడువు ఇస్తున్నాను. అప్పటి వరకూ, ఈ మంచి నీళ్ళ కుండే నీ లోకం,” అంటూ గాలం కర్రతో ఆమె తలను తాకాడు.\n\nమరుక్షణం రూపవతి చేపలా మారి నేల మీద ఎగిరెగిరి పడసాగింది. మంత్రగాడు వికటంగా నవ్వుతూ చేపను పక్కనే పున్న నీళ్ళకుండలో వేసి మూత పెట్టేశాడు.\n\nఆసరికిచీకట్లు ముసురుకోవడంతో, వాడు ఒక కాగడా వెలిగించాడు. ఇదంతా చూసిన విమల, ఎక్కడలేని తెగింపుతో కోట తలుపు తట్టింది. వెంటనే మంత్రగాడు తలుపుకేసి చేస్తూ, “ఏమా సాహసం! చీకటిపడి మనిషన్న వాడు, ఈచాయలకు రావడమేమిటి? తలుపు తట్టడమేమిటి?” అంటూ వచ్చి తలుపుతెరి చాడు.\n\nవిమల భయపడుతూనే వాడితో, “దూర ప్రయాణం చేస్తూ, చీకటివేళ ఇక్కడ చిక్కుకు పోయాను. నీ కోటలో ఈ రాత్రికి ఆశ్రయం ఇస్తావా, మామయ్యా?” అన్నది.\n\nమంత్రగాడి వికారరూపం చూసి ముఖం చిట్లించని వారుండరు. అటువంటిది, ఒక ఆడపిల్లనోరారా మామయ్యా అని పిలవడంతో వాడు పరమానందం చెంది, “దానికేంభాగ్యం పిల్లా! చీకటి వేళల్లోనే కాదు, పగటి వేళల్లో అయినాఅందమైన ఆడపిల్లలకు, ఈ కంచు కోటలో ఆశ్రయం దొరుకుతుంది, లోపలికి రా,” అన్నాడు.\n\nపిల్లిగడ్డం వాడు గాలం కర్రను నీటిలోంచి బయటికి లాగి ఝలిపిస్తూ, రూపవతితో, “ఓయ్, పిల్లా!నేను ఆట్టే మంచివాణ్ణి కాను, జాగ్రత్త! నన్ను పెళ్ళాడ నిరాకరించిన వాళ్ళను చేపలుగా మార్చి, ఈ కొలనులో వేస్తుంటాను, వాళ్ళే నా ఆహారం,” అన్నాడు.\n\nఆ మాటలకు రూపవతి, “రామగిరి యువ రాజు భార్యను కావలసిన నేను, అవివేకినై ఇక్కడికొచ్చాను. నువ్వు మంత్రగాడివి. తల నెరిసి పోయి పళ్ళూడిన ముసలాడివి. నిన్ను నేను పెళ్ళాడటమా?” అన్నది కళ్ళనీళ్ళు తుడుచుకుంటూ.\n\nపిల్లిగడ్డం మంత్రగాడు కోపంగా రూపవతి కేసి చూసి, “పొగరుగా మాట్లాడకు! కొలను\n\nవిమల లోపలికి వెళ్ళగానేవాడు తలుపు\nమూసి, “నీ అందం చూడడానికి, ఈ ఒక్క\nకాగడా వెలుగు చాలదు. మరొక కాగడా\nవెలిగించుకొస్తాను,” అంటూ దూరంగా వున్న\nపాడుబడ్డ గదులకేసి వెళ్ళాడు.\n\nఅదే అదనుగా విమల నీళ్ళకుండ మీది\nమూత తీసింది. ఆమెను గుర్తించిన రూపవతి\nకుండలో ఎగిరెగిరి పడసాగింది. విమల,\nరాకుమారితో, “యువరాణీ, నిన్ను రక్షించి\nతీసుకుపోవడానికే వచ్చాను. ఇక భయం\nలేదు,” అన్నది.\n\nఅంతలో మంత్రగాడు రావడం చూసి,\nఆమె కుండ మీద మూత పెట్టేసి, వాడు\nదగ్గరకు రాగానే, “ఆహా, నీ కంచు కోట\nస్వర్గాన్ని గుర్తుచేస్తున్నది. ఈవయసులో కూడా\nఇంత అందంగా వున్నావు. డెబ్బై ఏళ్ళ క్రితం\nమరెంత అందంగా వుండేవాడివో!” అన్నది.\n\nఆ పాగడతో మంత్రగాడు తబ్చిబ్బయి\nపోతూ, “నిజంగా డెబ్బై ఏళ్ళ క్రితమే నువ్వు\nనన్ను చూసి వున్నట్టయితే, మాటా పలుకూ\nలేకుండా మూర్ఛపోయివుండేదానివి! ఏమయి\nతేనేం, ఒకళ్ళకొకళ్ళం నచ్చాం. నన్ను పెళ్ళాడి\nఈ స్వర్గం లోనే వుండిపో,” అన్నాడు.\n\n“అలాగే చేయదలిచాను, మామయ్యా!\nసరే, ఇక్కడ దొంగల భయం లేదుకదా?”\nఅన్నది విమల భయం నటిస్తూ. ఆ ప్రశ్నకు\nమంత్రగాడు కల్పొరచేస్తూ, “ఎంత మాట!\nఇక్కడ దొంగల భయమా? తలచుకుంటే\n\nఈ కోటను గగనమార్గాన నడిపించి, వింధ్య\nపర్వతాల మీద పెట్టగలను. అంత అద్భుతమై\nనది, నా మంత్రశక్తి,” అని ఒక క్షణం ఆగి,\n“అయినా, నీ దగ్గర ఏ మణి మాణిక్యాలున్న\nవని దొంగల భయం?” అని అడిగాడు, వికా\nరంగా నవ్వుతూ.\n\nవిమల వాడికి చప్పన తన వేలిన వున్న\nరవ్వల ఉంగరం చూపిస్తూ, “మామయ్యా,\nఇది మామూలు రవ్వల ఉంగరం అనుకునేవు,\nకాదు ఎంతో మహత్తు గలది. ఆ మధ్య ఒక\nసిద్ధుడు ఆకాశ మార్గాన ప్రయాణం చేస్తూ,\nరాత్రివేళ దారి తప్పి పల్లెలోని మా ఇంటి\nపెరట్లో దిగాడు. ఆ రాత్రి ఆయనకు మా\nకుటుంబం ఆతిథ్యం ఇచ్చాం. తెల్లవారి ఆ\n\nసిద్ధుడు తన దారిన పోతూ, ఈ ఉంగరాన్ని\nనాకు బహూకరించాడు,” అన్నది.\n\n“సిద్ధ ప్రసాదితమా!” అంటూ పిల్లిగడ్డం\nమంత్రగాడు ఆశ్చర్యపోయి, “ఇంతకూ, ఈ\nఉంగరంలో వున్న మహత్తేమిటి?” అన్నాడు.\n\n“దీన్ని ఎదుటి వాళ్ళకు చూపిస్తూ, వాళ్ళను\nఏం చేయమన్నా చేస్తారు. ఒక్క మాటలో\nచెప్పాలంటే — మనుషుల మనస్సులు మార్చ\nగల శక్తిఉన్న ఉంగరం ఇది!” అన్నది విమల.\n\nఆ మాటలు వింటూనే కాగడాల వెలుగులో\nమంత్రగాడి కళ్ళు మిల మిల మెరిశాయి.\nవాడు ఉంగరం కేసి ఆశగా చూస్తూ, విమ\nలతో, “నాకు చిన్నప్పటి నుంచీ ఒక కోరిక\nవున్నది. అది ఏ దేశానికో రాజు కావాలని\n\nకాదు; కనీసం రాజుగారి అల్లుడు కావాలని.\nఈ నీళ్ళకుండలో చేపగా ఒక రాకుమారి\nవున్నది. ఆమెను నీ ఉంగరం ప్రభావంతో\nనా భార్య అయేందుకు ఒప్పించు,” అంటూ,\nకుండను గాలంకర్రతో తాకాడు.\n\nఆ మరుక్షణం రాకుమారి రూపవతి యధా\nరూపంలో కుండలో నుంచి బయటికి\nవచ్చింది. విషేషం ఆమెకు కన్ను గీటి వేలి\nఉంగరాన్ని చూపిస్తూ, “ఆహాఁ, ఏమందం!\nఏం సొగసు! చూడగానే రాకుమారి అయి\nవుంటావన్న నమ్మకం కలుగుతున్నది. ఈ\nనా మామ కొంచెం తిక్క కొద్దీ పైకలా వికృ\nతంగా కనబడుతున్నాడుగాని, అసలు సిసలైన\nఅందగాడు. నీ కన్నివిధాలా తగినవాడు.\nపెళ్ళాడతావా?” అన్నది.\n\n“తప్పకుండా పెళ్ళాడతాను,” అన్నది రూప\nవతి.\n\nఆ మాట వింటూనే మంత్రగాడు, “ఆహాఁ,\nఏం నా అదృష్టం!” అంటూ ఆనందం పట్ట\nలేక ఎగిరి గంతేసి ముందుకు పడబోయి,\nగాలంకర్ర సాయంతో తమాయించుకుని,\n“కోడలుపిల్లా! ఆ ఉంగరం, నాకిచ్చెయ్యి.\nనన్ను అల్లుడుగా కాదు కూడదంటే, ఉంగరం\nచూపి రాజు మామయ్య మనస్సు మార్చు\nతాను,” అంటూ చేయి సాచాడు.\n\nఅదే అదనుగా విమల వాడి చేయి పట్టు\nకునిబలంగా ముందుకు గుంజి, వాడు బోర్లా\nపడుతున్న సమయంలో చేతిలోని మంత్రపు\n\nగాలంకర్ర లాక్కుని, వాడి తల మీద గట్టిగా\nమోదింది.\n\nఅంతే! మంత్రగాడు చేపగా మారి ఎగిరెగిరి\nపడుతూ పోయి కొలనులో పడ్డాడు.\n\n“అమ్మయ్య! ఎంతతెలివిగా నన్ను కాపా\nడావే, విమలా!” అంటూ రాకుమారి, తన\nఇష్టసఖిని కౌగిలించుకుని, “ఇక రాచనగ\nరుకు పోదాం పద. నీ పెళ్ళికి నువ్వు కలలో\nకూడా ఊహించని గొప్పబహుమానం ఇస్తాను,”\nఅన్నది.\n\nవాళ్ళు తిరిగి రాజభవనం చేరుకునేసరికి\nతెల్లవారిపోయింది. క్షేమంగా తిరిగి వచ్చిన\nకుమార్తెను చూసి, రాజదంపతులు ఎంతగానో\nసంతోషించారు. ఆసమయంలో అక్కడ పెళ్ళి\nకుమారుడు రత్నసేనుడు కూడా వున్నాడు.\n\nరూపవతి జరిగినదంతా వాళ్ళకు చెప్పి,\n“ఏదో ఒక ప్రత్యేకత వున్న వాడినే పెళ్ళాడాలన్న\nవెర్రిమొర్రిఆలోచనలతో నేను బాధపడి, మీ\nఅందరికీ బాధ కలిగించాను. ఇప్పుడు మీరు\nనిర్ణయించినరాకుమారుణ్ణివివాహమాడడానికి,\nనాకెలాంటి అభ్యంతరమూ లేదు!” అన్నది.\n\nదానికి రాజదంపతులు ఏదో అనబోయేం\nతలో, అప్పటివరకూ విమల కేసి కన్నార్ప\nకుండా చూస్తున్న యువరాజు రత్నసేనుడు,\n“క్షమించు యువరాణీ! మీకు అభ్యంతరం\nలేకపోయినా, నాకున్నది. పిల్లిగడ్డం మంత్ర\nగాడిమాయలో చిక్కుకున్న మిమ్మల్ని, ఎంతో\nతెలివితేటలతో, సాహసంతో విముక్తురాలిని\nచేసిన, మీ వ్రియసఖి విమలలో నాకు ఎన\nలేని ప్రత్యేకత కనిపిస్తున్నది. ఆమెను నేను\nవివాహమాడదలిచాను,” అన్నాడు.\n\nఇది విని విమలకు నోట మాట రాలేదు.\nఆమె సిగ్గుతో తలవంచుకున్నది. రూపవతి\nఒక క్షణం నివ్వెరపడి, తర్వాత చిరునవ్వుతో\nవిమల భుజం మీద చెయ్యివేసి, “అవును,\nవిమలా! నా మాట నేను నిలుపుకున్నాను.\nనీ పెళ్ళికి గొప్ప బహుమానం ఇస్తానన్నాను\nగదా? ఇది నువ్వు కలలో కూడా ఊహించని\nబహుమానం,” అన్నది.\n\nతర్వాత రాజదంపతుల ఆధ్వర్యంలో\nవిమలా, యువరాజు రత్నసేనుడి వివాహం\nవైభవంగా జరిగిపోయింది."
        },
        {
            "title": "పరోపకారి!",
            "page_start": 15,
            "author": "చోడవరపు సత్యప్రకాశరావు",
            "pdf_page": 15,
            "content": "పరోపకారి!\n\nరెండెడ్ల బండిలో, తన పాలాన పండిన గుమ్మడికాయలను వేసుకుని, పట్టంలో లాభసాధనిగా అమ్మి వస్తున్న రాజయ్యకు, దారికి అడ్డంగా ఒకచోట పెద్ద బండరాయి కనిపించింది. దానిని పక్కకు నెట్టితే తప్ప, ఎడ్లబండి ముందుకు సాగదు. ఆ పని రాజయ్య ఒక్కడివల్లా కాదు.\n\nఏమి చేయడమా అని రాజయ్య చుట్టూ చూసేసరికి, పక్కన ఎత్తుగా వున్న గుట్టమీద ఒకడు నిద్ర పోతూ కనిపించాడు. రాజయ్య వాణ్ణి నిద్రలేపి, సంగతి చెప్పాడు. తర్వాత ఇద్దరూ కలిసి బండరాయిని పల్లానికి తోశారు.\n\nరాజయ్య, దారిలో బండరాయిని అడ్డంగా పెట్టినవాణ్ణి నానాతిట్లూ తిట్టి, సాయంచేసినవాణ్ణి పరోపకారి, అని మెచ్చుకుని, ఏ ఊరు వెళుతున్నావని అడిగాడు. వాడు, రామావురం అన్నాడు.\n\n“సరే, బండిలో ఎక్కి కూర్చో. నేను ఎగువనున్న వెంకటావురం వెళుతున్నాను,” అన్నాడు రాజయ్య.\n\nఎడ్లబండి, రామావురం చేరగానే వాడు దిగిపోతూ, రాజయ్యతో, “మార్గం మధ్యలో బండరాయిని పెట్టి, మీకు ఇబ్బంది కలిగించాను. ఏమీ అనుకోకండి!” అన్నాడు.\n\nఆ మాట విని, రాజయ్య ఆశ్చర్యపోతూ, “అదేమిటి? బండరాయిని మార్గానికి అడ్డంగా ఎందుకు పెట్టావు? ఆ పని చేసింది నువ్వని తెలియక, నానాతిట్లూ తిట్టాను,” అన్నాడు.\n\nదానికి బండరాయి పెట్టినవాడు చిన్నగా నవ్వి, నేను పట్టం నుంచి తిరిగివస్తూ, అక్కడికి చేరేసరికి కాళ్ళు చచ్చుపడిపోయినై. ఇక లాభం లేదని, అక్కడ మెరక ప్రదేశంలో వున్న రాయిని కిందికి తోసేశాను. దాన్ని పక్కకు లాగేందుకు, ఏ బండివాళ్ళో నా సాయం కోరక తప్పదు గదా! ఆ రాయి ఒక్కడికి కదలదు, పోతే, మీ తిట్లన్నీ ఎందుకు సహించానంచే — పౌరుషానికి పోతే, మీరు నన్ను బండిలో ఎక్కించుకోరు,” అన్నాడు.\n\nవాడి జవాబుకు, రాజయ్య పాట్ట చెక్కలయ్యేలా నవ్వాడు.\n\n— చోడవరపు సత్యప్రకాశరావు\n\nరూపధరుడి\nయాత్రలు\n\n5\n\n[అనేక కష్టాలు పడి, అనేక నౌకలమా, అనేక మంది అనుచరులనూ పోగట్టుకుని రూపధరుడు సుకేశిని అనే దేవత ఉండే దీవిని చేరుకున్నాడు. తన మనుషులను రెండు దళాలుగా విభజించి, మాయావి అనేవాడి నాయకత్వం కింద ఒక ముఠాను దీవి యావత్తు కలయజూడటానికి పంపాడు. వారు సుకేశిని ఇంటికి వెళ్లారు. ఆమె వారికి ప్రేమగా అతిథ్యం ఇచ్చి తన మాయాజాలం చేత వారిని పంచులుగా చేసేసింది. కాని ఆమె ఎత్తులు, మాయాజాలం రూపధరుడిపై పారలేదు. ఆఖరికి ఆమె అతనికి ఆప్తురాలుగా మారింది.\n\n—తరవాత]\n\nసుకేశిని సలహా చెప్పినప్రకారం రూపధరుడు, సముద్రతీరాన ఉన్న తన అనుచరుల వద్దకు వెళ్ళాడు. వారు నౌకదగ్గర విచారంగా కూచుని వున్నారు. తమ నాయకుణ్ణి చూడగానే తల్లిని చూసిన లేగదూడల్లాగా వారు చెంగుచెంగున గెంతుకుంటూ వచ్చి రూపధరుణ్ణి చుట్టు ముట్టారు. ఇథకాకు చేరుకున్నా వారంతకంటె ఎక్కువ సంతోషించి ఉండరు. వారి కళ్లవెంట అనందబాప్పాలు కారుతున్నాయి.\n\n“ఏరీ? మనవాళ్లంతా ఏరీ?” అని వారు రూపధరుణ్ణి అడిగారు.\n\n“మనవాళ్లు సుకేశిని ఇంట్లో క్షేమంగా ఉన్నారు. సుఖంగాతింటున్నారు, తాగుతున్నారు. ముందు మనం మన నౌకను తీరానికి లాగి మన తాళ్లూ, ఇతర సామగ్రీ ఏదైనా గుహలో భద్రం చెయ్యాలి. తరవాత నేను మిమ్మల్ని కూడా సుకేశిని ఇంటికి తీసుకుపోతాను,” అన్నాడు రూపధరుడు."
        },
        {
            "title": "రూపధరుడి యాత్రలు-5",
            "page_start": 17,
            "author": "చందమామ బృందం",
            "pdf_page": 17,
            "content": "వెంటనే వారు పని ప్రారంభించారు.\nఅయితే మాయావి వారితో ఇలా అన్నారు:\n\n“మూర్ఖులారా! మీరెక్కడికి పోదామనుకుంటున్నారు? సుకేశిని ఇంటికా? ఆమె మిమ్మల్ని సింహాలూ, తోడేళ్లూ చేసేసి, తన ఇంటి చుట్టూ కాపలా కుక్కల్లాగా కట్టేస్తుంది, ఏమనుకు న్నారో? ఫాలలోచనుడి గుహలో ప్రవేశించి మనవాళ్లేమయ్యారో కాస్తజ్ఞాపకం తెచ్చుకోండి. అప్పుడూఈరూపధరుడేపుణ్యంకట్టుకున్నాడు. ఇతని అనాలోచనే వాళ్లను నాశనం చేసింది!”\n\nఈ మాటలు విని రూపధరుడికి మండి పోయింది. అతను కత్తి దూసి మాయావి కంఠం తెగవెయ్యబోయాడు. కాని మిగిలిన వారు అతన్ని వారించారు. “అతనికి రావటం\n\nఇష్టం లేకపోతే, నౌకను కనిపెట్టుకుని ఇక్కడే ఉండనిద్దాం. మేం నీ వెంట సుకేశిని ఇంటికి వస్తున్నాం. మమ్మల్ని తీసుకుపో!” అన్నారు వారు రూపధరుడితో. కాని తీరా అందరూ బయలుదేరాక మాయావి కూడా సుకేశిని ఇంటికి బయలుదేరాడు.\n\nసుకేశిని రూపధరుడి అనుచరులకందరికీ తలంటి స్నానాలు చేయించి, మంచి మంచి బట్టలు కట్టబెట్టింది. అంతకు మునుపే మాయావి వెంట వచ్చినవారు అప్పుడే భోజ నాలు చేస్తున్నారు. రెండు ముఠాలవాళ్లూ ఒకరినొకరు చూసుకుని సంతోషం పట్టలేక గోలగా అరవసాగారు.\n\nసుకేశిని రూపధరుడి వద్దకు వచ్చి, “మీ వాళ్లు గడిచిపోయిన కష్టాలను మరిచిపోతే బాగుంటుంది. నువ్వు, నీ అనుచరులూ పడ్డ కష్టాలను నేనెరుగుదును. సుఖంగా తినండి, పానీయం తాగండి; మీ ఇథకాలో ఉన్నట్టే ఆనందంగా ఉండండి,” అన్నది.\n\nరూపధరుడు ఆమె సలహాను పూర్తిగా పాటించి ఒక సంవత్సరంపాటు తన అనుచరులతో సహా ఆమెకు అతిథిగా ఉండిపోయాడు. సంవత్సరం పూర్తికాగానే రూపధరుడి అనుచరులందరూ కలిసి, “ఏమిటిది? మనం ఇక ఇంటికి ప్రయాణమైపోయేది లేదా ఏం?” అన్నారు.\n\nరూపధరుడు సుకేశినితో, “నా అనుచరులు స్వదేశానికి పోవటానికి తొందరపడుతున్నారు.\n\nనేనిక బయలుదేరటం మంచిది. మా ప్రయాణానికి నీ సహాయం కావాలి!” అని అడిగాడు.\n\n“నిన్ను బలవంతాన ఉంచటం నాకెప్టం లేదు. కాని, నువ్వు మీ దేశానికి వెళ్లిపోయే ముందు ఇంకొక ప్రయాణం చెయ్యవలసి ఉంది. యములవాళ్లుండే నరకంలో సాంకేతికుడు అనే దివ్యజ్ఞాని ఉన్నాడు. చచ్చిపోయినా అతనికి దివ్యజ్ఞానం పోలేదు. నువ్వు అతణ్ణి ఒకసారి కలుసుకుని అతని సలహా తీసుకోవాలి,” అన్నది సుకేశిని.\n\nఈ మాట వినగానే రూపధరుడు హతాశుడై పోయాడు. “అయ్యో, సుకేశినీ, నరకానికి ప్రయాణం చెయ్యటం నావల్ల అయ్యేపనేనా? ఎవరైనా నరకానికి నౌకలో వెళ్లి ఉన్నారా?” అని అతను అడిగాడు.\n\n“నువ్వు పడవకు చుక్కానివట్టి దిక్కులు చూస్తూ కూచోనవసరం లేదు. తెరచాప స్తంభం లేపి, తెరచాప ఎత్తి మాట్లాడకుండా కూచో, ఉత్తరవాయువు నీ నౌకను నేరుగా నరకం చేర్చుతుంది. నీనౌక సముద్రం దాటి నాక తీరం వస్తుంది. అక్కడ నరకవృక్షాలుంటాయి. నీ నౌకను తీరాన కట్టేసి యమ లోకానికి కాలినడకను బయలుదేరు. కొంత దూరం వెళ్ళాక నీకు ఒక గుట్ట కనిపిస్తుంది. దాని సమీపంలోనే అగ్నినదీ, అశ్రునదీ కలిసి వైతరణీనది అవుతుంది. ఆ రాతి దగ్గిర మూరెడు పొడుగూ, మూరెడు వెడల్పూ గల గొయ్యి తవ్వు. ఆ గోతిలో పితృదేవతలకు\n\nతర్పణాలు విడిచి, పిండప్రదానం చెయ్యి. ఈ విధంగా పితృదేవతలను అర్చించి, నిన్ను క్షేమంగా ఇథకా చేర్చమని వారిని ప్రార్థించు. ఇల్లు చేరినాక వారికి బలు లిస్తా నని వాగ్దానం చెయ్యి. సాంకేతికుడికి విడిగా ఒక నల్లగొరెపోతును బలి ఇస్తానని దణ్ణం పెట్టుకో. తరవాత ఒక నల్ల ఆడగొరెనూ, నల్లగొరెపోతునూ అక్కడ బలియిచ్చి అగ్నిలో వేల్చు. ఇలా చేసి యమధర్మరాజుకూ, నరక వాసులకూ, దణ్ణాలు పెట్టుకో. ఇంతలో పితృదేవతలు బలి ఆరగించటానికి వస్తారు. వారిలో సాంకేతికుడుకూడా ఉంటాడు. ఆయన నీకు ఇంటికి పోయే ఉపాయమూ, మార్గమూ చెప్పినదాకా పితృదేవతలెవరూబలులు అంట\n\nకుండా చూసుకో!” అని సుకేశిని రూపధరుడికి వివరించి చెప్పింది.\n\nఇంతలో తెల్లవారింది. రూపధరుడు తన అనుచరులను నిద్రలేవగొట్టి, “నిద్రలేవండి. ఈ ప్రదేశంనుంచిమనం బయలుదేరి వెళ్ళాలి. సుకేశిని మనకొక ప్రయాణం కల్పించింది,” అన్నాడు.\n\nపాపం, రూపధరుడి అనుచరులు, ఇంటికి బయలుదేరుతున్నాంగదా అని ఎంతో ఉచ్చాలు. కాని, తాము పోబోతున్నది యములవాళ్లుండే నరకానికని తెలియగానే వారు మొగ్గుంటే అని గోలపెట్టారు. వారిలో కొందరు జుట్టు పీక్కున్నారు. కాని వారు ఆ చోటుకు వెళ్లక తప్పేది లేదు.\n\nఅందరూ కలిసి బయలుదేరి నౌకవద్దకు వెళ్ళేసరికి, అప్పటికే సుకేశిని వచ్చి అక్కడ ఉన్నదీ. ఆమె ఆ నౌకవద్ద ఒక నల్లని ఆడ గొర్రెనూ, నల్లని గొర్రెపోతునూ ఉంచి, ఎవరి తోనూ మాట్లాడకుండా తిరిగి వెళ్ళిపోయింది.\n\nగ్రీకులు తమ నౌకను తీరం నుంచి నీటి లోకి లాగారు, తెరచాప స్తంభం ఎత్తి, తెర విప్పారు. నల్లగొర్రెలను తీసుకుని అందరూ నౌకలోకి ఎక్కారు. సుకేశిని అనుగ్రహం వల్ల ఉత్తరం నుంచి మారుతం వచ్చి తెరచాపను నించింది. నౌక కదిలిపోసాగింది.\n\nగాలిపోసుకున్న తెరచాప గాలిపోసుకున్నట్టే ఉంది. సాయంకాలం దాకా నౌక తొణుకూ, బెణుకూ లేకుండా ప్రయాణం సాగించింది. తరవాత సూర్యుడు అస్తమించి, అంతటా అంధకారం ఆవరించింది. ఆ చీకటిలోనే నౌక తీరాన్ని తాకింది.\n\nరూపధరుడు సుకేశిని చెప్పిన ప్రకారమే అగ్నినదీ, అశ్రునదీ కలిసే చోట గుండం తవ్వి, తర్పణాలు విడిచాడు; పిండప్రదానం చేసి, పితృదేవతలను ధ్యానించాడు. తరవాత అతనుగొర్రెలను బలిఇచ్చి, అగ్నిలో హోమం చేశాడు.\n\nమరుక్షణమే పితృదేవతలు కోలాహలం చేస్తూ, గుంపులు గుంపులుగా బలులు ఆర గించటానికి వచ్చారు. అతను యమధర్మ రాజుకూ యములవాళ్ళకూ దణ్ణాలు పెట్టి, పితృదేవతలతో, “నేను సాంకేతికుణ్ణి కొన్ని\n\nప్రశ్నలు వేసేదాకా ఎవరూ బలులు ముట్టటా\nనికి వీల్లేదు!” అన్నాడు.\n\nమిగిలినవారిని తోసుకుంటూ ఒక స్త్రీ\nముందుకు వచ్చింది. ఆమెను చూసి రూప\nధరుడు నిర్ఘ్రాంతపోయాడు. ఎందుచేతనంటే,\nఆమె రూపధరుడి తల్లే! రూపధరుడు ట్రోయ్ పై\nయుద్ధానికి బయలుదేరే నాటికి ఆమె జీవించే\nఉన్నది. ఆమె ఎప్పుడు చనిపోయినదీ రూప\nధరుడు ఎరగడు.\n\nఆమెను చూసి రూపధరుడు కంట తడి\nపెట్టుకున్నాడు, జాలి పడ్డాడు. అయినప్పటికీ\nఅతను ఆమెను బలులు తాకనివ్వలేదు.\n\nఆమె వెనకనే సాంకేతికుడు, చేతిలో\nబంగారు కర్ర పట్టుకుని వచ్చాడు. ఆయన\nరూపధరుణ్ణి గుర్తించి, “నాయనా, ఎన్నడూ\nసూర్యకాంతి ఎరగని ఈ పితృలోకానికి\nనువ్వెందుకు రావలిసివచ్చింది? కాస్త అడ్డం\nతాలిగితే, బలి ఆరగించి నీకు చెయ్యవలసిన\nసహాయం చేస్తాను,” అన్నాడు.\n\nరూపధరుడు పక్కకు తొలిగి ఆయనను\nబలి ఆరగించనిచ్చాడు. తరవాత ఆయన\nరూపధరుడికేసి తిరిగి, “నాయనా, నువ్వు\nస్వదేశానికి పోవాలని తహతహలాడుతున్నావు.\nనిజానికి స్వదేశంకన్న స్వర్గం ఎక్కడుంది?\nఅయితే, దేవతలు నీపై అలిగి ఉన్నారు.\nఅందుచేత నువ్వు పడరాని పాట్లు పడతావు,\nతప్పదు. ఎన్నికష్టాలు పడినా నువ్వు క్షేమంగా\nఇంటికి చేరుకుంటావు. నువ్వు ఇంటికి వెళ్లే\n\nదారిలో త్రినాపియ అనే దీవీ వస్తుంది. అక్కడ\nసూర్యభగవానుడి తాలూకు పశుగణాలుం\nటాయి. నువ్వుగాని, నీ అనుచరులుగాని\nవాటి జోలికి పోవద్దు. ఒకవేళ ఆ పశువులకు\nఅపచారం జరిగిందో నీ అనుచరులుగాని,\nనీ నౌకగాని ఇథకా చేరటం కల్ల. నువ్వు\nమటుకు చావు తప్పి కన్ను లొట్టపోయినంత\nపని అయి, ఇంకొకరి నౌకలో ఒంటరిగా\nఇంటికి చేరుకుంటావు. అప్పటికీ నీ కష్టాలు\nఅంతం కావు. నీ ఇంటినిండా నీ శత్రువు\nలుండి, తమను పెళ్లాడమని నీ భార్యను\nపీడిస్తుంటారు. అయితే నువ్వు వారిని ఎలాగో\nహతమార్చ గలుగుతావు. ఆ శత్రువుల నంద\nరినీ తుదముట్టించినాక నువ్వు దేవతలపట్ల\n\nనీ ధర్మాన్ని నెరవేర్చాలి. అది ఎలా చేయాలో నీకు చెబుతాను. నౌకలు నడిపే తెడ్డు ఒకటి తీసుకుని, అన్నంలో ఉప్పు వాడని వారూ, సముద్రమంటే ఏమిటో ఎరుగని వారూ కనబడేదాకా ప్రయాణం చెయ్యాలి. అటువంటి మనుషులను గుర్తించే మార్గం కూడా నీకు చెబుతాను. వాళ్లు నీ భుజాన ఉండే పడవతెడ్డును గుర్తించ లేక, అది వ్యవసాయపు తెడ్డా అని అడుగుతారు. అటువంటి మనుషులు కనబడిన చోట నీ తెడ్డును భూమిలో గుచ్చి, వరుణదేవుడికి బలులియ్యి. ఒక గొర్రెపోతునూ, ఒక ఎద్దునూ, ఒక ఏదుపందినీ బలి ఇచ్చి ఇంటికి తిరిగి వెళ్లు. నువ్వు దీర్ఘకాలం బతికి, చిట్టచివరకు\n\nసముద్రం మూలానే నిశ్చింతగా, సుఖమైన చావు చస్తావు. ఆ సమయంలో నీ ఆప్తులం దరూ నీ చుట్టూ ఉంటారు,” అని జోస్యం చెప్పాడు.\n\n“సరే కానివ్వండి. విధిని తప్పంచుకోవటం నా వశమా? కాని ఒకటి చెప్పండి. అక్కడ నా తల్లి ప్రేతాత్మ నిలబడి ఉన్నది. ఆమె నాకేసి చూడదు, నాతో మాటాడదు, బలుల కేసి మాత్రమే చూస్తుంది. ఆవిడ నన్ను గుర్తించే మార్గం ఉంటే చెప్పండి!” అన్నాడు రూపధరుడు.\n\n“నాయనా, బలి ముట్టేదేకా పితృదేవతలు నిజం ఏమిటోతెలుసుకోలేరు, చెప్పలేరు. ఆ సంగతి జ్ఞాపకం ఉంచుకో!” అంటూ సాంకేతి కుడు యమలోకానికి తిరిగి వెళ్లిపోయాడు.\n\nరూపధరుడు అక్కడే నిలబడి, తన తల్లి వచ్చి బలి ఆరగించేదాకా వేచి ఉన్నాడు. బలి ఆరగించగానే ఆమె తలఎత్తి చూసి తన కొడుకును గుర్తించి, “నాయనా, బతికి ఉండే ఈ లోకానికి ఎలా వచ్చావురా? అది ఎవరికీ సాధ్యం అయ్యేపని కాదే? ట్రోయ్ నుంచి ఇదే రావటమా? ఇంకా ఇథకాకు వెళ్లలేదా? నీభార్యను చూడలేదా?” అని అడిగింది.\n\n“లేదమ్మా! నేను ఇల్లు చేరలేక అప్టు కష్టాలూ పడుతున్నాను. ఇక్కడ ఉండే సాంకేతికుడి సలహా కోరి నేనిక్కడికి రావలసి వచ్చింది! చూడమ్మా, నువ్వు ఎలా చనిపోయావు? జబ్బు చేసిందా, లేక ఆకస్మిక\n\nమరణం సంప్రాప్తమయిందా? నాన్న ఎలా ఉన్నాడు? నా కొడుకేం చేస్తున్నాడు? వాళ్లు నన్నే నమ్ముకుని నాకోసం ఎదురు చూస్తు న్నారా? లేక నేనిక తిరిగి రాననుకుని ఇంకె వరి పంచనైనా చేరారా? నా భార్య ఏమం టున్నది, ఏం చేద్దామనుకుంటున్నది? కొడు కుతో సహా ఆస్తిని చూసుకుంటున్నదా? లేక, ఎవరినన్నా మంచివాణ్ణి చూసి పెళ్ళాడే సిందా?” అని రూపధరుడు తల్లిని అడిగాడు.\n\n“అది నీ ఇంట్లోనే ఉంటున్నది, నాయనా. దాని ఓర్పు ఎటువంటిదనుకున్నావు! అహెా రాత్రాలు దాని గుండె దహించుకుపోతున్న దనుకో. నీ ఆస్తి, హొదా ఇంకా నీ పేరనే ఉన్నాయి. నీ కొడుకు విజయధ్యజుడు నీ ఆస్తికి హక్కుదారుడుగా ఉంటూ, రాజు చేయవలసిన పనులన్నీ నిర్వహించుకుంటూ వస్తున్నాడు. ఇక మీ నాన్న ఆ పల్లెవాసం విడిచి బస్తీకి రారు. ఆయనకు చలికాలంలో కూడా ఒక పక్కా, దుప్పటి లేదు, పశువుల మధ్య మట్టిలో, చలిమంటకు దగ్గరగా పడుకుంటారు. ఇక ఇతర కాలాల్లో ద్రాక్షతో టలో ఎక్కడ పడితే అక్కడే ఆయన పడక. ముసలితనానికి తోడు, నువ్వు రాలేదన్న విచారం ఆయనను కుంగదీసేస్తున్నది. ఇక నా చావు మాటంటావా? నేను ఏ జబ్బుతోనూ తీసుకుని చావలేదు, నీకోసం బెంగపడి చచ్చాను!” అన్నది రూపధరుడి తల్లి.\n\nరూపధరుడు తల్లిని మనసారా ఒక్కసారి కౌగిలించుకుందామని ప్రయత్నం చేశాడు, కాని సాధ్యపడలేదు. మూడు ప్రయత్నాలు చేశాడు, మూడూ విఫలమయ్యాయి.\n\nఅప్పుడు రూపధరుడు కళ్లనీళ్లు పెట్టుకుని తల్లికేసి దీనంగా చూస్తూ, “ఒక్కసారి నన్ను కౌగిలించుకోనీవమ్మా! ఎందుకు అందకుండా పోతావు?” అన్నాడు.\n\n“బతికున్నవాళ్లు చచ్చినవాళ్లని ఎలా కౌగిలించుకుంటారు, తండ్రీ. నువ్వు కౌగిలించుకో దగినదంతా కాష్ఠంలో కాలి బూడిద అయి పోయింది. వెంటనే ఈ చీకటి లోకం విడిచి వెళ్లిపో, నాయనా! కాని ఇక్కడ చూసిన విషయాలు మాత్రం నీ భార్యకు చెప్పు!” అన్నది రూపధరుడి తల్లి. — (ఇంకాఉంది)"
        },
        {
            "title": "అసలుసంగతి",
            "page_start": 23,
            "author": "ఎన్. శివనాగేశ్వరరావు",
            "pdf_page": 23,
            "content": "అసలుసంగతి\n\nరంగా పురం జమీందారు దగ్గర వీరయ్య అనే పనివాడుండేవాడు. దివాణంలోని కచ్చేరీ గదిలో వున్న బల్లలూ, ఆసనాలూ రోజూ దులపడం, గోడలకు బూజులు పట్టకుండా చూడడం, వాడి పని. అయితే, వాడు ఈ పనుల్లో తగినంత శ్రద్ధ చూపేవాడు కాదు. కానీ జమీందారు తాంబూలసేవనం కోసం ఉపయోగించే నగిషేల వెండి తమలపాకులపెట్టెను మాత్రం, రోజూ తళతభా మెరిసేలా శుభ్రపరిచి వుంచేవాడు.\n\nఇది గమనిస్తూ వస్తున్న జమీందారు, ఒకనాడు వాణ్ణి పిలిచి, “ఒరే, వీరయ్యా! కొంతకాలంగా నీలో బద్ధకం పెరిగిపోతున్నట్టున్నది. కచ్చేరీ గదిని పరిశుభ్రంగా వుంచడం లేదు. అయితే ఒక సంగతి, నా వెండి తమలపాకులపెట్టె విషయంలో మాత్రం చాలా శ్రద్ధ తీసుకుంటున్నావు. ఇది నాకు చాలా సంతో షంగా వున్నది. నిన్ను మెచ్చుకోక తప్పదు,” అన్నాడు.\n\nఅందుకు వీరయ్య వినయంగా, “అయ్యా, ఇందులో తమరు నన్ను మెచ్చుకోవలసిందేముంది? తమతో పాటు నేనూ, ఆ పెట్టెలో వున్న తమలపాకులను ఉపయోగించుకుంటున్నాను. అటువంటవ్వడు దాన్ని, ఆ మాత్రం శ్రద్ధగా శుభ్రపరచకపోతే, ఏం బావుంటుంది!” అన్నాడు.\n\nఅసలు సంగతి తెలుసుకున్న జమీందారు, ఆ వెండి తమలపాకుల పెట్టె వీరయ్య కంటబడకుండా జాగ్రత్తపడ్డాడు.\n\n— ఎన్. శివనాగేశ్వరరావు"
        },
        {
            "title": "మహిమగలఅద్దం (బే.క)",
            "page_start": 24,
            "author": "రాఘవరాజు పట్టాభిరామరాజు",
            "pdf_page": 24,
            "content": "మహిమగలఅద్దం (బే.క)\n\nపట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపైనుంచిశవాన్నిదించిభుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, నువ్వు ఏ మహిమగల అపూర్వవస్తు వుల్ని ఆశించి, ఈశ్మశానంలో పడరాని పాట్లు పడుతున్నావో నాకు అర్థం కావడం లేదు. అపూర్వమైన దివ్యవస్తువులు కూడా, ఒక్కొక్క సారి తమ మహిమలను కోల్పోయే అవకాశ మున్నది. ఇందుకు నిదర్శనంగా, ఒక మహిమ గల అద్దాన్ని పొంది కూడా, దానివలన ఆశించిన ప్రయోజనాన్ని సాధించలేక విఫలుడైన ఒకరాకుమారుడి కథ చెబుతాను, శ్రమ తెలియ కుండా, విను,” అంటూ ఇలా చెప్పసాగాడు:\n\nనైమిశారణ్య ప్రాంతంలో జయేంద్రుడనే ముని నివసించేవాడు. సకలశాస్త్ర పారంగతు డైన ఆయన వద్దకు, ఎందరో యువకులు వచ్చి శిష్యులుగా చేరేవారు. సింహపురి యువ\n\nబేతాళ కథలు\n\nరాజు హిమదత్తుడు వారిలో ఒకడు. హిమదత్తుడునాలుగేళ్ళపాటుజయేంద్రుడిఆశ్రమంలో వుండి సకల విద్యలూ అభ్యసించాడు. ఇక వీడ్కోలు సమయం ఆసన్నమయింది. ఆ సమయంలో తన శిష్యులకు, వాళ్ళ వాళ్ళ యోగ్యతను బట్టి, జయేంద్రుడు ఏదో ఒక కానుక ఇస్తూండేవాడు.\n\nఆయన ఆప్యాయంగా హిమదత్తుడి తల నిమిరి, “నాయనా, నేటితో నీ విద్యాభ్యాసం పూర్తయింది. సింహపురి భావిమహారాజు వైన నీకు ఉపకరించగల ఒక కానుకను ఇవ్వదల చాను,” అని, తాటాకుల బుట్టలో నుంచి వల యాకారంలో వున్న ఒక దంతపు అద్దాన్ని బయటికి తీసి, “ఇది మహిమగల అద్దం!\n\nదీని ముందు నిలబడిన వ్యక్తిగురించి ఎటు వంటి సమాచారాన్నయినా, ఈఅద్దం అందివ్వ గలదు. బుద్ధికుశలతతో ఈ అద్దాన్ని ఉపయోగించి ప్రయోజనాన్ని పొందు. సమర్థుడైన పాలకుడుగా పేరు తెచ్చుకో. నీకు అవసరం లేదనుకున్ననాడు, ఈ మహిమగల అద్దాన్ని నాకు తిరిగి ఇవ్వు,” అని చెప్పాడు.\n\nహిమదత్తుడు, గురువుకు తన కృతజ్ఞత చెప్పుకుని, సింహపురికి తిరిగి వచ్చిన కొంత కాలానికి రాజుగా పట్టాభిషిక్తుడయ్యాడు.\n\nఒకనాడు సింహళదేశం నుంచి వీరభూపతి అనే మల్లయోధుడు, ధీరసింహుడు అనే ఖండగా విద్యానిపుణుడు, భూపాలవర్మ అనే మేటివిలు కాడు సింహపురికి వచ్చారు. వాళ్ళు, రాజు హిమదత్తుడి దర్శనంచేసుకుని, “మహారాజా, మాముగ్గురిలో ఎవరు అధికులో, ఇంతవరకూ ఎవరూ తేల్చి చెప్పలేక పోయారు. మీవద్ద ఒక మహిమగల అద్దం వున్నదనీ, దాని సహాయంతో మీరు ఎన్నో జటిల సమస్యలను చిటికెలో పరిష్కరిస్తున్నారనీ విని, ఎంతో ఆశతో వచ్చాం. మా వివాదాన్ని కూడా అద్దం సహాయంతో పరిష్కరించండి!” అని కోరారు.\n\nఆతర్వాతయుద్ధవిద్యలలో వాళ్ళ సామర్థ్యం అపూర్వం అయిందని, వాళ్ళప్రదర్శనను చూసి హిమదత్తుడు గ్రహించాడు. ఆ ముగ్గురు వీరులనూ అద్దం ముందు నిలబెట్టి, “మహిమగల అద్దమా! ఈ ముగ్గురు వీరులలో మహావీరుడెవరో తేల్చి చెప్పు!” అన్నాడు.\n\nఅద్దంలో నుంచి ఎటువంటి సమాధానం రాలేదు. హిమదత్తుడు నివ్వెరపోయాడు. రెండు, మూడుసార్లు అడిగి చూసినా ఫలితం లేక పోయింది. అద్దం కూడా తమ సమస్యను పరిష్కరించడంలో విఫలమైనందుకు విచారిస్తూ, ఆ ముగ్గురు వీరులూ వెళ్ళిపోయారు.\n\nకొన్నాళ్ళు గడిచాక కోసలదేశం నుంచి ధూమకేతు, వజ్రబాహు అనే మల్లయోధులు హిమదత్తుడి దగ్గరకు వచ్చారు. వాళ్ళది కూడా తమ ఇరువురిలో ఎవరు గొప్పఅన్న సమస్యే. ఎన్నిసార్లు ఆ ఇద్దరూ మల్లయుద్ధ పోటీలలో పాల్గొన్నా, ఇద్దరూ సమాన ఉజ్జీలుగా నిల బడడమే అందుకు కారణం.\n\nహిమదత్తుడు సభ తీర్చి గత అనుభవం మూలంగా, అద్దం మహిమను సంశయిస్తూనే, “మహిమగల అద్దమా! ఈ ఇద్దరిలో మేటి ఎవరో చెప్పు?” అని అడిగాడు.\n\nమరుక్షణం అద్దంలో నుంచి, “వజ్రబాహు!” అన్న సమాధానం వచ్చింది. అద్దం తన మహిమను కోల్పోనందుకు ఆనందపడుతూ, హిమదత్తుడు, “వజ్రబాహు, ధూమకేతుకంటే ఏ విధంగా మేటి?” అని ప్రశ్నించాడు.\n\n“ఒక మాంత్రికుడు ఇచ్చిన తాయెత్తును భుజానికి కట్టుకోవడం వల్ల, ధూమకేతుకు మల్లయుద్ధ పోటీలలో అవజయం అన్నది లేకుండా పోయింది!” అని అద్దం జవాబిచ్చింది.\n\nఈ మాటలు వింటూనే, అద్దం ముందు నిలబడి వున్న ధూమకేతు మొహం వెలవెల\n\nబోయింది. వజ్రబాహు కోపంతో పళ్ళు నూరి ధూమకేతుడు భుజానికి కట్టుకుని వున్న తాయెత్తును ఊడ బీకి దూరంగా విసిరివేశాడు.\n\nఅప్పటికప్పుడే వజ్రబాహు, ధూమకేతుల మధ్య మల్లయుద్ధం పోటీ ఏర్పాటు చేశాడు హిమదత్తుడు. అద్దం మాటలు అక్షరాలా నిజమని నిరూపిస్తూ వజ్రబాహు, తన వజ్రఘాతాల వంటి పిడిగుద్దులతో ధూమకేతును నిమిషాలలో మట్టికరిపించాడు.\n\nరత్నగిరి, వజ్రగిరి అనేవి, సింహపురికి ఇరుగుపొరుగున వున్న సామంతరాజ్యాలు. రత్నగిరి రాకుమార్తె విజయమాధవి, వజ్రగిరి రాకుమార్తె పూర్ణబిందు - ఇద్దరూ జగదేక సుందరులని వినివున్న రాజు హిమదత్తుడు,\n\nవారిరువురి చిత్రపటాలను తెప్పించి చూశాడు.\nఅందచందాల్లో ఎవరిప్రత్యేకత వారిదే. అందు\nవల్ల, హిమదత్తుడు ఇద్దరిలో ఎవరు అందగత్తో\nతేల్చుకోలేకపోయాడు. చివరకు అతడు వారి\nతండ్రులను కుమార్తెలతో పాటు సింహపురికి\nరావలసిందిగా ఆహ్వానాలు పంపాడు.\n\nమర్నాటికల్లా సామంతరాజులిద్దరూ, రా\nకుమార్తెలతో సింహపురికి వచ్చారు. హిమ\nదత్తుడువారికిరాజప్రాసాదంలో విడిది ఏర్పాటు\nచేసి, ఒకనాటి ఉదయం సామంతరాజులను\nకలుసుకుని, “మీరు నామాట మన్నించి వచ్చి\nనందుకు కృతజ్ఞుణ్ణి. మిమ్ములను ఆహ్వానిం\nచిన కారణం, ఈసరికి మీరు ఊహించేవుం\nటారు. యువరాణులు విజయమాధవి, పూర్ణ\n\nబిందులలో ఎవరు ఎక్కువ సౌందర్యవతో\n– నేను చిత్రపటాలు చూసి నిర్ణయించుకోలేక\nపోయాను. యువరాణులిద్దరూ నా ఎదుటనే\nవున్నా, ఇప్పుడూ నేనేనిర్ణయానికి రాలేకపోతు\nన్నాను. ఇందువల్ల, ఈ సమస్యను పరిష్కరించే\nబాధ్యతను, నా మహిమగలఅద్దానికి అప్పజెబు\nతున్నాను. యువరాణులిద్దరూ అద్దం ముందు\nనిలబడితే, అద్దం ఎవరు ఎక్కువ సౌందర్య\nరాశో ఇట్టే తేల్చేస్తుంది!” అన్నాడు.\n\nపూర్ణబిందు వెంటనే, తానీ పోటీకి సిద్ధం\nఅన్నట్లు మహిమగల అద్దం ముందు నిల\nబడింది. కాని, విజయమాధవి చిన్నగా నవ్వి,\n“యువకుడైన రాజుగారు అంధుడని, నాకి\nప్పుడే తెలిసింది. అలాంటి వారిని పెళ్ళాడడం,\nనాకిష్టం లేదు. కాబట్టి, సౌందర్య నిరూపణకు\nనేను అద్దంముందు నిలబడను,” అన్నది.\n\nసలక్షణంగా నవమన్మథుడిలా వున్న హిమ\nదత్తుణ్ణి, తన కుమార్తె అంధుడన్నందుకు,\nఆయన తన కుమార్తెకు ఎలాంటి శిక్ష విధి\nస్తాడో అని, విజయమాధవి తండ్రి వణికి\nపోయాడు.\n\nహిమదత్తుడు, విజయమాధవి మాటలకు\nమొదట ఆగ్రహించినా, కొద్దిసేపటికి ఏదో\nఅర్థమైనట్లు తల పంకించి నవ్వుతూ, విజయ\nమాధవి తండ్రితో, “నాకు మీ కుమార్తెన\nచ్చింది. ఆమెకు కూడా నేను నచ్చిన పక్షంలో\nవెంటనే వివాహానికి ముహూర్తం పెట్టించండి!”\nఅన్నాడు.\n\nహిమదత్తుడి నిర్ణయం రాకుమార్తెల తండ్రులతో పాటు, అక్కడ వున్న రాజోద్యోగులను కూడా చాలా ఆశ్చర్యవరిచింది. తర్వాత కొద్ది రోజులలోనే హిమదత్తు, విజయ మాధవిల వివాహం వైభవంగా జరిగింది.\n\nఒక నెల గడిచాక, ఒకనాడు రాజభవన కావలిభటుడు భద్రుడనే వాడు, విజయ మాధవి నగల పేటిక మీద వుంచిన చంద్ర హారాన్నిదొంగిలించి, ఉద్యానవనంలోని అశోక వృక్షంతొర్రలో దాచాడు. దొంగతనం విషయం సద్దు మణిగాక, దానిని ఇంటికి తీసుకుపోదా మని వాడి ఆలోచన.\n\nఅయితే, భద్రుడు హారాన్ని చెట్టుతొర్రలో దాచడం మల్లిక అనే దాసి చూసింది. భద్రుడు అక్కడి నుంచి వెళ్ళిపోగానే, అది హారాన్ని తీసుకుని ఇంటిదారి పట్టింది.\n\nఆ తర్వాత కొంతసేపటికి, రాణి విజయ మాధవి చంద్రహారం కనబడకపోవడంతో ఆ సంగతి భర్తకు చెప్పింది. హిమదత్తుడు, ఆ హారాన్ని దొంగిలించిన వాళ్ళు అంతఃపుర దాసీలో, కాపలాభటులో అయి వుంటారని ఊహించి, వాళ్ళందర్శీ పిలిపించి, అద్దం ముందు ఒక్కొక్కరినే నడవమని ఆజ్ఞాపించి, “మహిమగల అద్దమా! నీ ముందు నడిచి పోయే వారిలో చంద్రహారం దొంగ ఎవరో చెప్పు,” అన్నాడు.\n\nభటులు, దాసీలు నిలబడిన వరస నెమ్మ దిగా అద్దం ముందు నుంచి కదల సాగింది.\n\nమల్లిక తెలివిగా భద్రుడి వెనక నిలబడింది. తన వంతు వచ్చేసరికి భద్రుడికి ముచ్చె మటలు పట్టాయి. అంతలో అద్దం, “భద్రుడు దొంగ!” అన్నది.\n\nఅది విని మల్లిక, “అమ్మయ్య, గండం గడిచింది!” అన్నట్టు గుండెలమీద చెయ్యి వేసుకోవడం, విజయమాధవి కంటబడింది. ఆమె వెంటనే మల్లికనుబంధించమని, భటుడొకణ్ణి ఆజ్ఞాపించింది.\n\n“ఇదేమిటి, మాధవీ! హారం దొంగ భద్రుడని అద్దం చెప్పిందిగదా. మల్లిక నెందుకు బంధించడం?” అన్నాడు హిమదత్తుడు.\n\n“ఇందులో మల్లిక ప్రమేయంకూడా వున్నదని, నా అనుమానం!” అన్నది విజయమాధవి.\n\nఅప్పుడు, హిమదత్తుడు గద్దిస్తూ ప్రశ్నించిన\nమీదట మల్లిక, అతడి పాదాల మీద పడి\nజరిగిందంతా చెప్పి, ఇంటికి పోయి హారాన్ని\nతెచ్చి అతడికిచ్చింది. హిమదత్తుడు హారాన్ని\nవిజయమాధవి మెడలో వేసి, ఆమె సునిశిత\nపరిశీలనాదృష్టిని అభినందించాడు.\n\nతర్వాత అతడు కొద్దిసేపు మౌనంగా వుండి,\n“ఈ మహిమగల అద్దంవల్ల మేలుతో పాటు\nకీడూ జరిగే అవకాశముంది. దీని ప్రయోజనం\nపరిమితమని ఇప్పటికే రుజువయింది. దీన్ని\nఈ రోజే మా గురువుగారికి తిరిగి ఇచ్చి,\nఆయన ఆశీర్వాదం పాంది వస్తాను,” అన్నాడు.\n\nబేతాళుడు ఈ కథ చెప్పి, “రాజా, ముని\nజయేంద్రుడు, హిమదత్తుడికిచ్చిన మహిమ\n\nగల అద్దం కొన్ని సందర్భాలలో సమాధానం\nచెప్పలేక పోవడం, దాని మహిమ విషయంలో\nసందేహం కలిగిస్తున్నది. ముగ్గురు వీరులలో\nమేటి ఎవరో తేల్చి చెప్పడంలో అద్దం విఫల\nమవడమే ఇందుకు నిదర్శనం. అయితే,\nమల్లయుద్ధ వీరులు వజ్రాచాహు, ధూమకేతుల\nవిషయంలో, వీరుడెవరో నిర్ణయించి అద్దం\nతన మహిమను చాటుకోవడం చిత్రంగా\nవున్నది.\n\nఇక రాకుమార్తెల సౌందర్య పరీక్ష విష\nయానికొస్తే - విజయమాధవి అద్దం ముందు\nనిలబడటానికి ఎందుకు నిరాకరించిందో\nఅంతుబట్టదు. బహుశా తాను రాకుమారి\nపూర్ణబిందుతో పోటీపడి నెగ్గలేనన్న భయం\nవల్ల కావచ్చు! అంతవరకు బాగానే వుంది.\nకాని, ఏ అంగవైకల్యమూ లేని - ఎంతో\nస్ఫురద్రూపి అయిన హిమదత్తుణ్ణి అంధుడని\nహేళన చెయ్యడం అవివేక లక్షణం కాదా?\nఅలాంటి దాన్ని జీవితభాగస్వామిని చేసుకున్న\nహిమదత్తుణ్ణి మూర్ఖుడనడం తప్పవుతుందా?\n\nమహిమగల అద్దంవల్ల, మేలుతోపాటు\nకీడూ జరుగుతుందని హిమదత్తుడు భావించ\nడమేమిటి? అతడా నిర్ణయానికి రావడానికి\nతగు హేతువేమైనా వున్నదా? ఆఅద్దాన్ని తన\nగురువుకు ఇచ్చివేయాలనుకోవడం తెలివి\nమాలిన పని కాదా? ఈ సందేహాలకు సమా\nధానం తెలిసికూడా చెప్పకపోయావో, నీతల\nపగిలిపోతుంది,” అన్నాడు.\n\nదానికివిక్రమార్కుడు, “మునిజయేంద్రుడు, హిమదత్తుడికిచ్చిన అద్దం మహిమగలదన డంలో సందేహానికి తావులేదు. అయితే, ఆ మహిమకు కొన్ని పరిమితులున్న మాట కూడా నిజం. సింహళం నుంచి వచ్చిన వీరభూ పతి, ధీరసింహుడు, భూపాలవర్మ ఏమాత్రం పొంతనలేని విభిన్న యుద్ధవిద్యలలో నిపు ణులు. కాబట్టి, వారి మధ్య పోటీ సమన్వయం లేని దవుతుంది. ఈ కారణంవల్లనే అద్దం ముగ్గురు వీరులలో ఎవరు మేటి వీరుడో తేల్చలేక మౌనం వహించింది. ఇక వజ్ర బాహు, ధూమకేతు ఒకే యుద్ధవిద్యలో నిపు ణులు కాబట్టి, అద్దం వాళ్ళలో ఎవరు అధి కులో చెప్పగలిగింది.\n\nపోతే, రాకుమారి విజయమాధవి అద్దం ముందునిలబడడానికినిరాకరించిన కారణం, తను సౌందర్య పరీక్షలో నెగ్గలేనేమో అన్న భయంతో కాదు. వధువులు ఎదురుగా నిల బడి వుండగా, వారి సౌందర్యాన్ని నిర్ణయించే బాధ్యత హిమదత్తుడు అద్దానికి అప్పగిం చడం, ఆమెకు ఆగ్రహకారణమైంది. అందు\n\nవల్లనే ఆమె, హిమదత్తుణ్ణి అంధుడన్నది. ఆ మాటల వెనుక వున్న వాస్తవాన్ని గ్రహించే హిమదత్తుడామెను పరిణయమాడాడు.\n\nమహిమగల అద్దానికున్న పరిమితుల్ని పసిగట్టి, మల్లికవంటి దాసీ కూడా నేరం చేసి తప్పించుకోగలిగింది. విజయమాధవి సూక్ష్మవరిశీలన వల్లనే ఆమె పట్టుబడింది. ఇది గ్రహించే హిమదత్తుడు, అద్దంవల్ల ఒక్కొక్కసారి అనర్థాలు కూడా జరిగే అవకాశ ముందని భావించాడు. మహిమగల సాధనాల కంటే, మానవ మేధస్సును ఉపయోగించి సమస్యలను పరిష్కరించడం రాజ్యపాలకుడికి అవసరమని గ్రహింపుకు వచ్చి, దాన్ని తిరిగి మునికి ఇవ్వాలని నిర్ణయించుకున్నాడు. ఇదిఎంతో సముచితమైన నిర్ణయం. ఇందులో హిమదత్తుడి వైఫల్యం అంటూ ఏమీ లేదు,\" అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)\n\n[ఆధారం : రాఘవరాజు పట్టాభిరామరాజు రచన]"
        },
        {
            "title": "పనిదొంగ",
            "page_start": 31,
            "author": "శివజ్యోతి",
            "pdf_page": 31,
            "content": "పనిదొంగ\n\nసముద్ర తీరానగల మయూరిపురంలో, మణిగుప్తుడనే ఒడల వ్యాపారి పుండేవాడు. ఆయన వద్ద వ్యాపారానికి సంబంధించిన లెక్కలూ అవీ చూసేందుకు, చాలామంది నౌకర్లుండేవారు. వాళ్ళల్లో కొందరు పని ఎగ్గొట్టి, కబుర్లతో కాలం గడిపేవారు. నౌకర్లలో కిరీటి అనేవాడు మాత్రం, తన పనిని శ్రద్ధగా చేసేవాడు. అంతేకాక, ఇతరులు చేయవలసిన పనులనుకూడా, తన భుజాల మీద వేసు కుని పూర్తి చేస్తూండేవాడు.\n\nమణిగుప్తుడికి, నౌకర్లలో కొందరు పనిమీద శ్రద్ధ చూపడం లేదని తెలిసి, “నేనంతా గమనిస్తు న్నాను, మీ ధోరణి మార్పుకోకపోతే, ‘పనిదొంగ’ అన్న బిరుదుతో సత్కరిస్తాను,” అని హెచ్చరించాడు.\n\nఈ హెచ్చరికవల్ల, కొందరు నౌకర్లు తమ ధోరణి మార్పుకున్నారు. అలా మారనివాళ్ళ పనులను, ఎప్పటిలా కిరీటి పూర్తిచేస్తున్నాడు.\n\nకొద్ది రోజుల తర్వాత మణిగుప్తుడు, నౌకర్లందర్నీ పిలిచి, “మీలో అసలు పనిదొంగను గుర్తించాను. పనిదొంగ, అన్న బిరుదుకు అర్హుడు కిరీటి. పని ఎగ్గొట్టి తిరిగే వాడే పనిదొంగ కాదు! ఒకరు చేయవలసిన పనిని, వాడి దగ్గర నుంచి దొంగిలించి, తన భుజాన వేసుకునే, కిరీటిలాంటివాడూ పనిదొంగే!” అన్నాడు.\n\nఇది జరిగాక, కిరీటి తన వైఖరి మార్పుకున్నాడు. దానితో మిగతా నౌకర్లు కూడా బద్ధకం వదిలించుకుని, తమ తమ పనులను సత్రమంగా చేయసాగారు.\n\n—“శివజ్యోతి”"
        },
        {
            "title": "సముద్రతీర ప్రయాణాలు–1",
            "page_start": 32,
            "author": "మీరా నాయర్",
            "pdf_page": 32,
            "content": "సముద్రతీర ప్రయాణాలు–1\n\nకచ్ & సౌరాష్ట్ర\n\nరచన : మీరా నాయర్ ❖ చిత్రాలు : గోప్ కుమార్\n\n**ప్రపంచంలో సుదీర్ఘ**\nమైన సముద్రతీరాలుగల\nదేశాలలో భారతదేశం\nఒకటి. మనకు 7,500\nకి.మీ. కన్నా విక్కువ\nపాడవు గల సముద్రతీరం\nఉన్నది. ఈ సముద్ర\nతీరం పాడవునా సున్నపు\nరాయి నిటారు గుట్టలూ,\nమడుగులూ, సరస్సులూ,\nమైళ్ళ కొలది ఇస్రుక\nతీరాలూ, చారిత్రక\nనిర్మాణాలూ, పురాతన\nఅధునిక నగరాలూ, ఓడరేవులూ, మత్స్యకారుల\nగ్రామాలూ ఉన్నాయి.\n\nమన తీర ప్రయాణం గుజరాత్‌లోని కఛ\nప్రాంతం నుంచి ప్రారంభమవుతుంది.\n\nకఛకితూర్పుగానూ, ఉత్తరదిశలోనూ ఉప్పు\nటేరులతో నిండిన నిర్మానుష్వమైన 'రాణ్ ఆఫ్\nకఛ' ఎడారి విస్తరించి ఉన్నది.\n\nశీతాకాలంలో సుదూర ప్రాంతాల నుంచి\nపక్షులు రావడంతో ఈ ప్రాంతంలో సందడి\nప్రారంభమవుతుంది.\n\nమధ్యఅసియాలోని కొన్ని ప్రాంతాల నుంచి,\nఅక్కడి భయంకరమైన చలి బాధ నుంచి\nతప్పించుకోవడానికి ప్లైమింగో వరిటి పక్షులు\nకొన్ని ఇక్కడికి వలస వస్తాయి. మన దేశంలో\n\nఒక్క రాణ్ ప్రాంతంలో మాత్రమే ఈనాటికి ప్లైమింగో పక్షులు\nగుడ్లుపెట్టి పాదగడం చూడవచ్చు.\n\nఈ ప్రాంతానికి మాత్రమే ప్రత్యేకమైనవి లేత ఎరుపు\nఉదారంగు 'ఘోర్ఫార్' అనే అడవిగాడిదలు. వీటికి ఎటు\nవంటివాతావరణాన్నయినా తట్టుకుని బతకగల శక్తి ఉన్నది.\nవీటి శరీరకణాలు నీటిని అంత సులభంగా కోల్పోవు. తమ\nశరీరాలలో నీటిని చాలాకాలం నిలువ ఉంచుకుంటాయి.\nఈ అడవిగాడిదలరక్షణకోసం 1973వసం||లో ఇక్కడ 4,840\nకి.మీ. విస్తీర్ణంతో ధంగాద్రా జంతుశరణాలయం ఏర్పరచారు.\n\nఅడవి గాడిద\n\nఎంతో ప్రశాంతంగా, నిర్ణయంగా ఉన్న ఈ ప్రాంతం 1965వ సం|| ఇండియా--పాకిస్తాన్ యుద్ధ కాలంలో ముఖ్యమైన\nసైనిక చర్యలకు కేంద్రంగా మారింది.\n\nకఛ సముద్రతీరంలో మాండ్వీ, ముంద్రా, జఖావ్, లఖ్పత్, కోటీశ్వర్, కాండ్లా మొదలైన ఓడరేవులు ఉన్నాయి.\nవీటిలో మాండ్వీ ప్రధానమైన ప్రాచీన ఓడరేవు. మలబార్ ప్రాంతం నుంచి వచ్చేఏలకులు, మిరియాలు, అల్లం, ధాన్యాలు\nమొదలైన వాటిని ఓడలలో మన్కట్, ఆఫ్రికాతీరాలకుఎగుమతిచేసి, అక్కడి నుంచి ఖర్చూరం, ప్రత్తి, వస్త్రాలు, చక్కెర,\nనూనెలు, ఖథ్గమృగచర్మం, పటికారం మొదలైన వాటిని దిగుమతి చేసుకునేవారు. ఈ ఓడలు తీరాన్ని సమీపించే\nప్పుడు మాండ్వీలోనివర్తకప్రముఖులుఉత్సాహంగా కాంతిస్తంభం పక్కన ఉన్న 'పందాలశిఖరం' మీదికి వెళ్ళి, ఎవరి\nఓడ ముందుకనిపిస్తుందో అని పందాలు కాచేవారు!\n\nఅయినప్పటికీ, వాయవ్య భారత దేశానికి సముద్రద్వారంగా ప్రసిద్ధిగాంచింది మాత్రం కాండ్లా ఓడరేవు. ఇది\nఒక ప్రకృతిసిద్ధమైన ఓడరేవు. 1955వసం||లో ఇక్కడ ఓడరేవు నిర్మాణం జరిగింది. కఛ మహారాజా మూడవ\nమహారావల్ ఫెంగర్షీ అవిరళ కృషిఫలితంగా ఈ ఓడరేవు నిర్మాణం జరిగింది. ఇది మనదేశంలోని మొట్టమొదటి\n\"స్వేచ్ఛా వర్తక మండలం\". కాండ్లా సమీపంలోనే ఆసియాలోని అతిపెద్ద ఉప్పుకర్మాగారాలు ఉన్నాయి.\n\nద్వీవకల్పానికిపశ్చిమాగ్రంలో ద్వారక\nఉన్నది. శ్రీకృష్ణుడు యాదవుల కోసం నిర్మిం\nచినద్వారకానగరం సముద్ర గర్భంలో కలిసి\nపోయిందనిచెబుతారు. సముద్రం 12 యోజ\nనాల విస్తీర్ణంగల భూమిని నగర నిర్మాణం\nకోసం శ్రీకృష్ణుడికి ఇచ్చిందనీ, ఆయన\n\nద్వారకలోని దేవాలయం\n\nనిర్యాణానంతరం ఆ స్థలాన్ని మళ్ళీ సముద్రం ఆక్రమించిందనీ పురాణ గాథ చెబుతుంది. తీర సమీపంలో నగరం ఉండేదనడానికి సాక్ష్యాధారా లుగా తమ పరిశోధనలలో కొన్ని శిథిలాలు బయటపడ్డాయని ఇటీవల సముద్ర పురాతత్వ శాఖ తెలియజేయడం ఇక్కడ చెప్పుకోతగ్గ ఆసక్తికరమైన విషయం.\n\nమహాత్మాగాంధీ జన్మస్థానమైన పోర్‌బందర్‌ వట్టణం సోమనాథ్‌ రోడ్డు మార్గంలో ఉన్నది. దీనిని సున్నపురాయి నగరం అంటారు. ఇక్కడి కీర్తి మందిర్‌లో గాంధీజీ జన్మించిన గది, నూలు వడికిన గది, ప్రార్థనామం\n\nడపం, గాంధీజ ఆయుష్కాలాన్ని\nసూచించే విధంగా నిర్మించిన\n79 అడుగుల వెత్తయినస్తూవం,\nగాంధీజ జీవిత విశేషాలనూ\nనిద్రాంతాలనూ తెలియజేసే\nపాలరాత్రిఫలకాలు ఉన్నాయి.\n\nశ్రీకృష్ణుడు తన మిత్రుడ\nయిన సుధాముడి కోసం\nనిర్మించిన ప్రాచీన సుధామపురి\n\nఈనాటి పోర్ బందర్ అని స్థానికులు చెప్పుకో\nవడం సంప్రదాయం.\n\nప్రభాస పటానలో అరేచియా సముద్రానికి\nఅభిముఖంగా సోమనాథ ఆలయం వెలు\nగొందుతున్నది. దీనిని మనదేశంలోని\nపవిత్ర ద్వాదశ జ్యోతిర్లింగాలలో ఒకటిగా\nచెప్పుకుంటారు.\n\nసోమనాథ ఆలయం\n\nక్రీ॥శ॥ ఒకటవ శతాబ్దంలో ఈ ఆలయ నిర్మాణం జరిగినట్టు చరిత్ర చెబుతున్నది. వివిధ రాజ్యాల రాజులు అందజేసిన కానుకల ద్వారా ఈ ఆలయం సునంపన్నమయినదిగా రూపొందింది. ఇది మన దేశంలోనే అత్యంత సంపన్నమైన ఆలయంగా కీర్తి గాంచింది. దేవాలయ గర్భగృహంలో వెలిగే దీపాలను నగలతో, మణిమాణిక్యాలతో ఆలంకరించారు. గుడిగంటను లాగే గొలుసును బంగారంతో తయారుచేశారు. ఆలయంలోని ఈ సంపదే దాని వతనానికి కారణమయింది. గజనీమహ్మదు అనేకసార్లు ప్రయత్నించి ఆఖరికి క్రీ॥శ॥ 1025వ సం॥లో దండెత్తి వచ్చి ఆలయాన్ని దోచుకున్నాడు. అక్కడి బంగారాన్ని, వజ్రవైఢూర్యాలను, మణులుమాణిక్యాలను ఏనుగుల అంబా రాల మీద, ఒంటెల మీద, గుర్రాల మీద తరలించుకుని వెళ్ళాడు. ఆ తరవాత గుజరాత్, మాత్యరాజులు ఆలయాన్నిపునర్విర్మించారు. ఆ తరవాతి ఏడువందల సంవత్సరాలలో ఆరుసార్లు శక్రవులు ఈ ఆలయం మీద దాడి జరిపి, నాశనం చేసి దోచుకుని వెళ్ళడం జరిగింది. ఈనాటి ఆలయ పునర్విర్మాణం1951వ సం॥మే 11వ తేదీ పూర్తయింది. స్వ్యతంత్ర భారతదేశ తొలిఅధ్యక్షుడుడా॥ రాజేంద్రప్రసాద ప్రాచీన ఆలయపిఠంమీదే జ్యోతిర్లింగాన్ని ప్రతిష్ఠించారు!"
        },
        {
            "title": "సీసాలోదయ్యం",
            "page_start": 36,
            "author": "రాయవరపు ఆదినారాయణరావు",
            "pdf_page": 36,
            "content": "సీసాలోదయ్యం\n\nఅనసూయకు కొత్తగా పెళ్ళయింది. భర్త జోగన్న మంచివాడే కానీ, చిన్నతనంలోనే తల్లితండ్రులు పోగా పెంచిపెద్దచేసిన నాయ నమ్మ అంటే భక్తితోపాటు ఎక్కడ లేని భయం. ఈ నాయనమ్మ రంగమ్మ పరమ గయ్యాళి. అనసూయ చేత వెట్టిచాకిరీ చేయింది. అయినా తృప్తిపడక తిట్టడం, అప్పుడ ప్పుడూ కొట్టడం కూడా చేస్తూండేది.\n\nరంగమ్మ పెట్టే బాధలు భరించలేక అనసూయ ఒకరోజు రాత్రిపూటఆత్మహత్య చేసు కుందామని ఊరిచివర మర్రి చెట్టు వద్దకు వెళ్ళింది. ఆ సమయంలో మాంత్రికుడొకడు అక్కడ దయ్యాల కోసం తచ్చాడుతున్నాడు. వాడు అనసూయను చూసి ఆమె కథ అడిగి తెలుసుకున్నాడు.\n\nఅనసూయ, మాంత్రికుణ్ణి, “నా కిక బ్రతకాలని లేదు. సులభంగా ప్రాణంపోయే మార్గం ఏదైనా చెప్పు,” అని వేడుకున్నది.\n\nమాంత్రికుడు నవ్వి ఆమెకొక సీసాయిచ్చి. “సీసామూత తెరిస్తే ఒక దయ్యం బయటకు వస్తుంది. ఎంత కష్టమైనపని అయినా చేసి తిరిగి సీసాలోకి వెళ్ళిపోతుంది. నువ్వు మూత పెట్టేసెయి్యి. అలా వందసార్లు నీకు దయ్యం సాయపడుతుంది. ఆ తర్వాత దయ్యానికి విడుదల ప్రసాదించు. ఒక్క విషయం మాత్రం గుర్తుంచుకో. నువ్వు ఇతరులకు కష్టంకలిగించే పని మాత్రం చెయ్యకూడదు,” అని చెప్పాడు.\n\nఅనసూయ, మాంత్రికుడికి కృతజ్ఞతలు చెప్పుకుని, ఆ సీసా తీసుకుని ఇల్లు చేరింది.\n\nమర్నాడుదయం నిద్రలేస్తూనే రంగమ్మ పెద్దగా కేకలుపెడుతూ, “ఒసే, పాపిష్టిదానా! రేపే పండగ. ఇంతవరకూ ఇంటి బూజులు దులవలేదు. ఇంటికి సున్నాలు వేయలేదు. ఇల్లు అలకలేదు. ఇంటి ముందు ముగ్గులు పెట్టలేదు. ఈ సంవత్సరం మనకేదో అరిష్టం\n\nపట్టుకుంటుంది. తొందరగా లేచి ఎంతో కొంత పని చెయ్యి,\" అని పురమాయించి, తను మళ్ళీ నిద్రపోసాగింది.\n\nఅనసూయకు పట్టరాని దుఃఖం వచ్చింది. పండగగు అమ్మానాన్నా వస్తారనీ, వాళ్ళకోసం రకరకాల పిండివంటలు చేయాలనీ అనుకున్నది. కానీ రంగమ్మ చెప్పిన పనులు ఎప్పటిక తెమిలేటట్లు?\n\nఅంతలోనే అనసూయకు సీసాలో దయ్యం గుర్తుకు వచ్చింది. ఆమె సీసా మూత తీయ గానే దయ్యం బయటకు వచ్చింది. ఆమె దానికి తన గోడు చెప్పుకున్నది.\n\nదయ్యం అనసూయను ఓదార్చి రంగమ్మ చెప్పిన పనులన్నీ చేయడమేకాక, రకరకాల పిండి వంటలు కూడా చిటికెలమీద తయారు\n\nచేసి వుంచింది. రంగమ్మ నిద్రలేసరికి ఇల్లు అలంకరణలతో మెరిసిపోతున్నది. పిండి వంటల వాసన ఘుమఘుమలాడిపోతున్నది. ఆమె ఇల్లంతా కలయ తిరిగి చూసింది. తర్వాత కడుపు నిండా భోజనం చేసింది. పిండివంటల రుచికి ఆశ్చర్యపోతూ, అనసూయ ఇన్ని పనులెలా చేయగలిగిందా అని కుతూహల పడింది. ఆ రోజుకు అనసూయ నేమీ అనలేదు.\n\nమర్నాడు అనసూయ తల్లిదండ్రులు వచ్చారు. రంగమ్మ వాళ్ళను ఎంతో బాగా ఆదరించి, అనసూయను వాళ్ళదగ్గర ఎంత గానో మెచ్చుకున్నది. రెండు రోజులుండి వాళ్ళు వెళ్ళిపోయారు — కూతురు అత్తింట్లో సుఖపడుతున్నదన్న సంతృప్తితో!\n\nఆ తర్వాత రంగమ్మ మళ్ళీ విజృంభించింది. ఉతక వలసిన బట్టలు బోలెడున్నాయట. అనసూయ తల్లిదండ్రులు ఇంటి నిండా చెత్తపోశారట.బట్టలుతకడానికీ, ఇల్లు కడగడానికీ బోలెడు నీళ్ళు కావాలట. అందు కోసం అటకమీంచి గుండిగలుదింపి, నూతి దగ్గర పెట్టి నీళ్ళతో నింపాలట. అనసూయకీ పనులు పురమాయించి రంగమ్మ పారుగింటి కెళ్ళింది.\n\nఆమె తిరిగి వచ్చే సరికి అనసూయ, ఆమె చెప్పిన పనులన్నీ చేసేసింది సీసాలోని దయ్యం సాయంతో.\n\nఇది చూసి రంగమ్మ తెల్లబోయింది. ఉన్నట్లుండి అనసూయ ఇన్ని పనులెలా చేయగలుగుతున్నదో అర్థంకాక ఆమె అక్క\n\nసుతో, “నూతి నీళ్ళు ఉప్పగా వుంటాయి. బట్టలన్నీ కాలవనీటిలో జాడించి తీసుకురా!” అన్నది.\n\nవెంటనే సరేనంటూ తలూపింది అనసూయ.\n\n“అలా తలూపడం కాదు. బోలెడు బట్టలు న్నాయి. అన్నీ ఒక్కసారి కాలవకు తీసుకెళ్ళ లేవు. రోజంతా పడుతుంది. కాలవకు పరుగు పరుగున వెళ్ళి వస్తూ తొందరగా పని ముగించాలి,” అన్నది రంగమ్మ.\n\nఅనసూయ నెమ్మదిగా తలూపి, “కాలవ గాలి మలయమారుతంతో సమానంగా వుంటుందని, ఆదిలక్ష్మమ్మగారి కోడలు లక్ష్మీరాజ్యం చెప్పింది. అందుకని బట్టలన్నీ అక్కడే ఆరేసి తెచ్చేదా?” అన్నది.\n\nఇది వింటూనే రంగమ్మకు మండిపోయి,\n“ఆవనీ చెయ్యి. ఎంతబాగా ఆరేశావో కాలప\nదగ్గరకొచ్చి మరీచూస్తాను!”అంటూ కబుర్లాడేం\nదుకు పారుగింటికి వెళ్ళింది.\n\nఅనసూయ సీసాలో దయ్యాన్ని పిలిచింది.\nదయ్యం ఆమెతో, “నువ్వు కాలవగట్టున\nకూర్చో. మొత్తం పనులన్నీ నేను చేస్తాను,”\nఅన్నది.\n\nసరేనని అనసూయ సంతోషంగా కాలప\nదగ్గరకు వెళ్ళింది. దయ్యం అక్కడ పెద్దపెద్ద\nకర్రలు పాతి, తాళ్ళుకట్టి, ఇంట్లోని బట్టలన్నీ\nకాలప నీళ్ళలో శుభ్రంగా జాడించి ఆరవేసింది.\nమొత్తం పనులన్నీ చిటికెలమీద అయి\nపోయాయి.\n\nకొంతసేపటికి రంగమ్మ కాలవదగ్గరకు\nవచ్చి, తాళ్ళకు వేళ్ళాడుతున్న బట్టలుచూసి\nముక్కున వేలేసుకున్నది. కానీ ఆమె అనసూ\nయను మెచ్చుకోలేదు. ఆమె దగ్గర మాయలేవో\nవున్నాయనీ, అందువల్లనే ఎంత కష్టమైన\nపనులైనా చేయగలుగుతున్నదనీ అనుకున్నది.\nఅయితే, అన్ని మాయలుండీ అనసూయ\nతనకు అణిగిమణిగి వుంటున్నది కాబట్టి,\nఆ శక్తులకు తాను భయపడనవసరం\nలేదనుకున్నది.\n\nఅప్పటి నుంచీ రంగమ్మ, అసాధ్యమైన\nపనులన్నీ అనసూయకు చెప్పి చేయించు\nకుంటూ, తను ఎంతో సుఖపడసాగింది.\n\nఅలా రెండు నెలలు గడిచేసరికి — అన\nసూయకు సాయపడేందుకు సీసాలో దయ్యం\nతొంబై ఎనిమిది సార్లు బయటకు వచ్చింది.\nఇక రెండేరెండు సార్లు తనకు సాయపడి,\nతనదారిన తను వెళ్ళిపోతుంది! ఆ తర్వాత\nతన కష్టాలు మళ్ళీ మొదలు! ఇలా ఆలోచిస్తూ\nదుఃఖింతో అనసూయ గదిలో ఒక మూల\nకూర్చున్నది.\n\nఇంతలో అటుగా వచ్చిన రంగమ్మ, అన\nసూయ మీద చిరాకుపడుతూ, “ఏమిటలా\nతీరిగ్గా కూర్చున్నావు? పెరటి బావి నీళ్ళు\nఉప్పగా వుండడంవల్ల, మంచినీళ్ళ కోసం\nకాలవచుట్టూ తిరగవలసి వస్తున్నది. బావి\nనీరంతా తోడి మంచినీటితో నింపు. వెళ్ళు!”\nఅన్నది.\n\nరంగమ్మ గదిలోంచి బయటికి పోగానే,\nఅనసూయ సీసాలోని దయ్యాన్ని పిలిచి,\nరంగమ్మ గొంతెమ్మ కోరిక గురించి చెప్పింది.\n\nదయ్యం విసుగ్గా ముఖం పెట్టి, “నీకోసం\nఇప్పటికెన్నో కష్టమైన పనులు చేశాను. నీ\nకవి చిటికెల మీద జరిగిపోయినట్టు కనబడి\nనా, నువ్వు పడ్డంత శ్రమ నాకూ వుంటుంది.\nఅయినా నీకు నా మీద జాలి కలగడం\nలేదు. నానాటికీ మరింత కష్టమైన పనులు\nచెబుతున్నావు!” అన్నది.\n\n“ఏం చేయను? నాకిలాంటి పనులు ఇప్పంలేదు. కానీ ఆ దుష్టురాలి కారణంగా చెప్పుచలసి వస్తున్నది,” అన్నది అనసూయ.\n\n“సరే, దీనితో తొంబై తొమ్మిది పనులవు తాయి. ఇంకొక్క పని మాత్రమే నువ్వు నాకు చెప్పాలి. ఆ తర్వాత ఏం చేస్తావు?” అని అడిగింది దయ్యం జాలిగా.\n\n“మళ్ళీ ఆత్మహత్యకు ప్రయత్నిస్తాను,”\nఅన్నది అనసూయ కన్నీళ్ళు తుడుచుకుంటూ.\n\nఅప్పుడు దయ్యం ఒక క్షణం ఆలోచించి,\n“అయితే ఒక పని చెయ్యి. నేను ఎంతో\n\nమంచి వాడైన నా మనవడి భార్యను, ఈ\nరంగమ్మలాగే నానాబాధలూ పెట్టడం వల్లనే,\nదయ్యాన్నయి నీకు సేవలు చేసుకోవలసి\nవచ్చింది. ఈ రంగమ్మ కూడా నాలాంటిదే\nకాబట్టి, మనమొక ఉపాయం పన్నుదాం.\nఇంకొకసారి రంగమ్మ నీకు కష్టమైన పని\nచెప్పగానే నన్నుపిలిచి, ఆవిణ్ణి చంపేయమని\nచెప్పు. నే నా పనిచేసి, రంగమ్మదయ్యాన్ని\nసీసాలో పెట్టి నా దారిన నేను పోతాను. ఆ\nతర్వాత, ఆ దయ్యం చేత నీ కసి తీరా\nపనులు చేయించుకోవచ్చు!” అని చెప్పి,\nక్షణాల మీద నూతి నీటిని మంచినీళ్ళుగా\nమార్చి సీసాలోకి వెళ్ళిపోయింది.\n\nఈలోగా అనసూయ ఏం చేస్తున్నదో\nచూడాలని అటుగా వచ్చిన రంగమ్మ చెవుల్లో,\nఈ సంభాషణ పడనేపడింది. దానితో ఆమెకు\nఇన్నాళ్ళుగా ఏం జరుగుతున్నదీ అర్థమైంది.\nఅంతే! రంగమ్మ ఆ క్షణం నుంచీ అనసూ\nయకు కష్టమైన పనులు చెప్పలేదు. నూరవపని\nదొరక్క సీసాలో దయ్యం సీసాలోనే వుండిపో\nయింది."
        },
        {
            "title": "చిలుకజోస్యం",
            "page_start": 41,
            "author": "రామవరపు గణేశ్వరరావు",
            "pdf_page": 41,
            "content": "చిలుకజోస్యం\n\nముద్గలదేశ రాజు, తన కుమార్తె రత్నమాల స్వయంవరానికి, ఆహ్వానాలు అన్ని దేశాల రాజులకూ పంపాడు. ముద్గలకు పారుగు దేశమే త్రిశాంబి. దాని యువరాజు సందీపుడు. అతడు లోగడ రత్నమాల అందచందాల గురించి వినివున్నాడు. ఆమెతో వివాహానికి ఎదురు చూస్తున్నాడు.\n\nసందీపుడు, తనను రాకుమారితప్పక వరిస్తుందన్న నమ్మకంతో, ఉత్సాహంగా ముద్గల రాజధానికి కాస్త ముందుగానే చేరుకున్నాడు. స్వయంవర ముహూర్తానికి ఇంకా చాలా వ్యవధి వున్నది. వెంటనే వెళ్ళి రాజసభలో ప్రవేశిస్తే, స్వయంవరానికి వచ్చిన ఇతర రాకుమారుల కంటబడడం జరుగుతుంది. అది అతడికి ఇష్టంలేదు. అందువల్ల, అతడు కొంతసేపు విశ్రాంతి తీసుకుని, నగర వీధులలో వింతలూ, విశేషాలూ చూసి వద్దామని బయల్దేరాడు.\n\nసందీపుడు ఒక వీధి వెంట నడుస్తూ, ఒక చోట చిన్న మందిరం బయట వేలాడ కట్ట బడిన ఒక చిత్రమైన ప్రకటన చూశాడు. అదేమంటే — చిలుక జోస్యం — ఒక వరహా మాత్రమే!\n\nఅతడు ఆ జోస్యం ఏమిటో తెలుసుకుం దామన్న కుతూహలంతో, వరహా చెల్లించి, మందిరం లోపలికి వెళ్ళాడు. అక్కడ వేళ్ళాడు తున్న పంజరంలో ఒక చిలుక వున్నది. అది మాటలు నేర్చిన చిలుక.\n\nఆచిలుక, సందీపుడిని చూస్తూనే, “త్రిశాంబి రాకుమారులకు స్వాగతం, సుస్వాగతం! మా రాకుమారి రత్నమాల స్వయంవరానికి వచ్చిన మీరు, మాకు ఆప్టులు. మీకు శుభం కలుగు గాక!” అన్నది.\n\nఆ మాటలు విన్న సందీపుడు తృళ్ళి పడ్డాడు. తనెవరో, ఏ పని మీద వచ్చాడో, ఈ చిలుక ఎలా ఊహించగలిగిందో అతడికి\n\nఅంతు బట్టలేదు. సాలోచనగా తాను ధరించిన\nదుస్తులకేసి చూసుకున్న సందీపుడికి చప్పున\nఒక అనుమానం కలిగి, తన విడిదికి చేరుకు\nన్నాడు.\n\nఅక్కడ సందీపుడు, తను ధరించిన రాజో\nచితమైన దుస్తులు విప్పి వేసి, సాధారణ\nపౌరులు ధరించే దుస్తులు వేసుకున్నాడు.\nతర్వాత చిలుక వున్న మందిరానికి వెళ్ళి,\nమళ్ళీ ఒక వరహా చెల్లించి లోపల ప్రవేశిం\nచాడు.\n\nచిలుక, అతణ్ణి చూస్తూనే, “త్రిశాంబీ\nరాకుమారులకు, మరొకసారి ఘన స్వాగతం!\nమా రాకుమారి రత్నమాల స్వయంవరానికి\nవచ్చిన మీరు, మాకు ఆప్తులు, మీకు శుభం\nకలుగుగాక!” అన్నది.\n\nఇది విన్న సందీపుడికి ఎక్కడలేని\nఆశ్చర్యం కలిగింది. మొదటిసారి తను ధరిం\nచిన రాజోచితమైన దుస్తులు చూసి, చిలుక\nతనెవరైందీ గ్రహించి వుండాలి. మరిప్పుడు\nతను అతి సామాన్యమైన పౌరుడు ధరించే\nదుస్తుల్లో వున్నాడే! అయినా చిలుక తనను\nఎలా గుర్తు పట్టగలిగింది?\n\nసందీపుడు కొద్దిసేపు ఆలోచించి, ఏదో\nమంచి ఉపాయం తట్టిన వాడిలా తలాడిస్తూ\nమందిరం నుంచి బయటకు వచ్చి, దారిలో\nఒక చోట క్షుర కర్మ చేయించుకున్నాడు.\nతర్వాత దాపుల నున్న ఒక దుకాణంలోకి\nవెళ్ళాడు.\n\nఆదుకాణంలో రకరకాల దుస్తులు వున్నవి.\nవాటిల్లో సాధు సన్యాసులు ధరించే దుస్తులు,\n\nసందీపుడిని బాగా ఆకర్షించినై. కాని,\nసాధారణంగా అలాంటి వాళ్ళు, జోస్యం\nచెప్పించుకునేందుకు వెళ్ళరు. పగటివేషగాళ్ళ\nదుస్తులు, అతడికి నచ్చినా అవి తనహోదాను\nకించపరచగలవన్న భావం కలిగింది. చివరకు\nబాగా ఆలోచించి, సందీపుడు, పురోహితులు\nధరించే దుస్తులు కొని విడిది చేరాడు.\n\nఈసారిసందీపుడికి, పురోహితుడిలాదుస్తులు\nధరించడం కొంత శ్రమ అయింది. అయినా\nపట్టుదలగా బిళ్ళగోచీతో పంచబిగించి, నుదు\nటికి ఇంత విభుది దట్టించి, అంగవస్ర్తం\nభుజాన వేసుకుని, నిండు పురోహితుడి\nవేషంలో చిలుక వున్న మందిరం చేరి,\nమరొకసారి వరహా చెల్లించి లోపలికి వెళ్ళాడు.\n\nచిలుక, అతణ్ణె చూస్తూనే కిలకిలమని\nనవ్వి, “త్రిశాంబీ రాకుమారుల పునరాగమనా\nనికి, నా ధన్యవాదాలు! మా రాకుమారి రత్న\nమాల స్వయంవరానికి, మీరు ఎంతో దూరం\nనుంచి ఎన్నో ప్రయాసల కోర్చి వచ్చారు.\nకాని, ఆ స్వయంవర ముహూర్తం ఇంతకు\nముందే ముగిసిపోయింది. మా రాకుమారి,\n\nవిశాఖ రాకుమారుడి మెడలో వరమాల\nవేసి, అతణ్ణి వరించింది. వచ్చిన పని\nమరిచి, లేనిపోని కుతూహలం కొద్దీ నా దగ్గ\nరకు వచ్చి అనవసర కాలయాపనతో, అవకా\nశాన్ని చేజేతులా జారవిడుచుకున్న వారిలో,\nమీరు ఆరవ వారు. వారితోపాటు, మీకూ\nనా హృదయపూర్వక సానుభూతి. అంతేకాక,\nనా జోస్యం కోసం మూడుసార్లు వచ్చినందుకు\nకృతజ్ఞతలు!” అంటూ రెక్కలను టపటపలా\nడించింది.\n\nఆమాటలతో, సందీపుడికి తనెంత తెలివి\nమాలిన పనిచేసిందీ అర్థమైంది. తన రాజ్యం\nనుంచి పనిగట్టుకువచ్చి, రాకుమారి స్వయం\nవరానికి వెళ్ళకపోవడమే కాక, చిలుకజోస్యం\nపరీక్షించేందుకు రకరకాల వేషాలు వేశాడని\nనలుగురికీ తెలిస్తే, తను నవ్వుల పాలు కాక\nతప్పదు!\n\nసందీపుడు ఇలా ఆలోచిస్తూ, పుట్టెడు\nదిగులుతో విడిది చేరి, చుట్టుపక్కల ఎవ్వరికీ\nచెప్పకుండా రహస్యంగా తన రాజ్యానికి\nబయలుదేరాడు.\n\nఉమోభారీతి\n\nదక్షిణ సముద్ర తీరప్రాంతంలో సౌభద్రమనే తీర్థం ఉన్నది. అర్జునుడు దానిలో స్నానం చెయ్యటానికి ఉపక్రమిస్తూండగా, అక్కడ ఉండే బ్రాహ్మణులు అతన్ని వారించి, ఈ విషయాలు తెలిపారు:\n\nఈ సౌభద్రతీర్థంతోబాటు, పాలోమ, కారం డవ, ప్రసన్న,భారద్వాజ తీర్థాలు కూడా ఆ ప్రాంతంలో ఉన్నాయి. నూరేళ్లుగా ఈ అయిదు తీర్థాలలోనూ ఎవరూ స్నానాలు చెయ్యటం లేదు. కావటానికి అవి పుణ్య తీర్థాలేగాని, వాటిలో మొసళ్ళు చేరాయి. వాటిలోకి దిగటం చాలా ప్రమాదకరం.\n\nఈ సంగతి వినికూడా అర్జునుడు, తాను మొసలికి భయపడి, సౌభద్రతీర్థంలో స్నానం చెయ్యకపోవటం, పౌరుషహీనమనుకున్నాడు.\n\nఇంతవరకూ అతను ఏ ఒక తీర్థాన్నీ విడవ కుండా సేవిస్తూ వస్తున్నాడు. అందుచేత ఈ తీర్థంలో కూడా సంకోచించకుండా దిగేశాడు.\n\nనీళ్ళ కదలిక తెలుసుకుని ఆ తీర్థంలో ఉన్న పెద్ద మొసలి గబగబా వచ్చి అర్జునుడి పాదం పట్టుకున్నది. అర్జునుడు దానిని అలాగే ఒడ్డు దాకా ఈడ్చుకు వచ్చి, నీటిలో నుంచి నేల మీదికి విసిరివేశాడు. వెంటనే దానికి మొసలి రూపం పోయి, కుదురైన అందమైన స్త్రీ రూపం వచ్చింది. ఈమార్పు చూసి అక్కడ ఉన్న బ్రాహ్మణులతోపాటు అర్జునుడు కూడా దిగ్భుమ చెంది, “ఓసుందరీ, నువ్వు ఎవతెపు? ఏ కారణం చేత మొసలిరూపం ధరించి ఈ మడుగులో ఉన్నావు? ఎలా మొసలి రూపం పోయింది?” అని అడిగాడు."
        },
        {
            "title": "మహాభారతం-18",
            "page_start": 45,
            "author": "చందమామ బృందం",
            "pdf_page": 45,
            "content": "ఆమె అర్జునుడితో, “నేనొక అప్పరసను, నా పేరు వర్గ. సౌరభేయి, సమీచి, పస, లత అనే నా నలుగురు చెలికత్తెలూ శాపకారణంగా నాలాగే మొసళ్ళుగా షూరారు. నాకు శాప విమోచనం కలిగించినట్టే వారికి కూడా కలి గించి, పుణ్యం కట్టుకో,” అన్నది.\n\n“మీకు ఈ భయంకరమైన శాపం ఎందుకు వచ్చింది?” అని అర్జునుడు అడిగాడు. దానికి వర్గ తమ కథ ఇలా చెప్పింది:\n\n“మేము అయిదుగురమూ దిక్పాలకుల నగరాలు చూడటానికి బయలుదేరి, అవి చూసుకుంటూ భూలోకానికి వచ్చాం. ఒక వనంలో మాకు ఒక బ్రాహ్మణుడు తపస్సు చేసుకుంటూ కనిపించాడు. అతను ఎంతో అందంగా ఉన్నాడు. దారుణమైన తపస్సులో\n\nఉండి, అగ్నిహోత్రుడిలాగా వెలిగిపోతున్నాడు. అతని తపస్సు పాడుచెయ్యాలని మాకు దుర్పుద్ధి పుట్టింది. అతని ఎదట ఉద్రేకం కలిగించే మాటలాడాం; అతనికి మా మీద అభిమానంకలిగించటానికిగానుచాలాపాటలు పాడాం; రకరకాల నాట్యాలు చేశాం. మేము ఏం చేసినా అతను చలించలేదు. మమ్మల్ని గడ్డిపోచల కన్న హీనంగా చూశాడు. అతనికి మనసు చలించే పనులు చేశాం. అతనికి కోపం వచ్చింది. మమ్మల్ని మొసళ్ళు కమ్మని శపించాడు! మేము వెంటనే అతని కాళ్ళమీద పడి, ఆడవాళ్ళ మీద అంతగా ఆగ్రహించటం అన్యాయమన్నాం. ఇలాటి శాపం అనుభవించటంకన్న చావు మేలన్నాం. అంటే, ఆయన మాకు నూరేళ్ళపాటు మొనలిజీవితం\n\nతప్పదనీ, ఆ తరవాత ఎవరు మమ్మల్ని పట్టుకుని ఒడ్డున పడవేసినా మా శాపం తీరిపోతుందనీ అన్నాడు. అది మొదలు మేమిక్కడ అయిదు తీర్థాలలోనూ మొసళ్ళ రూపంలో ఉన్నాం. నావెంట మిగిలిన నాలుగు తీర్థాలకూ వచ్చి నా చెలికత్తెల శాపం కూడా తీర్చి, ఈ తీర్థా లన్నిటినీ పవిత్రం చెయ్యి.\n\nఆమెకోరిన ప్రకారంగానే అర్జునుడు మిగిలిన నాలుగు తీర్థాలలోనూ దిగి, అందులో ఉన్న అప్పరసలకు శాపవిమోచనం కలిగించాడు. అటుతరవాత ఆ అయిదు తీర్థాలకూ నారీతీర్థాలనే పేరు వచ్చింది.\n\nఅర్జునుడు అక్కడి నుంచి తిరిగి మణి పురానికి వచ్చి, చిత్రాంగదతో కాపురం చేశాడు. కాలక్రమాన చిత్రాంగదకు బట్టువాహనుడనే కొడుకు కలిగాడు. ఆ పిల్లవాణ్ణి చిత్రాంగద తండ్రికి వంశోద్ధారకుడుగా ఇచ్చేసి, అర్జునుడు, అక్కడికి సమీపంలోనే ఉన్న ప్రభాసతీర్థానికి వెళ్ళి, అందులో స్నానం చేసి, ఆ రాత్రి కొద్దిపాటి వర్షం పడుతూంటే, ఒక మర్రిచెట్టు కింద పడుకున్నాడు.\n\nఅక్కడ అర్జునుడికి గదుడనే యాదవుడు తటస్థపడి, కృష్ణుడి చెల్లెలైన సుభద్ర అంద చందాలను గురించి మాట్లాడాడు. సుభద్ర తిలోత్తమను మించిన అందగత్తె అని అర్జునుడు అదివరకే విన్నాడు. అతనికి ఇప్పుడు ఆ సుభద్రను చూడాలనీ, ఆమెను సాధించు\n\nకోవాలనీ ఆలోచన పుట్టింది. ప్రభాసతీర్థానికి ద్వారక ఏమంత దూరం కాదు. అక్కడికి పోతే కృష్ణుడు కనబడతాడు.\n\nయాదవులకు యతులంటే చాలా భక్తి. అందుచేత అర్జునుడు యతివేషం వేసుకుని ద్వారకకు వెళ్ళటానికి నిశ్చయించాడు. ఈ లోపల, అర్జునుడు తీర్థయాత్రలు చేస్తూ ప్రభాస తీర్థంచేరినవార్త వేగుల వాళ్ళ ద్వారా ద్వారకకు చేరింది. కృష్ణుడు అతన్ని చూడటానికి ప్రభాస తీర్థానికి వచ్చి, “ఇదేమిటి, అర్జునా? ఈ మారు వేషం వేశావు దేనికి?” అని అడిగాడు.\n\nఅర్జునుడు తన మనసులో ఉన్న కోరికను కృష్ణుడికి చెప్పుకున్నాడు. కృష్ణుడు దాన్ని ఆమోదించి, అర్జునుణ్ణి రైవతకాద్రి మీద\n\nఉంచటానికి నిశ్చయించి తన వెంట తీసుకు వచ్చాడు. అక్కడ కృష్ణార్జునులు ఆ పగలూ, రాత్రి కబుర్లతో గడిపారు, సుఖమైన భోజనం చేశారు, నృత్య గాన వినోదాలు అనుభవిం చారు. మర్నాడు తెల్లవారగానే కృష్ణుడు అర్జునుడికి రైవతకాద్రి మీద అన్ని సదు పాయాలూ ఏర్పాటు చేసి, ద్వారకకు వెళ్ళి పోయాడు.\n\nతరవాత కొద్ది రోజులకే యాదవులు రైవ తకాద్రి మీద ఒక గొప్ప ఉత్సవం జరిపారు. ఆ ఉత్సవం చూడటానికి ద్వారక నుంచి వసుదేవుడూ, ఉగ్రసేనుడూ, అక్రూరుడూ, బలరాముడూ, కృష్ణుడూ, ప్రద్యుమ్ముడూ మొద లైన యాదవకుమారులూ; దేవకీదేవీ, రేవతీ,\n\nరుక్కిణీ, సత్యభామా, జాంబవతీ మొదలైన అంతఃపుర స్త్రీలూ, సుభద్ర మొదలుగాగల కన్యలూ వచ్చారు. ఆ అందరి మధ్యా తిరిగే సుభద్రను చూసి అర్జునుడు సంతసం చెందాడు. ఉత్సవం ముగియగానే అందరూ ద్వారకకు తిరిగి వెళ్ళిపోయారు.\n\nకృష్ణుడి అనుమతితో అర్జునుడు రైవత కాద్రిని విడిచిపెట్టి, ద్వారకను ఆని ఉన్న ఒక ఉద్యానవనానికి చేరాడు. అక్కడికి వాహ్యా లికి వచ్చే బలరాముడు మొదలైన యాదవులు అర్జునుణ్ణి చూసి, దొంగయతి అని తెలియక, అతనికి నమస్కారాలు చేసి, “తమరు ఏయే పుణ్యతీర్థాలు చూశారు? ఏయే పుణ్య క్షేత్రాలకు వెళ్ళారు? ఇక్కడ ఎంతకాలం ఉంటారు?” అని అడిగారు. అర్జునుడు వారికి తగిన జవా బులిచ్చి, “చాతుర్మాస్యం ఇక్కడనే జరుపుదామ నుకుంటున్నాను,” అన్నాడు. చాతుర్మాస్యం అంటే ఆషాఢ శుక్లవక్షం నుంచి, కార్తీక శుక్లపక్షందాకా నాలుగు నెలలు జరిపే నిష్ఠ.\n\nఈ మాటవిని బలరాముడు చాలా సంతోషించి, తన వెంట ఉన్న కృష్ణుడితో, “ఈ యతికి సుభద్ర ఇంటి సమీపంలో ఉన్న పొదరింట్లో వసతి ఏర్పాటు చేతాం. ఏమంటావు?” అన్నాడు.\n\n“ఈ యతి చూడబోతే అందగాడుగా ఉన్నాడు. మన సుభద్రకూడా సౌందర్యవతి. అందుచేత చివరకు ఎలా పరిణమిస్తుందోనని నా భయం!” అన్నాడు కృష్ణుడు.\n\n\n\n“అలా అందరినీ సంశయించటం తగదు.\nఈ యతికి సుభద్ర మందిరమే సరిఅయినది,”\nఅన్నాడు బలరాముడు. కృష్ణుడు తన అన్న\nమాటతోసివెయ్యటంభావ్యంకాదన్న ధోరణిలో\nబలవంతాన ఒప్పుకున్నట్టు నటించి, అర్జునుణ్ణి\nసుభద్ర మందిరం ఆవరణలో చేర్చి, అతని\nరహస్యాన్ని రుక్మిణీ, సత్యభామలకు మాత్రం\nతెలిపాడు. తరవాత సుభద్రతో, “అమ్మా,\nయతినినీతోటలో విడిది చేయించాం. నువ్వూ,\nనీ చెలికత్తెలూ అతను చెప్పినట్టు వింటూ,\nఅతనికి కావలసిన ఉపచారాలన్నీ చెయ్యాలి.\nఅతని భోజనం, స్నానం విషయంలో అజాగ్ర\nత్తగా ఉండకు. యతిసేవచేసి యాదవ కన్యలు\nఎన్నో శుభాలు పొందారు,” అన్నాడు.\n\nకృష్ణుడు చెప్పినట్టుగానే సుభద్ర అర్జునుడికి\nసమస్త ఉపచారాలూ లోటులేకుండా చేస్తూ\nవచ్చింది. సుభద్ర అందం చూసి అర్జునుడు\nపరమానందం చెందాడు. అతని తీర్థయాత్రల\nగడువు ఎప్పుడో దాటిపోయింది. కాని ఇంద్ర\nప్రస్థానికి తిరిగి పోవాలన్న ఆలోచన అతనికి\nఏమాత్రమూ లేదు.\n\nఅర్జునుడి స్థితి ఇలా ఉంటే, సుభద్ర\nకూడా అర్జునుడి కోసమే కలవరిస్తున్నది.\nఆమెకు అర్జునుడంటే గొప్పభావం కలిగించిన\nవాడు గదుడనే యాదవుడే. అదీగాక, కృష్ణుడు\nఅర్జునుణ్ణి పదిమందిలోనూ గొప్పగా మెచ్చు\nకోగా ఆమె విన్నది. యాదవులు తమ పిల్ల\nలను దీవించేటప్పుడు, “అర్జునుడంత విలు\nకాడివి కా!” అనటం ఆమెకు తెలుసు. వీట\nన్నిటి మూలంగా సుభద్ర మనస్సులో\nఅర్జునుడు బాగా స్థిరపడ్డాడు. అందుచేత,\nఎవరైనా కురుజాంగల దేశాల నుంచి వచ్చి\nనప్పుడు ఆమె అర్జునుడి వార్తలు అడిగి\nతెలుసుకునేది, అతని వర్ణనలు ఎంతో\nశ్రద్ధగా వినేది.\n\nఒకనాడు అర్జునుడు ఒంటరిగా ఉన్న\nప్పుడు సుభద్ర అతని సపర్యలన్నీ ముగించి,\n“మీరు ఏ దేశాలు చూశారు? మీకు ఇంద్ర\nప్రస్థం తెలుసా? మా మేనత్త కుంతిదేవి\nక్షేమంగా ఉన్నదా? ధర్మరాజు మొదలైన\nవారు కులా సాగాఉన్నారా? పెద్ద కళ్ళూ,\nపాడుగాటి చేతులూ గల అర్జునుడు మీకు\n\nతెలుసా? అతను మహాశూరుడు, పరాక్రమ పంతుడు,” అన్నది.\n\nదానికి అర్జునుడు, “ఇంద్రప్రస్థంలో కుంతీ, పాండవులూ, ద్రౌపదీ సుఖంగా ఉన్నారు. వారికి తెలియకుండా అర్జునుడు మాత్రం యతివేషం వేసుకుని, ద్వారకలో సుభద్ర ఎదుట ఉన్నాడు! నేను అర్జునుణ్ణి. నీకు నా పైన గల ప్రేమకంటే నాకు నీపైన ఎన్నోరెట్లు ప్రేమ ఉన్నది. ఒక మంచి రోజున నేను నిన్ను పెళ్ళాడి వైభవంగాఉంటాను,” అన్నాడు.\n\nసుభద్ర సిగ్గుపడిపోయి, తల ఎత్తలేదు. అర్జునుడు తన లతాగృహానికి వెళ్ళిపోయాడు.\n\nవారిద్దరి మనస్థితీ గ్రహించి కృష్ణుడు అర్జునుడి సేవలకు రుక్మిణిని నియోగించాడు. అర్జునుణ్ణి ప్రత్యక్షంగా చూసినది మొదలు సుభద్ర పిచ్చి ఎత్తిన దానిలాగా అయిపోయి, నిద్రాహారాలు మానేసింది.\n\nదేవకీదేవి తన కూతురి అవస్థ గ్రహించి, “ఎందుకు కుమిలి పోతావే, పిచ్చిదానా? నీ విషయం మగవాళ్ళతో చెప్పి నీ కోరిక తీరే టట్టు చూస్తాను,” అని మాట ఇచ్చింది.\n\nఆమె సుభద్ర విషయం తనభర్త అయిన వసుదేవుడికి చెప్పింది. ఆయన ఈ సంగతి ఉగ్రసేనుడికీ, అక్రూరుడికీ, మరికొందరు హితులకూ చెప్పి, కృష్ణుడి అనుమతితో, బలరాముడికి తెలియకుండా, పది రోజుల అనంతరం సుభద్రార్జునుల వివాహానికి ముహూర్తం నిశ్చయించాడు. అందుకోసం అంతర్వీపంలో పన్నెండు రోజుల పాటు ఉత్సవం జరపాలని చాటింపు వేయించాడు.\n\nఈ అంతర్వీపం పది యోజనాల నిడివి గలది. ఈ ఉత్సవం కోసం ద్వారక నుంచి ఆబాలగోపాలమూ ఆ ద్వీపానికి వెళ్ళారు. తన వివాహానికి కృష్ణుడు కూడా దగ్గిర ఉండాలనే ఉద్దేశంతో అర్జునుడు సుభద్రను పురికొల్పికృష్ణుణ్ణి అడిగించాడు; ఆమె కృష్ణు డితో, “అన్నా, నువ్వు కూడా అంతర్వీపానికి పోతే యతిసేవ సాగదు. అందుచేత నువ్వు ఉండిపో!” అన్నది.\n\nదానికి కృష్ణుడు, “ఈసమయంలో యతి సేవకు నువ్వుతప్ప ఇంకెవరూ పనికి రారు,” అనితానుకూడా అంతర్వీపానికి వెళ్ళిపోయాడు."
        },
        {
            "title": "చందమామ కబుర్లు",
            "page_start": 51,
            "author": "చందమామ బృందం",
            "pdf_page": 51,
            "content": "చందమామ కబుర్లు\n\nనలబై ఆరేశ్చే!\n\nమనం నివసిస్తున్న భూమి వయసు 46 సంవత్సరాలే అంటున్నాడు అంతర్జాతీయ నిపుణుడు అన్వర్ ఫాజల్. వినదానికి పిచ్చి ప్రాభావనలా ఉందా? పైకి అలా అని\n\nపించినప్పటికీ, అదేం కాదు. ఈ భూమి ఏర్పడి 46,00 మిలియన్ సంవత్సరాలయిందని శాస్త్రజ్ఞులు అభిప్రాయ వడుతున్నారు. దీనినే ఆయన తేలికగా గుర్తించడానికి వీలుగా 46 సంవత్సరాలని కుదించి చెప్పాడు. బెంగ భూరులో ఇటీవల జరిగిన ఒక సమావేశంలో ఉపన్యసిస్తూ అన్వర్ ఫాజల్ - భూమి 'బాల్యం' 'యువప్రాయం' గురించి మనకేమీ తెలియదు; నిజానికి మనకు తెలిసిందంతా గత నాలుగేళ్ళుగా జరిగినవే. రాక్షసబల్లులు ఒక సంవత్సరం క్రితమే ఉండేవి. ఒక వారం క్రితమే భూమి మంచు యుగం నుంచి బయటపడింది నాలుగుగంటల నుంచే మనుషులు భూమిమీద తిరుగాడు తున్నారు. వ్యవసాయం ప్రారంభమై ఒక గంటే అయింది. పారిశ్రామిక విష్ణవం జరిగి ఒక్క నిమిషమే అయింది. గత 60 సెకనులలో 500 జాతుల జంతువులు నాశనమైపో\n\nయాయి - అని చెప్పి ఆయన తన ఉపన్యాసం ముగించాడు. ఇప్పుడు తెలిసింది కదా విపుణుడి నలబై ఆరేశ్చ ఆంతర్యం?\n\nమళ్ళీబడికి!\n\nవిద్యాభ్యాసం జీవితాంతం కొనసాగుతుందని అంటారు. జీవితంలో మళ్ళీ ఎప్పుడో ఒకసారి బడికి వెళ్ళి చదవాలనికాదు దీనికి అర్థం. అయితే దక్షిణ అమెరికా బ్రెజిల్ దేశానికి చెందిన కొందరు ప్రముఖులు నిజంగానే మళ్ళీ బడికి వెళ్ళవలసి వచ్చింది. పలువురు రాజకీయ నాయకులకు చాలినంత రాజకీయ పరిజ్ఞానం, అనుభవం లేకపోవడంతో తమ బాధ్యతలను సుక్రమంగా నెరవేర్చలేక పోతున్నారు. ఇటీవల అటువంటి 180 మంది శాసన సభ్యులు, మేయర్లు, కౌన్సిలర్లు - రాజకీయ, సామాజిక, ఆర్థిక విషయాలను బడికి వెళ్ళి మరీ నేర్చుకున్నారు. మనదేశంలో కొత్తగా పార్లమెంటుకు ఎన్నికయిన సభ్యులకు-లోక్ నభ్, రాజ్య నభ్ కార్యకలాపాలకు, సంబంధించిన విషయాలు తెలియజేయడానికి శిక్షణా తరగతులు ఏర్పాటుచేయడం తెలిసిన విషయమే.\n\nఉపాధ్యాయుడుగా మారిన విద్యార్థి!\n\nఅమెరికా వైమానికదళానికి చెందిన కేప్టన్ స్కోట్ ఓ గ్రేడీ, అమెరికా వైమానికదళ పాఠశాలలో 1991వసం!లో విద్యార్థిగా ఉండేవాడు. రెండేళ్ళ క్రితం అతడు శాంతి పరిరక్షక దళంతో బోచ్చియాకు వెళ్ళాడు. అతడు వడువు తూన్న విమానాన్ని శత్రువులు కిందికి వడగాట్టారు. ఏ మాత్రం పరిచయంలేని వింత పరిసరాల మధ్యపడిపోయిన అతడు ఎన్నో కష్టాలకు ఓర్చుకుని ప్రాణాలు నిలబెట్టుకున్నాడు. ఆరు రోజుల తరవాత అతన్ని సురక్షిత ప్రాంతానికి చేర్చారు. ఇటీవల అతడు తనప్రాణాలు నిలువు కోవడానికి చేసిన ప్రయత్నాలను, అనునరించిన పద్ధతులను గురించి వివరించమని అతని వద్దకు 150 మంది ఉపాధ్యాయులు వచ్చారు. వారిలో అతడు చదువుకున్న వైమానిక దళ పాఠశాలకు చెందిన ఉపాధ్యాయులు కూడా ఉన్నారు. ఆ విధంగా అతడు తన ఉపాధ్యాయులకే పాఠాలు నేర్పిన విద్యార్థిగా మారాడు!"
        },
        {
            "title": "చందమామ అనుబంధం-85",
            "page_start": 53,
            "author": "చందమామ బృందం",
            "pdf_page": 53,
            "content": "మనదేశవు ముఖులు : 9\nదుర్వాసుడు\n\n(త్రివురాసురుల సంహారం కోసం వరమశివుడు ఒక బాణం సృష్టించి, ప్రాణం పోసి ప్రయోగించాడు. ఆ బాణం రాక్షస సంహారం చేసి తిరిగివచ్చి వసిపావలా శివుడి ఒడిలో వాలింది. దానిని చూసి ముచ్చటవడిన పరమశివుడు ఆ బాణాన్ని మానవ శిశువుగా మార్చాడు. ఆ శిశువే పెరిగి పెద్దవాడై దుర్వాసమునిగా పేరు తెచ్చు కున్నాడు.\n\nఆదిలో సంహారం కోసం సృష్టించబడినవాడు కావడం వల్ల, తవన్నంపన్నుడయిన మునిగా మారినప్పటికీ, ఆయనలోని సంహారగుణం ముక్కుమీది కోపంగా కొన సాగుతూనే వచ్చింది. స్వల్ప విషయానికి సైతం అమితా గ్రహం చెందేవాడు. అయితే, కొంతోపటికి పరిస్థితులు గ్రహంచి శాంతించేవాడు.\n\nమన పురాణకథలలో చాలావాటిలో దుర్వాసుడికి సంబంధం ఉన్నది. వాటిలో శకుంతలాదుష్యంతుల కథ అందరికీ తెలిసినదే. కణ్యముని ఆశ్రమంలో పెరిగిన శకుంతల దుష్యంతుణ్ణి రహస్యంగా గాంధర్వ వివాహం చేసుకున్నది. రాజధానికి ఎప్పుడు వచ్చినా స్వీకరించగలనని ఆమెకు మాటఇచ్చి వెళ్ళాడు దుష్యం తుడు. ఒకనాడు దుర్వాసముని కణ్యముని ఆశ్రమానికి వచ్చాడు. ఆ సమయంలో శకుంతల దుష్యంతుణ్ణి గురించి ఆలోచిస్తూండడం వల్ల, ఆమె ముని రాకను గమనించలేదు. అంతే, తనకు అవమానం జరిగిపో యిందన్న ఆగ్రహంతో దుర్వాసుడు, “నువ్వు ఎవరిని\n\nగురించిన ఆలోచనలతో నన్ను నిర్లక్ష్యం చేశావో, వాడే నిన్ను మరిచిపోవుగాక!” అని శపించాడు. తెలియక చేసిన తప్పుసు క్షమించమని శకుంతల చెలికతెలు వేడుకోవడంతో ముని శాంతించి, శాపతీక్షణ్యాన్ని తగ్గించాడు.\n\nశకుంతల రాజధాని నగరానికి వెళ్ళినప్పుడు దుష్యంతుడు మొదట ఆమెను గుర్తించకపోవడానికి, ఆ తరవాత కొంతకాలానికి గుర్తించడానికి దుర్వాసముని శాపమే కారణం!\n\nదుర్వాసుడి ప్రవర్తన మామూలు మనుషులతో మాత్రమే కాకుండా అవతారవురుషులతో సైతం దురునుగానే ఉండేది. శ్రీకృష్ణుడు ద్వారకను పరిపాలిస్తున్నప్పుడు, దుర్వాసుడు ఒకనాడు ఆయనను పరీక్షించడానికి అక్కడికి వెళ్ళాడు. పాయసం కావాలన్నాడు. రుక్కిణే కృష్ణులు స్వయంగా పాయసం తయారుచేసి తెచ్చారు. దానిని చూడగానే దుర్వాసుడు, “ఈ పాయసాన్ని నీ శరీరానికి పూసుకో,” అని కృష్ణుణ్ణి ఆజ్ఞాపించాడు. కృష్ణుడు మారు మాట్లాడకుండా సంతోషంగా చెప్పినట్టు చేశాడు. దుర్వాసుడు అంతటితో ఆగలేదు. రథం మీద కూర్చుని, గుర్రాలకు బదులు, తానెక్కిన రథాన్ని రుక్కిణీకృష్ణులే లాగాలని ఆజ్ఞాపించాడు. అదే ప్రకారం రుక్కిణీకృష్ణులు, రథాన్ని గుర్రాల్లా లాక్యుంటూ వెళ్ళి దాపులనున్న అర ణ్యంచేరగానే దుర్వాసుడు రథం దిగి ఆనంద బాప్పాలతో కృష్ణుణ్ణి కౌగిలించుకుని, “తాపసుల పట్ల నీకున్న గౌరవం, ఓర్పు, వినయగుణం అనన్య సామాన్యమైనవి. పాయసం పూసుకున్న నీశరీరాన్ని ఎటువంటి ఆయు ధాలూ గాయవరచలేవు!” అని మెచ్చుకుని, వరమిచ్చి వెళ్ళిపోయాడు!\n\nకృష్ణుడు పాదాలకు మాత్రం పాయసం పూసుకోలేదు. అందుకే, అంతిమ కాలంలో లేడిచెవులని పారబడి బోయవాడు వేసిన బాణం పాదానికి తగలడంతో కృష్ణుడు ప్రాణాలు విడిచాడు!"
        },
        {
            "title": "ఉగ్రసేనుడిమూలిక",
            "page_start": 55,
            "author": "వసుంధర",
            "pdf_page": 55,
            "content": "ఉగ్రసేనుడిమూలిక\n\nపూర్వం చందనపురం అనే ఒక పెద్ద ఊరిలో\nఉగ్రసేనుడనే మహావీరుడుండే వాడు. కత్తి\nయుద్ధంలో వాడి కెదురు నిలవగలవాడు,\nఈ భూమ్మీద లేడని పేరు. ఎందరో వీరులు\nవచ్చి వాడిని సవాలు చేసి ఓడిపోతూండేవారు.\n\nఆ ఊళ్ళోనే మహానందుడనే యువకుడు\nన్నాడు. కత్తియుద్ధంలో ప్రావీణ్యం సంపా\nదించాలని చిన్నతనం నుంచి వాడికి మనసు.\nకానీ ఎవరి దగ్గరచేరి ఎన్ని మెలకువలు నేర్చు\nకున్నా ఆవిద్యేలో ఇంతవరకూ తానోడిపోవ\nడమే తప్ప, ఎప్పుడుగాని ఏ వీరుణ్ణె ఓడించ\nలేకపోయాడు.\n\nఇలాంటి పరిస్థితుల్లో, బైరాగి ఒకడు ఒక\nరోజున మహానందుడింటి ముందు నిలబడి,\n\"కడుపు నిండా అన్నం పెట్టిన వారికి ఎంత\nకష్టమైన కోరికైనా తీరుస్తాను,\" అంటూ కేక\nపెట్టాడు. ఈ కేక విని అంతవరకూ ఎవరూ\nపట్టించు కోలేదు. కానీ మహానందుడు మాత్రం\n\nఇంటి బయటకు వచ్చి, \"ఇతరుల కోర్కెలు\nతీర్చగలిగిన వాడికి కడుపునిండా అన్నం\nదొరకదా?\" అంటూ కుతూహలంగా నవ్వుతూ\nఅడిగాడు.\n\nదానికి బైరాగి, \"మధుర ఫలాలివ్వగల\nచెట్టుకు గుక్కెడు నీళ్ళు కావాలంటే, మనిషే\nకదా ఆధారం. మనిషి పళ్ళు చెయ్యలేడు.\nచెట్టు నీళ్ళు తెచ్చుకోలేదు. మనుషుల్లోకొం\nదరు చెట్లలాంటి వాళ్ళుంటారు. నేనలాంటి\nవాణ్ణి!\" అన్నాడు.\n\nమహానందుడు, బైరాగికి కడుపు నిండా\nఅన్నం పెట్టి, \"కత్తియుద్ధంలోనన్ను మించిన\nవాళ్ళుండకూడదు. అదీ నా కోరిక!\" అన్నాడు.\n\nబైరాగి వెంటనే జోలెలోంచి ఒక మూలిక\nతీసి మహానందుడికిచ్చి, \"దీన్ని నమిలి మింగు.\nనీలో కొత్త శక్తి వస్తుంది. ఆ తర్వాత ఒక్క\nసారికి ఒక మహావీరుణ్ణి కత్తియుద్ధంలో\nఎలాగో అలా ఓడించు. అప్పటి నుంచి ఆ\n\nవీరుణ్ణి మించిన వాళ్ళను తప్ప, మిగతా\nఅందర్నీ అవలీలగా ఓడించగలుగుతావు,”\nఅన్నాడు.\n\nఒక్కసారిఉగ్రసేనుణ్ణి ఓడించగలిగితే –\nకత్తియుద్ధంలో ఉగ్రసేనుణ్ణి మించినవారు\nలేరు కాబట్టి – ఆ తర్వాత నుంచి తనను\nఓడించే వారే వుండరని, మహానందుడనుకు\nన్నాడు. కానీ మొదట ఉగ్రసేనుణ్ణి ఓడించడ\nమెలా?\n\nబైరాగి మహానందుడి సందేహం విని,\n“నువ్వు స్వయంశక్తితో ఉగ్రసేనుణ్ణి ఒక్కసారి\nఓడించగలిగితే, వాడు మళ్ళీ నిన్నోడించ\nలేడు. ఎలాగో అలా ఉగ్రసేనుణ్ణి ప్రలోభపెట్టి,\nతనకు తానే ఒక్కసారి ఓడిపోయేలా చేశావో\n– ఆ తర్వాతనుంచి వాణ్ణి తప్ప ఇంకెవరినైనా\nనువ్వు ఓడించగలుగుతావు. ఉగ్రసేనుణ్ణి\nసవాలుచేసి నువ్వే ఓడిపోయావో, ఈ మూలిక\nనీకింక పనిచేయదు,” అని చెప్పాడు.\n\n“ఉగ్రసేనుణ్ణి ఒక్కసారి ఓడిస్తే, అటుపైన\nఅందర్నీ ఓడించడం సాధ్యపడుతుందంటే\nనాకు నమ్మకం కలగడం లేదు,” అన్నాడు\nమహానందుడు.\n\nబైరాగి నవ్వి, “మందైనా, వరమైనా నమ్మ\nకంతోనే పనిచేస్తాయి. ఒక్కసారి విజయం\nచవిచూశావంటే, ఆ ఉత్సాహం నీలో కొత్త\nశక్తిని పుట్టిస్తుంది. మూలిక ప్రభావానికి ఆ\nశక్తి తోడయిందంటే నీకిక ఎధురుండదు,”\nఅని వెళ్ళిపోయాడు.\n\nమహానందుడు, బైరాగి ఇచ్చిన మూలికను\nనమిలి మింగేశాడు. ఆ వెంటనే వాడిలో కొత్త\nఉత్సాహం వచ్చింది. మరుక్షణం మంచి\nదుస్తులు ధరించి, ఒరలో కత్తిని పెట్టుకుని\nఉగ్రసేనుడింటికి బయలుదేరాడు. దారిలో\nవాడికొక ముసలివాడు ఎదురై, “వాటం చూస్తే\nనువ్వు ఉగ్రసేనుణ్ణి సవాలు చేయడానికి\nబయల్దేరినట్లుంది. వాడి నోడించగలవాడు\nఈ భూమ్మీద లేడని తెలియదా?” అన్నాడు.\n\n“ఒక్కసారి ఎలాగో అలా ఉగ్రసేనుణ్ణి\nఓడిస్తే, ఆ తర్వాత నన్నోడించగలవాడు ఈ\nభూమ్మీదవుండడు!” అన్నాడు మహానందుడు.\n\nఈ మాటలను వాడెంతో ధీమాగా అనడం\nవిని ఆశ్చర్యపోయిన ముసలివాడు, అనలు\n\nకథ తడిగి తెలుసుకుని, “ఒక్కసారికైనా ఉగ్రసేనుణ్ణి ఓడించడం అంత సులభమను కున్నావా? కత్తియుద్ధంలో ఉగ్రసేనుడి బల హీనత లేమిటో, నా ఒక్కడికే తెలుసు. వెయ్యి వరహాలిస్తే వారం రోజుల్లో నీ కవన్నీ నేర్పుతాను. ఆ తర్వాత నువ్వు తప్పక ఉగ్ర సేనుణ్ణి జయించి తీరతావు,” అన్నాడు.\n\n“నీ మాట నిజంకాకపోతే?” అన్నాడు మహానందుడు అనుమానంగా.\n\n“అప్పుడు నీ వద్ద డబ్బు తీసుకోను సరి కదా – నేనే నీకు వెయ్యి వరహాలిస్తాను!” అన్నాడు ముసలివాడు.\n\nఅయినా మహానందుడింకా అనుమాని స్తూంటే, ముసలివాడు ఆ విధంగా పత్రం కూడా రాసి ఇచ్చాడు. మారాలో చన లేకుండా మహానందుడు వెంటనే ముసలివాడి శిష్యు డయ్యాడు.\n\nఅయితే -- ఇందులో ఒక రహస్యమున్న దని మహానందుడికి తెలియదు. ఉగ్రసేను డికి, ఈ మధ్య కొన్నాళ్ళుగా విజయం అంటే మొహం మొత్తింది. ఓటమి ఎలా వుంటుందో చవిచూడాలని వుంది. ఆ విషయాన్ని వాడు ముసలివాడికి చెప్పి, “ఓడేటప్పుడు యోగ్యుడి చేతిలో ఓడితే గౌరవంగా వుంటుంది. అలాంటి వాణ్ణి నువ్వుఎన్నికచెయ్యి!” అన్నాడు.\n\nముసలివాడు కొన్నాళ్ళుగా ఆ ప్రయత్నం లోనే వున్నాడు. బైరాగి నుంచి మూలికను సంపాయించిన మహానందుడికంటే యోగ్య తెవడుంటాడు?\n\nఒకవారం రోజులు గడిచాక మహానందుడు, ఉగ్రసేనుణ్ణి సవాలు చేశాడు. చాలా మంది సమక్షంలో ఇద్దరి మధ్యా తీవ్రమైన కత్తియుద్ధం జరిగింది. మూలిక ప్రభావమో, దాని మీద నమ్మకమో తెలియదు కానీ – ఆ రోజు మహానందుడు కత్తియుద్ధంలో ఉగ్రసేనుడు మెచ్చుకునేటంత ప్రావీణ్యం చూపాడు. చివరకు ఉగ్రసేనుడు ఓడిపో యాడు.\n\nఉగ్రసేనుడికి ఓటమివుంటుందని ఎవరూ ఊహించలేదు. ఆ రోజున చందనపురమంతా అదొక విడ్డూరంగా చెప్పుకున్నారు. ఒక్క రోజులో మహానందుడు ఊళ్ళో గొప్పవాడైపో\n\nయాడు. అందరూ వాణ్ణి చూడాలనీ, మాట్లాడాలనీ ఎగబడసాగారు.\n\nమహానందుడు అన్న ప్రకారం ముసలి వాడికి వెయ్యి వరహాలూ ఇచ్చుకున్నాడు. ఆ రోజు నుంచి వాడికి మహావీరుడన్న పేరు వచ్చింది.\n\nఈలోగా, పూర్వం ఉగ్రసేనుడిచేతిలో ఓడి పోయిన మహావీరులు కొందరు, ఈ వార్తాలని చందనపురం వచ్చారు. వారందరూ గతంలో మహానందుణ్ణి ఓడించినవారే! కత్తి యుద్ధంలో మహానందుడి ప్రావీణ్యమేపాటిదో వారికి తెలిసివుండడం వల్ల, “బహుశా ఉగ్రసేనుడి ప్రావీణ్యం, శక్తియుక్తులూ కొంత తగ్గి వుంటవి,” అనుకున్నారు.\n\nజీవితంలో ఒక్కసారైనా ఉగ్రసేనుణ్ణి ఓడించాలని, ఆ మహావీరుల కోరిక. అందువల్ల వారందరూ ఉగ్రసేనుణ్ణి సవాలు చేశారు. ఐతే వాడాసవాలును లెక్కచేయక, “ఓటమి నన్ను కృంగదీసింది. నేనిప్పుడు ఎవరితోనూ పోటీ పడను. కావాలనుకుంటే మీరు వెళ్ళి, ఆ మహానందుణ్ణే సవాలు చేయండి,” అన్నాడు.\n\nఆ మహావీరులందరూ మహానందుణ్ణి సవాలు చేసి, వాడి చేతిలో చిత్తుగా ఓడి పోయారు. మహానందుడు పూర్వపు మహానందడు కాదని వారందరికీ అర్థమై, “మహావీరాధివీరా! ఇంతకాలం ఉగ్రసేనుడే వీరుడ నుకుంటే, అంతకు మించిన వీరుడివి\n\nనువ్వు. కత్తియుద్ధంలో నీకు నీవే సాటి!” అని పొగిడారు.\n\nఇందుకు మహానందుడెంతో సంతోషించినా, తానోడించిన ఉగ్రసేనుడిలో ఇప్పుడు వీరత్వం బొత్తిగా మిగిలి లేదని అనుమాన పడ్డాడు. విజయోత్సాహంతో తన బలం ఇనుమ డిస్టూంటే, ఒక్క ఓటమితో ఉగ్రసేనుడు నిర్వీర్యుడయ్యాడు. వాడిప్పుడు సాటి వీరులతో తలపడడానికి భయపడుతున్నాడు!\n\nఇలా ఆలోచించిన మహానందుడు, జను లందరూ శక్తిని కోల్పోయిన ఉగ్రసేనుణ్ణి, తానోడించినట్లు అనుకోకుండా వుండాలంటే – ఉగ్రసేనుడు కూడా మిగతా వీరులతో తలపడి వాళ్ళను ఓడించాలి. అందుకు\n\nఉగ్రసేనుణ్ణి ఒప్పించడానికి మహానందుడు,\nముసలివాడి సాయం కోరాడు.\n\nదానికి ముసలివాడు పెద్దగా నవ్వి,\n“ఉగ్రసేనుడు వారితో తలపడడు. కావాలంటే\nవారందర్శీ ఓడించిన నీతోనే తలపడతాడు!”\nఅన్నాడు.\n\n“నాతో ఇప్పటికే ఓడి వున్నాడు కదా!”\nఅన్నాడు మహానందుడు దర్పంగా.\n\n“ఓటమి ఎలావుంటుందో రుచి చూడాలని,\nఅప్పుడు కావాలనే ఉగ్రసేనుడు నీ మీద\nఓడాడు. ఇప్పుడిక వాడినోడించడం నీ తరం\nకాదు!” అన్నాడు ముసలివాడు.\n\n“నాది విజయోత్సాహం. ఉగ్రసేనుడిది\nఓటమి వల్ల కలిగిన నిరుత్సాహం, నిన్న్పుహ.\nఈసారికూడా నేనే తప్పకజయిస్తాను!” అన్నాడు\nమహానందుడు ధీమాగా.\n\n“నీకు తెలియదన్నమాట! ఉగ్రసేనుడు నువ్వు\nతిన్న మూలిక కంటే శక్తివంతమైన మూలిక\nతిన్నాడు. వాడినిక ఈ భూట్రపంచంలో ఎవరూ\nఓడించలేరు,” అన్నాడు ముసలివాడు చిన్నగా\nనవ్వుతూ.\n\nఆ జవాబుకు మహానందుడు ఆశ్చర్య\nపోయి, “ఉగ్రసేనుడికూడా ఆబైరాగే మూలిక\nఇచ్చాడా?” అని అడిగాడు.\n\nముసలివాడు ఏదో రహస్యం చెబుతున్న\nవాడిలా చిన్న గొంతుతో, “లేదు, నువ్వే\nఇచ్చావు! సమర్థుడైన మహావీరుడు ఓటమి\nచవిచూస్తే, దెబ్బతిన్న వులిలా మరింత శక్తి\nమంతుడవుతాడు. ఉగ్రసేనుడు తిన్న మూలిక\nనీచేతిలో ఓటమి! ఓటమి ఎంత చిన్నతనమో\nతెలిశాక మళ్ళీ జీవితంలో వాడు దాన్ని కోరు\nకోడు,” అన్నాడు.\n\nఅయినా విజయోత్సాహం కొద్దీ మహానం\nదుడు మరొకసారి ఉగ్రసేనుణ్ణి కత్తియుద్ధా\nనికి సవాలు చేసి, ఈసారి ఘోరపరాజయం\nచెందాడు.\n\nఉగ్రసేనుడికున్న సమర్థత లేనికారణంగా\nఆ ఓటమిమహానందుడికి, ఆ తర్వాత కూడా\nఅతణ్ణి ఓడించగల శక్తినివ్వలేదు.\n\nఇది జరిగాక మహానందుడు తన శక్తి\nఏపాటో తెలుసుకుని, దానికి తగ్గ పోరాటాలకే\nఅలవాటు పడ్డాడు."
        },
        {
            "title": "న్యాయనిర్ణయం",
            "page_start": 60,
            "author": "చందమామ బృందం",
            "pdf_page": 60,
            "content": "న్యాయనిర్ణయం\n\nపూర్వం కాశ్మీరురాజ్యాన్ని సుకేతుడనే రాజు పరిపాలించేవాడు. శ్రీనగరు ఆ రాజ్యానికి రాజధాని. శ్రీనగరుకు దూరాన ఉన్న ఇంకొక నగరంలో ఒక న్యాయాధికారి ఉండేవాడు. న్యాయనిర్ణయం చెయ్యటంలో ఆయన ప్రజ్ఞ కనబరచసాగాడు. కొద్దికాలంలోనే ఆయన ఖ్యాతి కాశ్మీరురాజ్యమంతటా వ్యాపించింది.\n\nఈయనను ఎక్కడెక్కడివాళ్లూ మెచ్చు కుంటూ ఉండటం చూసిసుకేతమహారాజుకు ఆశ్చర్యం కలిగింది. ఆ న్యాయాధికారి న్యాయ నిర్ణయం చేసి ఇచ్చే తీర్పులు ఎలా వుంటవో స్వయంగా చూడాలని ఆయనకు కోరిక కలిగింది.\n\nవెంటనే ఆయన సామాన్యుడి దుస్తులు ధరించి, తన గుర్రాన్ని ఎక్కి ఆ న్యాయాధికారి ఉండే నగరానికి బయలుదేరాడు. సుకేత మహారాజు రెండు రోజులు ప్రయాణం చేసి తన గమ్యస్థానం చేరాడు. ఆయన నగర\n\nద్వారం దాటి నగరంలోకి వెళుతూండగా దారి పక్కన ఉన్న ఒక కుంటిబిచ్చగాడు, “ధర్మప్రభూ!” అంటూ దగ్గరికి వచ్చాడు.\n\nరాజు వాడి చేతిలో కొంత డబ్బు పెట్టి ముందుకు సాగిపోబోయాడు. కాని బిచ్చగాడు ఆయనను వదలక మళ్ళీ, “ధర్మప్రభూ!” అన్నాడు.\n\n“ధర్మం చేస్తినిగదా? ఇంకేం కావాలి?” అన్నాడు రాజు.\n\n“బాబూ, నగరంలో సంత సాగుతోంది. కుంటివాణ్ణి, అంత దూరం నడిచిపోలేను. గుర్రం మీద, మీ వెనక, ఎక్కించుకోండి. సంతదగ్గిర దిగి నాదారిన పోతాను!” అన్నాడు కుంటిబిచ్చగాడు.\n\n“సరే ఎక్కు”, అని రాజు ఆ బిచ్చగాణ్ణి తన వెనక కూచోబెట్టుకుని నగరమధ్యానికి వెళ్ళాడు. అక్కడికి దగ్గర్లోనే సంత జరుగుతున్నది.\n\n“ఇదే సంత. ఇక నువ్వు దిగి వెళ్ళవచ్చు,”\nఅన్నాడు రాజు.\n\n“నువేదిగుముందు,” అన్నాడు బిచ్చగాడు.\n\nవాడు దిగలేక తన సహాయం కోరుతున్నాడ\nనుకుని రాజు గుర్రం దిగి, “నా చెయ్యి పట్టు\nకుని జాగ్రత్తగా దిగు!” అన్నాడు బిచ్చగాడితో.\n\n“నన్ను దిగమనటానికి నువ్వేవరు? పోనీ పాపమని గుర్రం ఎక్కనిచ్చినందుకా?” అన్నాడు బిచ్చగాడు.\n\n“నాగుర్రం మీదనన్ను నువ్వు ఎక్క నిచ్చే\nదేమిటి? పిచ్చిమాటలాడక దిగు!” అన్నాడు\nరాజు.\n\n“ఈ గుర్రం నాది, నేను దిగను!” అన్నాడు\nబిచ్చగాడు ఇచ్చితంగా.\n\n“ఇంత అన్యాయం నేనెక్కడా చూడలేదు.\nఈ నగరంలో గొప్ప న్యాయాధికారి ఉన్నాడు\nతెలుసా?” అన్నాడు రాజు.\n\n“ఎంత న్యాయాధికారి అయితే మాత్రం\nఈగుర్రం నాలాటి కాళ్ళులేనివాడిదని తీర్పు\nఇస్తాడుగాని, పిడిరాయిలాగా ఉన్న నీదని\nఒక్క నాటికీ చెప్పడు!” అన్నాడు బిచ్చగాడు.\n\n“ఏం చెబుతాడో తెలుసుకుందాం, న్యాయ\nస్థానానికి పద!” అన్నాడు రాజు.\n\n“నాకేంభయంలేదు. పోదాంపద!” అన్నాడు\nబిచ్చగాడు.\n\nన్యాయాధికారితమఇదదరిమధ్యాఏవిధంగా\nన్యాయంచెబుతాడోచూడాలని రాజుకు కోరిక\nకలిగింది. రాజూ, బిచ్చగాడూ కలిసి న్యాయస్థా\nనానికి వెళ్లేసరికి, అప్పటికే కొన్ని ఫిర్యాదులను\nగురించి విచారణ జరుగుతున్నది.\n\nఒక కరణమూ, ఒక రైతూ ఒక స్త్రీని\nగురించి తగాదాపడి వచ్చారు. ఆ స్త్రీ మూగది.\nఆమె నా భార్య అంటే నా భార్య అని ఆ\nఇద్దరు పురుషులూ తగాదా పడుతున్నారు.\nఇద్దరూ ప్రమాణాలు చేశారు.\n\n“సరే, ఈ రోజు ఈమెను నా దగ్గర వదిలి\nవెళ్లండి. రేపు నేను మీకు తీర్పు చెబుతాను,”\nఅన్నాడు న్యాయాధికారి.\n\nతరవాత ఒక కసాయి, ఒక నూనెగానుగ\nవాడూ వచ్చారు. కసాయి చేతిలో గుప్పెడు\nచిల్లర డబ్బులున్నాయి. గానుగవాడి చేతుల\nనిండా నూనె ఉన్నది.\n\n“అయ్యా, ఈ కసాయి నా దగ్గిరికి వచ్చి, ఒక మొహర్షికి చిల్లర ఇచ్చేట్టయితే నూనె కొంటానన్నాడు. నేను నా దగ్గిర ఉన్న చిల్లర అంతా తీసి లెక్కపెడుతూండగా, డబ్బులన్నీ లాగేసుకుని అవి తనవేనంటున్నాడు. తమరే న్యాయం చిత్తగించాలి!” అన్నాడు నూనె గానుగవాడు.\n\n“అయ్యా, నేను ఈ మనిషి దగ్గర నూనె కొనటానికి వెళ్లినమాట నిజమే. నా జేబులో ఎంత డబ్బున్నదోనని తీసి లెక్కపెట్టుకుంటూంటే ఈ మనిషి నా చెయ్యి పట్టుకుని ఈ డబ్బులు తనవే నంటున్నాడు. న్యాయం చిత్తగించాలి!” అన్నాడు కసాయి.\n\n“ఆ డబ్బులు నావద్ద ఉంచి, రేపు రండి, తీర్పు చెబుతాను!” అన్నాడు న్యాయాధికారి. తరవాత గుర్రం తగాదా వచ్చింది.\n\n“అయ్యా, మాది శ్రీనగరు. ఇవాళ సంతలో కొన్ని సరుకులు కొందామని నేను నాగుర్రం మీద ఎక్కి ప్రయాణమై వచ్చాను. నగరద్వారం వద్ద ఈ కుంటిమనిషి తగిలి నన్ను ధర్మం అడిగాడు. డబ్బులిచ్చాను. తరవాత తనను నా గుర్రం మీద ఎక్కించుకుని సంతవద్దకు చేర్చమన్నాడు. అలాగే చేశాను. కాని సంతవద్ద ఈ మనిషి దిగకపోగా, పైపెచ్చు ఈ గుర్రం తనదేనంటున్నాడు!” అని రాజు చెప్పాడు.\n\n“అయ్యా, నేను కాళ్లులేని వాణ్ణి. అందు చేత ఎక్కడికి వెళ్లినా ఈ గుర్రం మీదే వెళ తాను. సంతకోసమని నేను వస్తూండగా ఈ\n\nపెద్దమనిషి ద్వారం వద్దకనిపించాడు. చాలా దూరం నడిచి డస్పిపోయానని చెప్పి, తనను ఎలాగైనా సంతకు చేర్చమన్నాడు. సరేగదా అని సంతదాకా తెస్తే ఈ గుర్రం తనదేనని నాతో పేచీ పడ్డాడు! తమరు న్యాయం నిర్ణయించండి!” అన్నాడు కుంటివాడు.\n\nన్యాయాధికారి ఒక క్షణం ఆలోచించి, “ఈ గుర్రాన్ని నావద్ద ఉంచి వెళ్లి, మళ్లీ రేపు రండి. తీర్పు చెబుతాను!” అన్నాడు.\n\nమర్నాడు న్యాయస్థానానికి ఫిర్యాదీలూ, ప్రేక్షకులూ వచ్చారు.\n\nన్యాయాధికారి కరణాన్ని పిలిచి, “ఈ స్త్రీ మీ భార్యే. మీ రామెను తీసుకువెళ్లండి. ఈ రైతు తప్పుడు ఫిర్యాదు చేసినందుకు గాను\n\nయాబై కొరడా దెబ్బలు శిక్ష విధిస్తున్నాను,”\nఅన్నాడు.\n\nతరవాత ఆయన రెండవ ఫిర్యాదీ అయిన\nకసాయీని పిలిచి, “ఈ డబ్బులు నీవే,\nతీసుకో. తప్పుడు ఫిర్యాదు చేసినందుకు నూనె\nగానుగవాడికి యాబై కొరడా దెబ్బలు శిక్ష!”\nఅన్నాడు.\n\nతరవాత న్యాయాధికారి రాజునూ, కుంటి\nవాణ్ణీ పిలిచి, “మీరు తగాదాపడే గుర్రాన్ని\nఇరవై గుర్రాల మధ్య కట్టేయించాను! వాటిలో\nమీ గుర్రాన్ని మీరు పోల్చుకో గలరా?” అని\nఅడిగాడు.\n\nపోల్చుకోగలనని రాజు అన్నాడు. పోల్చుకో\nగలనని కుంటివాడు కూడా అన్నాడు.\n\nన్యాయాధికారి రాజుతో, “ముందు నువ్వు\nనావెంట రా!” అని తీసుకుపోయాడు.\n\nఇరవై గుర్రాల మధ్య ఉన్న తన గుర్రాన్ని\nరాజు సులువుగా గుర్తించాడు. “సరే, నువ్వు.\nన్యాయస్థానానికి వెళ్లి, కుంటివాణ్ణి పంపించు!”\nఅన్నాడు న్యాయాధికారి.\n\nరాజు అలాగే చేశాడు. కుంటివాడు కూడా\nరాజులాగే గుర్రాన్ని గుర్తించాడు.\n\nన్యాయాధికారి న్యాయస్థానానికి తిరిగి\nవచ్చి. రాజుతో, “ఆ గుర్రం నీదే. దాన్ని\nనువ్వు తీసుకుపోవచ్చు. తప్పుడు ఫిర్యాదు\nచేసినందుకు కుంటివాడికి యాబై కొరడా\nదెబ్బల శిక్ష విధిస్తున్నాను!” అన్నాడు.\n\nఅంతటితో ఆ పూటకు కచేరీ ముగిసింది,\nఅందరూ వెళ్లిపోయారు. రాజు ఒక్కడే ఉండి\nపోవటం చూసి న్యాయాధికారి, “ఇంకా\nఎందుకు ఇక్కడే ఉన్నావు. నే నిచ్చిన తీర్పు\nనీకు తృప్తికరంగా లేదా?” అని అడిగాడు.\n\n“చాలా తృప్తికరంగా ఉంది. ఆ విషయమే\nమీతో మాట్లాడాలని ఆగాను. న్యాయం\nచెప్పటం తేలిక కాదు. నా ఫిర్యాదు విష\nయంలో మీరు న్యాయమే చెప్పారని నాకు\nతెలుసు. మిగిలిన ఫిర్యాదుల సంగతి నేనేమీ\nచెప్పలేను. బహుశా వాటిలో కూడా న్యాయం\nగానే తీర్పుచెప్పి ఉంటారు! కానిమీరు అంత\nతెలివిగా ఎలా న్యాయనిర్ఘయం చేస్తారో\nనేను ఊహించలేకుండా ఉన్నాను,” అన్నాడు\nరాజు.\n\n“అది నువ్వమకున్నంత కష్టం కాదు. ఆ స్త్రీ విషయం. తీసుకో. ఆమెను నిన్న రాత్రి మా ఇంటికి తీసుకుపోయాను. ఇంటికి వెళ్లగానే ఆమెను పిలిచి నా కలందాన్. కడిగి అందులో సిరా పాయ్యమన్నాను. ఆమె ఆ పని చెయ్యటం అలవాటున్నదానిలాగా ఆ పని చేసేసింది. మామూలు రైతు భార్యా అయితే అలాచెయ్యలేదు. అందుచేత ఆమె కరణం భార్యేనని నిర్ణయించాను,” అన్నాడు న్యాయాధికారి.\n\n“అదినరే, డబ్బులు కసాయివాడివేనని ఎలా నిర్ణయించారు?” అన్నాడు రాజు కుతూ హలంగా.\n\n“అది మరీ తేలిక. నూనెవాడి చేతులూ, అరిచేతులూ నూనె ఓడుతూ ఉండటం నువ్వు గమనించే ఉంటావు. అవి వాడి చేతితో పట్టుకున్న డబ్బులయితే వాటికి నూనె అంటి ఉండాలి. ఆ డబ్బులను నీటిలో వేసి చూశాను. అందులోంచి ఒక్కచుక్క నూనె కూడా నీటి మీద తేలలేదు,” అన్నాడు న్యాయాధికారి.\n\n“మా తగాదాలో గుర్రం నాదని ఎలా నిర్ణయించారు? కుంటివాడు గుర్రాన్ని గుర్తించలేక పోయాడా?” అని రాజు అడిగాడు.\n\n“గుర్తించాడు. మీరిద్దరూ గుర్రాన్ని గుర్తించ గలరని నాకు ముందే తెలుసును!” అన్నాడు న్యాయాధికారి.\n\nరాజు ఆశ్చర్యంతో, “అయితే మరి గుర్రం నాదని మీరు ఎలా నిర్ణయించారు?” అని అడిగాడు.\n\n“నేను గమనించినది మీలో ఎవరు గుర్రాన్ని గుర్తించుతారా అని కాదు; గుర్రం మీలో ఎవరిని గుర్తించుతుందా అని! అది నిన్నే గుర్తించింది! అందుచేత గుర్రం నీదని నిర్ణయించాను!” అన్నాడు న్యాయాధికారి.\n\nఆ న్యాయాధికారి తెలివితేటలు సుకేత మహారాజుకు అపూర్వంగా కనిపించాయి. ఆయన శ్రీనగరుకు తిరిగివెళ్లాక న్యాయాధి కారిని రప్పించి ఆయనకొక జాగీరు బహూ కరించాడు. తాను తీర్పు చెప్పినది మహా రాజుకేనని తెలిసి న్యాయాధికారి పొందిన ఆశ్చర్యానికి అంతులేదు."
        },
        {
            "title": "ఫొటోవ్యాఖ్యల పోటీ",
            "page_start": 66,
            "author": "చందమామ బృందం"
        }
    ]
}