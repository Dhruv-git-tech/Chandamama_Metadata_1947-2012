{
    "book_id": "చందమామ_1995_10",
    "stories": [
        {
            "title": "వజ్రసేనుడి నిర్ణయం",
            "page_start": 9,
            "author": "లక్ష్మీ గాయత్రి",
            "pdf_page": 9,
            "content": "వజ్రసేనుడి నిర్ణయం\n\nపూర్వం వజ్రగిరిఅనే చిన్నపట్టణంలో, వజ్రసేనుడనే వ్యాపారి వుండేవాడు. అతడు వ్యాపారంలో కోట్లు గడించినా, చాలాకాలంపాటు సంతానం లేక బాధపడ్డాడు. చివరకు అతడికి వినయపాలుడు, విజయపాలుడు అనే ఇద్దరు కొడుకులు కలిగారు. లేక లేక కలిగిన ఆ పిల్లలను వజ్రసేనుడు, అతడి భార్యరూపమతి ఎంతో గారాబంగా పెంచసాగారు.\n\nబాల్యం నుంచి విజయపాలుడు, అన్నంతినడం దగ్గర నుంచి ప్రతిదీ తనే స్వయంగా చేయాలనే పట్టుదల చూపేవాడు. ఇందుకు భిన్నంగా వినయపాలుడు, ప్రతి చిన్నపనికీ తల్లిమీదా, దాసదాసిలమీదా ఆధారపడుతూండేవాడు.\n\nఈ తేడా గమనించిన రూపమతి, తన చిన్నకొడుకు విజయపాలుడు తనకు దూరమైపోతున్నట్టే బాధపడేది. కాని భార్య ద్వారా సంగతి తెలుసుకున్న వజ్రసేనుడు, “పిల్లవాడికి\n\nఅటువంటి స్వతంత్రపు నడవడిక మంచిదే! వాడి ఇష్టప్రకారమే జరగనీ,” అనే వాడు.\n\nఆవిధంగా భిన్న స్వభావాలుకల ఆ అన్నదమ్ములిద్దరూ, క్రమంగా యుక్త వయస్కులై, విద్యాభ్యాసం పూర్తి చేశారు.\n\nఆ క్షణం కోసమే ఎదురుచూస్తున్న వజ్రసేనుడు, కొడుకు లిద్దరికీ వ్యాపారంలో స్వయంగా శిక్షణ ఇవ్వడం ప్రారంభించాడు. ఈ కారణం వల్ల, కొద్దిరోజుల్లోనే, ఇద్దరిలోకీ విజయపాలుడే చురుకైన వాడన్న సంగతి, వజ్రసేనుడికి గ్రాహ్యంకాసాగింది. వజ్రసేనుడి వ్యాపార భాగస్వాములు, అతడి పరిజనులు అందరూ విజయపాలుడి చురుకుదనాన్నే మెచ్చుకునేవారు. అయితే, అదేసమయంలో, “వినయపాలుడి వంటి గుణనిధీ, పితృవాక్యపాలకుడూ మరొకరు వుండరు!” అనేవారు.\n\nఇలా కొన్నాళ్ళు గడిచాక ఒకనాడు, వజ్రసేనుడు, విజయపాలుణ్ణి పిలిచి, “నువ్విక\n\nస్వయంగా వ్యాపార బాధ్యతలు నిర్వహించ\nవచ్చు. అయితే నాకొక ఆలోచన వున్నది.\nనేను వ్యాపారం ప్రారంభించినప్పుడు, పెట్టు\nబడి ఎక్కువపెట్టలేక భాగస్వాములను కలుపు\nకోవలసి వచ్చింది. అందుచేత లాభాలు\nరావడానికి, నా తెలివితేటలే ముఖ్య కారణ\nమైనప్పటికీ, వచ్చిన దాన్ని పంపకం చెయ్య\nవలసి వస్తున్నది. నీకీనాడు ఒక సరికొత్త\nవ్యాపారం ప్రారంభించడానికి కావలసిన\nమూలధనాన్ని నేను అవలీలగా సమకూర్చ\nగలను. అది తీసుకుని నువ్వు, మనపారుగునే\nవున్న విశాలనగరానికి వెళ్ళుం. అక్కడ కొబ్బరి\nవ్యాపారానికి మంచిగిరాకీ వున్నది. నీ తెలివి\nతేటలతో అక్కడ కొబ్బరి వ్యాపారం చెయ్యి.\nఏమంటావు?” అని అడిగాడు.\n\nవిజయపాలుడు సంతోషంగా, “అలాగే,\nనాన్నా!” అన్నాడు.\n\nఈ జవాబుకు వజ్రసేనుడు తృప్తిపడి,\n“అయితే, మరొక ముఖ్యమైన సంగతి. నా\nభాగస్వామి వరుణదత్తుడు, తన కుమార్తెలు\nమాళవిక, మృణాళినిలను నీకూ, వినయపా\nలుడికీ ఇస్తానని కబురు చేశాడు. ఇద్దరూ\nవిద్యారూపగుణవతులే. కాని పోల్చి చూస్తే\nమాత్రం మాళవిక, మృణాళిని కంటే అన్నింటి\nలోనూ అధికురాలు. ఆమె పెద్దదిగనక, వినయ\nపాలుడికి వధువుగా నిర్ణయిస్తే బాగుంటుంది.\nఇక మృణాళిని చేసుకోవడం నీకిష్టమేగదా!”\nఅన్నాడు.\n\nవిజయపాలుడు ఒక్కక్షణం మౌనంగా\nవూరుకుని, “మృణాళిని గురించి వినడమే\nకాదు, నాన్నా! ఒకసారి చూశానుకూడా. నా\nకిష్టమే,” అన్నాడు.\n\nభర్త ద్వారా విషయాలన్నీ తెలుసుకున్న\nరూపమతి మాత్రం, కొడుకుల వివాహ వార్త\nలకు ఎంత ఆనందించిందో, విజయపాలుడి\nనూతన వ్యాపార పథకాలూ, విశాలనగరానికి\nఅతడి ప్రయాణాలూ అంతావిని, చాలా భేద\nపడింది.\n\nవజ్రసేనుడు నిర్ణయించిన ప్రకారమే కొద్ది\nరోజుల్లో, వినయపాలుడి వివాహం మాళవిక\nతోనూ, విజయపాలుడి వివాహం మృణాళిని\nతోనూ జరిగిపోయాయి.\n\nవివాహమైన కొద్ది రోజులకే వజ్రసేనుడు,\nవిజయపాల మృణాళిని లిద్దర్నీ వెంటబెట్టు\nకుని, విశాలనగరానికి వెళ్ళి, అక్కడి ఏర్పా\nట్లన్నీచేసి, తిరుగు ప్రయాణమయ్యాడు.\n\nబయల్దేరే ముందు అతడు, విజయపాలు\nడితో, “నాయనా! ఇన్ని సంవత్సరాలుగా\nవ్యాపారం చేసీ చేసి నేను చాలా అలిసిపో\nయాను. సముద్ర తీరప్రాంతాన వున్న ఈ\nవిశాలనగరంలో నివాసం నాకు చాలా హాయిగా\nవున్నది. మీ అమ్మతోబాటు కొన్నాళ్ళు ఇక్కడే\nవిశ్రాంతి తీసుకుందామని అనుకుంటున్నాను.\nఏమంటావు?” అన్నాడు.\n\nతండ్రి మాటలకు విజయపాలుడు చిన్నగా\nనవ్వి, “నన్ను విశాలనగరంలో వ్యాపారానికి\n\nప్రోత్సహించిన నాడే, ఏదో ఒకనాడు మీరిలా\nఅడగబోతారని ఊహించాను, నాన్నా! ఇది\nమీ ఇల్లు.. మీఇంట్లో మీరు విశ్రాంతి తీసుకో\nవడానికి ఒకరి నడగవలసిన పనిలేదు.\nఎదుగుతున్న బిడ్డ అన్ని పనులూ స్వతంత్రంగా\nచేసుకోవడానికి సహకరించడం తల్లిదండ్రు\nలకు ఎంత బాధ్యతో, వయసు మళ్ళిపోతున్న\nతల్లిదండ్రులకు విశ్రాంతినిచ్చి, వారికి అన్ని\nపనులూ చేసిపెట్టడం, సేవచెయ్యడం, పిల్ల\nలకు అంతే బాధ్యత,” అన్నాడు.\n\nఈ జవాబుకు వజ్రసేనుడు చాలా ఆనం\nదించి, వజ్రగిరికి తిరిగి వచ్చిన తర్వాత,\nభార్యకు మాత్రమే జరిగినదంతా చెప్పాడు.\n\nఅంతావిన్న రూపమతి అయిష్టంగా తల\nవూపి, “నిజంగా మీరు అలిసిపోయి విశ్రాంతి\nతీసుకుందామనుకుంటున్నారా?” అని ప్రశ్నిం\nచింది.\n\nవజ్రసేనుడు నవ్వి, “అది అబద్ధమనా నీ\nఅనుమానం?” అని ఎదురు ప్రశ్నించాడు.\n\nదానికి రూపమతి, “అనే అనిపిస్తున్నది.\nవిజయపాలుడికి వ్యాపారంలోగాని ఇతరశ్రా\nగాని, మీ సహాయ సహకారాలు అవసరంలేదు.\nకాని వినయుడు మాత్రం మీరు లేనిదే ఒక్క\nనిమిషం వుండలేడు. ఇన్నాళ్ళుగా మీరు\nలేనందువల్ల, వ్యాపారంలో కొంత నష్టం\nవచ్చిందని బాధపడుతున్నాడు. తల్లిదండ్రులు\nగా, బలహేనుడైన వినయుణ్ణి అంటిపెట్టుకుని\nవుండడమే మనకర్తవ్యం. పైగా మనం వాళ్ళను\n\nవిడిచి పెట్టి వెళ్ళడానికి వినయుడూ, కోడలూ కూడా ఎంతమాత్రం ఒప్పుకోరు,\" అన్నది.\n\nభార్య మాటలు విన్న వజ్రసేనుడు, \"పోనీ, ఒక పని చెయ్యి. మనం కొన్నాళ్ళపాటు విజయుడి దగ్గర వుండడానికి వెళ్ళబోతున్నట్టు కోడలికి చెప్పిచూడు. ఆపని వినయుడు లేని సమయంలోనే చెయ్యి సుమా!\" అన్నాడు.\n\nరూపమతి ఒక్కక్షణం ఆగి, \"సరే, మీ మాట ఎందుకు కాదనాలి? మీరు వినయుణ్ణి వదిలి వెళ్ళడానికి కోడలు ఒప్పుకోదు,\" అన్నది.\n\nమర్నాడు వాడిన మొహంతో తన దగ్గరకు వచ్చిన రూపమతిని చూసి వజ్రసేనుడు, \"ఏం, మాళవికకు చెప్పావా?\" అని అడిగాడు.\n\n\"ఆ, చెప్పాను,\" అని కళ్ళనీళ్ళ పర్యంత మవుతూ, \"ఏమంటుంది? అసలు ఆ పిల్లకు\n\nమనం ఇక్కడ వుండడం ఇష్టం లేనట్టున్నది. ముందు మాట్లాడలేదు. తర్వాత – మంచిదే అత్తయ్యా! ఈయన ఎలాంటివారో, విజయుడు కూడా అలాంటి కొడుకేగదా! అని తప్పించు కున్నది,\" అన్నది రూపమతి.\n\n\"అయితే, ఇక ప్రయాణానికి నీకేమీ అభ్యంతరం లేనట్టేనా?\" అని అడిగాడు వజ్రసేనుడు.\n\n\"బాగుంది. వినయుడు ఒప్పుకోవద్దూ?\" అన్నది రూపమతి.\n\n\"వాణ్ణి ఒప్పిస్తాను. నేటికి పదవ రోజునే మన ప్రయాణం,\" అన్నాడు వజ్రసేనుడు.\n\nఆ మర్నాడు వజ్రసేనుడు, వినయుడితో తన ప్రయాణం గురించి చెప్పి, \"నేను ఖచ్చి తంగా ఇన్నాళ్ళ తర్వాత తిరిగి వస్తానని చెప్పు\n\nలేను. ఇక్కడి వ్యాపారవ్యవహారాలన్నీ పూర్తిగా నీకే అప్పజెబుతున్నాను. అవసరమైతే, మీ మామగారు వరుణదత్తుడి సలహా తీసుకో. ఒక్క విషయం గుర్తుంచుకో! వ్యాపారి అయిన వాడెప్పుడూ సత్వరంగా స్వీయనిర్ణయాలు తీసుకోగలిగివుండాలి. అప్పుడే వ్యాపారంలోనే గాక, జీవితంలో కూడా రాణిస్తాడు,\" అని, రెండవ కొడుకు విజయుడి దగ్గరకు ప్రయాణమయ్యాడు.\n\nవిశాలనగరం చేరిన వజ్రసేనుడికి, వజ్ర గిరి వార్తలు ఎప్పటికప్పుడు తెలుస్తూనే వున్నవి. రెండు నెలలు గడిచేసరికి వినయ పాలుడు కూడా మంచి వ్యాపారదక్షత సంపాదించాడనీ, అతడి యాజమాన్యంలో, వజ్ర\n\nసేనుడి హయాంలో కూడా రానన్ని లాభాలు వస్తున్నవనీ వార్తలు రాసాగాయి.\n\nవినయుడిలో వచ్చిన మార్పుకు చాలా సంతోషించిన వజ్రసేనుడు, ఒకనాడు విజయుణ్ణి, “నాయనా! కొన్నాళ్ళ క్రితం, నేను మీ అమ్మతో కలిసి ఇక్కడికి వస్తానన్నప్పుడు, ఆ సంగతి ముందుగానే ఊహించానన్నావు. ఇప్పుడు నీ అన్న మంచి వ్యవహారదక్షుడయ్యాడని తెలుసుకున్నాక, నేను ఏమని అడగబోతు న్నానో ఊహించగలవా?” అని ప్రశ్నించాడు.\n\n“ఊహించగలగడమేమిటి, నాన్నా, ఎప్పుడో ఊహించాను! ఇక్కడి వ్యాపారమంతా ఎత్తి గట్టి, తిరిగిమనమంతా మనస్వస్థలం వజ్రగిరి వెళ్ళబోతున్నాం,” అన్నాడు విజయపాలుడు.\n\nదాపులవుండి, ఈసంభాషణ విన్న రూప మతి ఎక్కడలేని ఆశ్చర్యంతో భర్తను, “వజ్ర గిరికి తిరుగు ప్రయాణంసరే! ఇక్కడి వ్యాపారమంతా ఎత్తిగట్టడమేమిటి? అసలు మీరు వజ్రగిరి వదిలి ఇక్కడికెందుకొచ్చినట్టు? ఇక్కడ కొత్త వ్యాపారం దేనికి ప్రారంభించినట్టు?” అంటూ ప్రశ్నల వర్షం కురిపించింది.\n\nదానికి వజ్రసేనుడు, “నీ ప్రశ్నలకు జవాబిచ్చే తీరుబాటు, నాకిప్పుడులేదు. మనం వజ్రగిరి చేరాక, కావాలంటే మరికొన్ని ప్రశ్నలు కూడా కలిపి అడుగు, జవాబు చెబుతాను,” అన్నాడు.\n\nఅందరూ తిరిగి వజ్రగిరికి వచ్చారు. ఆ తర్వాత రూపమతి ఒకనాడు భర్తను, తాను\n\nవిశాలనగరంలో అడిగిన ప్రశ్నలే అడిగింది. అప్పుడు వజ్రసేనుడు, ఆమెతో, “నీక్కలిగిన అనుమానాలను దాచకుండా అడగడం మేలే అయింది. లేకపోతే కొడుకుల మధ్య, నేనేదో పక్షపాతం చూపుతున్నానన్న బాధ నీకు మిగిలి పోయేది! వినయపాలుడిలో, వ్యాపార విషయాల గురించి సొంత నిర్ణయాలు చేసే గుణంలోపించింది. ఇతరుల మీద ఆధారపడే ఈ లక్షణాన్ని వాడిలో బాల్యం నుంచీ నేను గమనిస్తూనే వున్నాను. అందుకే, అక్కచెల్లెళ్ళలో తెలివి మంతురాలైన మాళవికను వాడికి భార్యగా చేశాను,” అని ఇంకా ఏదో చెప్పబో తూండగా రూపమతి అయిష్టంగా తలాడించింది.\n\nఇది గమనించిన వజ్రసేనుడామెను, “నీకేదో కొత్త అనుమానం కలిగినట్టున్నది! ఏమిటది?” అని అడిగాడు.\n\n“మీరన్నట్టుమాళవికఅంతతెలివిగలదైతే, వినయుడికి తగిన సలహాలిచ్చి సాయపడ వచ్చు గదా? మరి అలా జరగలేదు,” అన్నది రూపమతి.\n\n“అందుక్కారణంచెబుతానువిను!” అంటూ వజ్రసేనుడు ఒక్కక్షణం ఆగి, “నేనిక్కడుండగా తన సలహాలు వాడు పాటించడని మాళవిక గ్రహించింది. అందుకే, మనం విశాలనగరం వెళుతున్నామన్నప్పుడు, సరే కాదు అనకుండా ముభావంగా జవాబు చెప్పింది. అయితే, సూక్ష్మగ్రాహి అయిన విజయుడు ముందే నా పథకం అంతా ఊహించగలిగాడు. ఏది ఏమైతేనేం—వినయుడు మనం ఇక్కడ లేని కాలంలో, స్వతంత్రంగా ఆలోచించి వ్యాపార సమస్యలను పరిష్కరించుకోగల దక్షత సంపాదించాడు. నా నిర్ణయం ఫలించింది! ఇది జరిగాక, విజయుడు ఎక్కడో విశాలనగరంలో వుండవలసిన అవసరంలేదు. ఇక్కడే అన్న దమ్ములిద్దరూ ఒకరికి ఒకరుతోడుగా వుంటూ, వ్యాపారాన్ని సమర్థంగా నడపగలరు,” అన్నాడు.\n\nఇది విని రూపమతి ఎక్కడలేని ఆశ్చ ర్యంతో, “మాట మాత్రంగానైనా, నాతో చెప్పుకుండా ఎంత పెద్ద ఆలోచన చేశారండీ!” అంటూ భర్తను మెచ్చుకున్నది."
        },
        {
            "title": "నిస్వార్థమైన కోరిక!",
            "page_start": 15,
            "author": "ఆర్. సత్య",
            "pdf_page": 15,
            "content": "నిస్వార్థమైన కోరిక!\n\nదేశాలుపట్టి తిరుగుతున్న వృద్ధుడాకడికి, ఒకకొండ ప్రాంతానఎండలోమెరుస్తూ సీసా ఒకటి కనిపించింది. వృద్ధుడు, ఆ సీసా తీసుకుని మూత తీయగానే, భూతం ఒకటి ఫెళ్ళున బయటికి దూకి, “నాకు బంధ విముక్తి కలిగించావు! నీ కోరిక ఒకటి తీర్చదలిచాను. అది నిస్వార్థమైనదని, నాకు నమ్మకం కలగాలి. దేశానికి రాజు కావాలనో, ఏ రాజకుమారి కావాలనో కోరితే మాత్రం, నేను తీర్చను,” అన్నది.\n\nఆ వృద్ధుడు వెంటనే, “ఏబై ఏళ్ళ క్రితం నాకూ, నా సోదరుడికి మధ్య కలతలు వచ్చి విడిపోయాం. ఇప్పుడు వాడు నన్ను సోదరభావంతో ఆదరించేలా చెయ్యి,” అని కోరాడు.\n\n“ఆహా¹, ఎంత అపూర్వమైన సోదరపేమ!” అంటూ భూతం మాయమై, మళ్ళీ ప్రత్యక్షమై, “నీ కోరిక తీర్చాను. నీ సోదరుడు నిన్ను వెతుక్కుంటూ వస్తాడు,” అన్నది.\n\nవృద్ధుడు ఏదో అనుమానం వచ్చినవాడిలా తల గోక్కుంటూ, “ఈ కోరికలో స్వార్థం వున్నదని ఉప సంహరించుకోవు గదా?” అని ప్రత్తించాడు.\n\n“అలా ఎన్నటికీ చేయను. ఏనాడో విడిపోయిన సోదరుడి సాన్నిహిత్యం కోరుకుంటున్నావు! మునలి తనం మీదవడడంవల్ల, ఏ క్షణంలోనైనా చచ్చిపోతానన్న భయం వల్లనా?” అని అడిగింది భూతం.\n\nఈసారి వృద్ధుడు పట్టరాని సంతోషంతో పెద్దగా నవ్వి, “అలాంటి భయం నాకేంటేదు. నా సోదరుడు నాకన్న పదేళ్ళు పెద్ద. ఈ దేశానికి రాజైన వాడికి సంతానం లేదు. వాడికి ఏకైక వారసుణ్ణి నేనే!” అన్నాడు.\n\nఆ జవాబు విని భూతం, “జౌరా!” అంటూ పెద్దగా కేక పెట్టి, కొండలకేసి ఎగిరిపోయింది. —ఆర్. సత్య\n\nరూపధరుడి\nయాత్రలు\n\n4\n\nఫాలలో చనుడనే రాక్షనుడి బారినుంచి తప్పించుకున్న రూపధరుడూ, అతని అనుచరులూ నౌకాద్యీపాన్ని చేరి, ఆ ద్వీపాన్ని ఏలే చిత్రాళ్ళుడి నుంచి గొప్ప సహాయం పాందారు. ఆయన వారికి మారుతాలన్నిటినీ ఒక తిత్తిలో బంధించి ఇచ్చాడు. రూపధరుడి నౌకలు దాదాపు స్వదేశాన్ని చేరాయి. ఆఖరుక్షణంలో రూపధరుడి అనుచరులు తిత్తిని విప్పి మారుతాలను పైకి రానిచ్చారు. వాటి ప్రభావంచేత రూపధరుడి నౌకలు ధృవప్రాంతానికి కొట్టుకుపోయాయి. అక్కడ ఉండే రాక్షనులు రూపధరుడి అనుచరులనూ, నౌకలనూ సర్వనాశనం చేశారు. రూపధరుడున్న నౌకమాత్రమే వారి నుంచి తప్పించుకున్నది. —తరవాత\n\nరూపధరుడు తన మిగిలిన అనుచరులతో బయలుదేరాడు. మృత్యువువాత పడకుండా తప్పించుకున్నందుకు అతనికి ఆనందంతో పాటు, తన మిగిలిన నౌకలూ, వాటిలో వున్న అనుచరులు చాలామంది నాశనమయినం దుకు విచారం కూడా కలిగింది.\n\nకొంతకాలానికి రూపధరుడి నౌక ఒక దీవిని చేరింది. ఈ దీవిపై సుకేశిని అనే ఒక దేవత ఉంటున్నది. ఈమె జుట్టు చాలా\n\nఅందంగా ఉంటుంది. ఈమె సూర్యుడికీ, వరుణరాజు కుమార్తెకూ పుట్టినది. మనుషుల భాష మాట్లాడుతుంది, కాని ఈమె మనుషులకు మంచిచేసే స్వభావం కలది కాదు.\n\nరూపధరుడి కీమె సంగతులేవీ తెలియవు. అతను తన నౌకను తీరాన, రేవుగా ఉన్న చోట కట్టేయించి రెండు పగళ్లూ, రెండు రాత్రులూ తన అనుచరులతో అక్కడే గడి పాడు. ఈ రెండురోజులపాటు గ్రీకులు నిరు"
        },
        {
            "title": "రూపధరుడి యాత్రలు",
            "page_start": 17,
            "author": "చందమామ బృందం",
            "pdf_page": 17,
            "content": "త్సాహంలో మునిగిపోయి, నిరాశతో కుంగి\nపోయారు.\n\nమూడోరోజు తూర్పు తెల్లవారే సమయాన\nరూపధరుడు తన కత్తీ, ఈటే తీసుకుని, ఒక\nఎత్తయిన మిట్ట ఎక్కి చుట్టూ కలయజూశాడు.\nఅతనికి ఎవరూ కనిపించలేదు గాని, దూరాన\nచెట్లమధ్య నున్న సుకేశిని ఇంటినుంచి పాగ\nఆకాశంలోకి లేస్తూ ఉండటం కనబడింది.\nమొట్టమొదట రూపధరుడు తానే స్వయంగా\nవెళ్లి, ఆ చెట్లమధ్య ఉన్న ఇంట్లో ఎవరు\nనివసిస్తున్నారో కనుక్కుందామనుకున్నాడు.\nకాని, అంతకంటే తాను తన నౌకవద్దకు\nతిన్నగా తిరిగి వెళ్లి, అందరూ భోజనం చేసి\nనాక, తన మనుషులను కొందరిని పంపి\n\nఆరా తెలుసుకోవటం మంచిదని అతనికి\nతోచింది.\n\nకానిభోజనం చెయ్యటానికి కూడా ఆహారం\nలేదు. ఈ విషయం ఆలోచిస్తూ రూపధరుడు\nతన నౌకకేసి పోతూండగా, ఏ దేవుడో పంపి\nనట్టుగా ఒక దుప్పి అతని దారికి అడ్డంగా\nవచ్చింది. దాని కొమ్ములు చాలా నిడుపుగా\nవున్నాయి. ఎండ బాగా కాస్తూండటంవల్ల,\nసమీపంలో ఉన్న నదిలో దొప్పి తీర్చుకోవటానికి\nఅది పోతున్నది.\n\nరూపధరుడు ఆ దుప్పిని సమీపించి తన\nఈటెను బలంగా దాని వెన్నులోకి పొడిచాడు.\nఆ దెబ్బతో అది కిందపడి, మూలిగి, ప్రాణాలు\nవదిలింది. రూపధరుడు కొన్ని లతలను పేని\nతాడులాగా చేసి, ఆ తాడుతో దుప్పి కాళ్లను\nబంధించి, తాటిని తన మెడకు తగిలించి,\nదుప్పిని వీపున మోస్తూ, ముందు వంగబడి\nనడుస్తూ తన నౌక వద్దకు వెళ్లాడు. ఇలా\nఎందుకు చేయవలిసి వచ్చిందంటే, భుజాన\nవేసుకుపోవటానికాదుప్పిచాలాభారీఅయినది.\n\nఅతను తాను కొట్టిన దుప్పిని పడవ\nముందు పడేసి, తన అనుచరులకు ఉత్సాహం\nకలిగించే కబుర్లు ప్రారంభించాడు: “మిత్రు\nలారా, మనం ఇంతలో చచ్చిపోయేవాళ్లం\nకాము. మనకోసం యమలోకం ఇంకా చాలా\nకాలంకాచుకుని వుంటుంది. ఆహారం వుండగా\nమనం తిండి మానవనసరం లేదు. మనం\nఆకలికి మాడిచచ్చే ఘడియ ఇంకా రాలేదు!”\n\nఈ మాటలు వినగానే గ్రీకులకు చైతన్యం\nవచ్చినట్టయింది. వాళ్లు తమ ముఖాలకు\nఅడ్డం పెట్టుకుని వుండిన బట్టలు తొలగించి,\nలేచి నిలబడి, రూపధరుడు తెచ్చిన దుప్పికేసి\nచూశారు. వాళ్లు చేతులు కడుక్కుని దుప్పిని\nవండటానికి ఉపక్రమించారు. చీకటి పడే\nవరకూ వారు తింటూ, తాగుతూ గడిపి, ఆ\nరాత్రికూడా తీరానే పడుకుని నిద్రపోయారు.\n\nమర్నాడు తెల్లవారుతూనే రూపధరుడు తన అనుచరులను సమావేశపరిచి వారితో ఇలా అన్నాడు:\n\n“మిత్రులారా, మనకీప్రదేశం కొత్త. తూర్పోదో, పడమర ఏదో కూడా తెలియదు. అలాటప్పుడు మనం ఏం చెయ్యాలి? నామటుకు నాకేమీ పాలుబోవటంలేదు. కాని చేతులు కట్టుకు కూచోలేం; ఏదో ఒకటి చెయ్యాలి. నేను ఈ సమీపంలో వున్న మిట్ట ఎక్కి చూశాను. ఇదొక లంక, కనుచూపు మేరలో ఎక్కడా మరొక తీరమన్నది నాకు కనిపించలేదు. ఈ లంక చూడబోతే ఇందులో కొండలూ గుట్టలూ ఆటే లేవు; లంకమధ్య చెట్లతోనూ, పాదలతోనూ కూడిన తోపు ఒకటి కనిపిస్తున్నది. దాని మధ్య ఎవరో వున్నారు. ఎందుచేత నంటే ఆ తోపు నుంచి ఆకాశంలోకి పాగ లేవటం నాకు కనిపించింది!”\n\nఈ మాటలు వినగానే రూపధరుడి అనుచ\nరుల గుండెలు చల్లబడ్డాయి. ఇలాటి పరిస్థితి\nలోనే వారు ఒకసారి ఫాలలోచనుల వాతా,\n\nమరొకసారి నరభక్షకులైన రాక్షసుల వాతా\nపడి ఉన్నారు. వారు దుఃఖం ఆపుకోలేక\nకడవలుగా కన్నీరు కార్చసాగారు.\n\nతరవాత రూపధరుడు తన అనుచరులను రెండు ముఠాలుగా విభజించాడు. ఒక ముఠాకు తాను నాయకుడుగా ఉండి, రెండవ ముఠాకు మాయావి అనే సాహసవంతుణ్ణి నాయకుడుగా పెట్టాడు. తోపులో ఉంటున్నదెవరో చూసి రావటానికి ఏ ముఠా వెళ్లాలనేది నిర్ణయించ టానికి రూపధరుడూ, మాయావీ వంతులు వేసుకున్నారు. వంతు మాయావిదయింది. వెంటనే మాయావి తన ఇరవై ఇద్దరు మను షులనూ వెంటబెట్టుకుని గొణుగుతూ, సణు గుతూ బయలుదేరాడు.\n\nవారు ఇంటిని సమీపించక తలవాకిలికి వెలుపలనే నిలబడి ఆలకించారు. ఇంటిలో మగ్గం నేస్తూ సుకేశిని శ్రావ్యంగా పాడుకుంటూ ఉండటం వారి చెవులపడింది. వారిలో ఒకడు, “మిత్రులారా, లోపల ఎవరో స్త్రీ మహాచక్కగా పాడుతున్నది. అయితే మనిషి కావాలి, లేక పోతే దేవత కావాలి. ఆవిడతో మాట్లాడదాం! సందేహం దేనికి?” అన్నాడు.\n\nవెంటనే అందరూ గొంతులెత్తి లోపల ఉన్న స్త్రీని పిలిచారు. సుకేశిని బయటికి వచ్చి, వచ్చినవారిని చూసి, లోపలికి రమ్మని ఆహ్వానించింది. వారు ఆమె వెంట అమాయ కంగా లోపలికి వెళ్ళారు. మాయావి మాత్రం సుకేశినిని చూడగానే ఏదో మోసం పసికట్టాడు. అందుచేత అతను బయటనే ఉండిపోయాడు.\n\nకొంతదూరం వెళ్లగా అతనికి ఒక పల్లపు ప్రదేశంలో సుకేశిని ఉండే ఇల్లు కనిపించింది. అది చెక్కుడురాళ్లతో అందంగా కట్టి ఉన్నది. దానిచుట్టూ ఖాళీస్థలం ఉన్నది. ఇంటి చుట్టూ తోడేళ్ళూ, సింహాలూ మొదలైన అడవి జంతు వులు ఉన్నాయి. ఇవన్నీ నిజంగా జంతువులు కావు, మనుషులే. సుకేశిని మనుషులకు మందులూ, మాకులూ పెట్టి జంతువులుగా మార్చివేసింది. అందుచేత ఆ జంతువులు మాయావి ముఠామీద విరుచుకుపడటానికి మారుగా, కుక్కల్లాగా తోకలాడిస్తూ అపేక్షగా వారిదగ్గరికి వచ్చాయి. కాని వాటి రహస్యం తెలియనిగ్రీకులు ఆ మృగాలను చూసి బెదిరి పోయారు.\n\nతన వెంట లోపలికి వచ్చిన వారందరికీ సుకేశిని రుచి అయిన ఆహారపదార్థాలూ, పానీయాలూ వడ్డించింది. అయితే ఆ పదార్థాలలో ఆమె ఏవోమందులు కలిపింది. అందు చేత గ్రీకులు ఆ పదార్థాలు తింటూనే ప్రపంచాన్ని మరిచారు. తరవాత ఆమె తన మంత్ర దండంతో ఒక్కొక్కరినే తాకింది. వెంటనే వారంతా పందులరూపాలు ధరించి గోండ్రు పెట్టసాగారు. వారి రూపాలు పూర్తిగా మారిపోయాయి గాని, వారి మనసులు కొంచెం కూడా మారలేదు. సుకేశిని గ్రీకులను పందులమందగా మార్చేసి ఒక పందుల దొడ్డిలోకి\n\nతరిమేసింది. వారా బందిఖానాలో ఉండి\nపందులు తినే ఆహారమే తినసాగారు.\n\nసుకేశిని మాయలో పడక తప్పించుకున్న\nమాయావిమటుకుఒంటరిగా నౌకవద్దకు తిరిగి\nవచ్చాడు. చాలాసేపు అతని నోట మాటే రా\nలేదు. అతని కంటివెంట అశ్రుధారలు కారుతు\nన్నాయి. రూపధరుడు మొదలైనవారు ఎన్నో\nప్రశ్నలు వేసినమీదట అతను తెప్పరిల్లి\nజరిగినది యావత్తూ వారికి ఇలా తెలియ\nజెప్పాడు:\n\n“మీరు చెప్పిన ప్రకారమే మేము తోపుకేసి\nబయలుదేరి వెళ్ళాం. అక్కడ ఒక పల్లపు\nప్రదేశంలో చక్కని రాతి ఇల్లు కనిపించింది.\nలోపల ఎవరో స్త్రీ మగ్గం నేస్తూ మనోహరంగా\nపాడటం వినిపించింది. మేము ఆమెను\nపిలిచాం. ఆమె వచ్చి అందరినీ లోపలికి\nతీసుకుపోయింది. ఏదో మోసం ఉందని\nతోచి నేను బయటే ఉండిపోయాను. లోపలికి\nవెళ్లిన మనవారి జాడ మరిలేదు!”\n\nరూపధరుడి వార్త వింటూనే చివాలున\nలేచి తన పెద్దకత్తి — వెండి బుడిపెలు గల\nకంచు కత్తి — తీసుకుని, విల్లంబులు చేత\nబట్టి, “ఆ ఇంటికి దారి చూపింతువుగాని,\nనా వెంట బయలుదేరు!” అన్నాడు. మాయావి\nరూపధరుడి కాళ్లు వాటేసుకుని, “నాయకా,\nనన్నక్కడికి రమ్మనకండి! మీకు వెయ్యి\nదణ్ణాలు! నేను అక్కడికి రాను, ఇక్కడే ఉంటాను.\nమీరు తిరిగి రారు. నాకు తెలుసు! మీ వెంట\n\nవచ్చానంటే నాపనీ అంతే అవుతుంది. నాలుగు\nకాలాలపాటు మీరూ, నేనూ, మిగిలినవాళ్లమూ\nబతికి వుండాలన్న కోరిక ఏమైనా ఉంటే, ఈ\nదిక్కుమాలిన చోటు వదిలి వెళ్ళిపోదాం,\nపదండి!” అని ప్రాథేయపడ్డాడు.\n\n“సరే, మాయావీ, నీ ఇష్టం! నువ్వు పడవ\nవద్దనే ఉండి తిను, తాగు! నేను మాత్రం\nవెళతాను, వెళ్ళి తీరాలి!” అన్నాడు రూపధరుడు.\n\nఅతను పల్లపు ప్రాంతానికి వచ్చి, దిగువగా\nవున్న సుకేశిని ఇల్లు చూసే సమయాన ఒక\nయువకుడు అతనికి ఎదురువస్తూ ఆగి,\n“పాపం, మళ్లీ ఎక్కడికి బయలుదేరుతున్నావు.\nనాయనా? ఆ కనిపించే ఇల్లు సుకేశినిది\nతెలుసా? నీమనుషులందరూ అక్కడ పందుల\n\nరూపంలో నిర్బంధించబడి వున్నారు. నువ్వు\nకూడా వారిని చేరబోతున్నావా?... అయినా\nభయంలేదు,నేను చెప్పినట్టు చెయ్యి. నీకొక\nమూలిక ఇస్తాను. సుకేశిని నీ పానీయంలో\nమందు కలిపి ఇస్తుంది. ఈ మూలిక ప్రభా\nవంచేత ఆ మందు నీమీద పని చెయ్యదు.\nతరవాత నిన్ను ఆమె మంత్రదండంతో\nతాకుతుంది.నువ్వు వెంటనే కత్తిదూసి, చంప\nబోయేవాడిలాగా ఆమెపైకి ఉరుకు. ఆమె\nభయపడిపోయి, నీకు భార్యగా ఉంటానం\nటుంది. దీనికి నువ్వు ఒప్పుకోవచ్చు. కాని\nముందుగా నువ్వు ఆమెచేత దేవతలమీద\nప్రమాణం చేయించి, నీకు ఎట్టి అపకారమూ\nచేయనని మాట తీసుకో,”అంటూ నేలమీది\n\nనుంచి ఒక చిన్న మొక్క పీకి రూపధరుడి\nకిచ్చాడు. ఆ మొక్కవేరు చాలానల్లగా వున్నది.\nకాని దానిపువ్వు స్వచ్చమైన తెలుపు రంగులో\nఉన్నది.\n\nయువకుడు వెళ్ళిపోయాక రూపధరుడు దీర్ఘాలోచనలో మునిగిపోయి అడుగులో అడుగు వేసుకుంటూ సుకేశిని ఇల్లు చేరి, గట్టిగా కేకపెట్టాడు. వెంటనే సుకేశిని బయటికి వచ్చి తలుపు తెరిచింది. అతను ఆమె వెంట లోపలికి వెళ్లాడు. కాని అతని గుండె గుబగుబలాడుతూనే ఉంది.\n\nఆమె అతన్ని ఒక నగిషే చేసిన కొయ్య\nకుర్చీలో కూర్చోబెట్టి, కాళ్లకింద పాదపీట\nపెట్టింది. తరవాత లోపలికి వెళ్లి, మందు\nకలిపిన పానీయం తెచ్చి అతని ముందు\nవుంచింది. రూపధరుడు దానిని తాగేశాడు\nగాని, మూలికా ప్రభావంచల్ల మందు అతని\nమీద పని చెయ్యలేదు.\n\nసుకేశిని కీ సంగతి తెలియదు. ఆమె\nమంత్రదండంతో అతనిని తాకుతూ, “వెళ్లు,\nపందుల కొట్టంలో ఉండే నీ అనుచరులను\nచేరు!” అన్నది.\n\nవెంటనే రూపధరుడు కత్తిదూసి ఆమె\nపైకి లంఘించాడు. ఆమె భయంతో వణికి\nపోతూ, అతని కాళ్లు పట్టుకుని, “ఎవరు\nనీవు? ఈ విశాల ప్రపంచంలో ఏ ప్రాంతం\nనుంచి వస్తున్నావు? మీ నగరం పేరేమిటి?\nనీ తల్లిదండ్రు లెవరు? నా మందు నాలుకకు\n\nతగిలినాక కూడా మారకుండా ఉండటం\nమామూలు మనుషుల తరం కాదు. నువ్వు\nరూపధరుడివై వుండాలి. రూపధరుడు నన్ను\nచూడవస్తాడని ముందుగానే దేవతలు నాతో\nఅన్నారు. మనిద్దరికీ వైరం వద్దు. ఆ కత్తి\nఅవతల పెట్టేసి నన్ను పెళ్లాడు. మనిద్దరమూ\nసఖ్యంగా వుందాం!” అన్నది.\n\n“నా అనుచరులను పంచులుగా మార్చేసి\nకొట్టంలో బంధించిన నీతో నాకు సఖ్యం\nఎలా పొసగుతుంది? నన్నుకూడా పందిగా\nమార్చాలని ప్రయత్నించి, అది సాగకపోయే\nసరికి, నాభార్యనవుతానంటావా? నాకు మరే\nఅపకారమూ తలపెట్టనని ప్రమాణం చేస్తే,\nనీతో సఖ్యంగా వుండటానికి నేను సమ్మతి\nస్తాను,” అన్నాడు రూపధరుడు.\n\nసుకేశిని ఆ ప్రకారమే ప్రమాణం చేసింది.\nతరవాత ఆమె పరిచారికలు రూపధరుడికి\nచక్కగా తలంటి స్నానం చేయించారు. అత\nనికీ, తమ యజమానురాలికీ భోజనం\nవడ్డించారు. కాని రూపధరుడు ఆ ఆహారాన్ని\nముట్టలేదు.\n\n“ఎందుకు సందేహిస్తున్నావు? మళ్లీ ఏదైనా\nమోసం చేస్తాననా? చెయ్యనని ప్రమాణం\nచేశాను కానా?” అన్నది సుకేశిని.\n\n“నా అనుచరులు, పందులరూపంలో\nవుండగా ఈవిందు ఎలాఆరగించేది? వారిని\nమామూలు మనుషులను చేసి నా ఎదటికి\nతెచ్చినదాకా నా మనస్సుకు శాంతి ఉండదు!”\nఅన్నాడు రూపధరుడు.\n\nసుకేశిని తన మంత్రదండం తీసుకుని\nవెళ్లి, రూపధరుడి అనుచరులందరినీ యధా\nప్రకారం మనుషులను చేసి వెంటబెట్టుకు\nవచ్చింది. రూపధరుణ్ణి చూడగానే వారి ఆనం\nదానికి మేరలేదు. వారిలో చాలామందిసం\nతోషం పట్టలేక ఏడిచారు.\n\nసుకేశిని రూపధరుణ్ణి సమీపించి, “నేను\nచెప్పినట్టు చెయ్యి. సముద్రతీరానికి వెళ్లు.\nనీ పడవను తీరం మీదికి లాగించి, నీసామానూ\nతాళ్ళూ ఒక గుహలో భద్రం చేయించు. తర\nవాత, నీ మిగిలిన అనుచరులను కూడా\nవెంటబెట్టుకుని ఇక్కడికి రా!” అన్నది. రూప\nధరుడు సరేనన్నాడు. —(ఇంకావుంది)"
        },
        {
            "title": "చేతికర్ర",
            "page_start": 23,
            "author": "కోనే నాగవెంకట ఆంజనేయులు",
            "pdf_page": 23,
            "content": "చేతికర్ర\n\nహేలాపురిలో రామావతారం సామాన్య గృహస్థు. ఒకనాడాయన భార్య ఏవో సరుకులు తెమ్మని పంపింది. రామావతారం నగరంలో చాలా దుకాణాలు తిరిగి, భార్య చెప్పిన సరుకులన్నీకొన్నాడు.\nతీరా ఆ సరుకులన్నీ కూలివాడితో ఇంటికి మోయించుకొస్తూండగా, రామావతారం తన చేతికర్ర చేతిలో లేకపోవడం గమనించాడు.\n\nఆ చేతికర్రను, తను సరుకులు కొన్న ఏ దుకాణంలోనో మరిచిపోయి వుంటానని, రామావతారం వాడిని వెంటబెట్టుకుని, ప్రతి దుకాణానికీ వెళ్ళి, తన చేతికర్ర గురించి వాకబు చేశాడు.\nకానీ ఏ దుకాణంలోనూ చేతికర్ర దొరకలేదు.\n\nరామావతారం విసిగిపోయి తిరిగి వస్తూండగా, తను సరుకులు కొన్న మరొక దుకాణం కని పించింది. అతడు అక్కడికి వెళ్ళి, తన చేతికర్ర గురించి అడిగాడు.\n\nఆ దుకాణం వాడు, పక్కనే గోడకు ఆనించి వున్న చేతికర్రను తీసి రామావతారానికిస్తూ,\n“అయ్యా, ఇదేగదా తమ చేతికర్ర?” అన్నాడు.\n\nరామావతారం పరమానందంతో చేతికర్రను అందుకుని, “హేలాపురిలో వున్న దుకాణదారు లందరిలోనూ, మీరొక్కరే నిజాయితీపరులు. మిగతా వాళ్ళందరూ, నా చేతికర్ర లేదంటే లేద న్నారు!” అంటూ దుకాణంవాణ్ణి మెచ్చుకున్నాడు.\n\nఇది విని దుకాణంవాడు తెల్లబోయాడు.\n—కోనే నాగవెంకట ఆంజనేయులు"
        },
        {
            "title": "బేతాళ కథలు: విమలుడి విజయం",
            "page_start": 25,
            "author": "చందమామ బృందం",
            "pdf_page": 25,
            "content": "పోతుంది. నువ్వు ఏదో ఒకనాడు ఇలాంటి స్థితికి దిగజారిపోకుండా వుండేందుకు తగు హెచ్చరికగా విమలుడు, ప్రతాపుడు అనే వాళ్ళ కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nవల్లభాపురంలో నివసించే విమలుడనే యువకుడికి రాని విద్యంటూ లేదు. వాడు బాల్యం నుంచి పట్టుదలగా పండితుల వద్ద శాస్త్ర సాహిత్య గాన కళలూ, నిపుణులైన యోధుల వద్ద అస్త్ర శస్త్ర గదా విద్యలూ నేర్చుకున్నాడు. ఈ కారణంగా వాడు మిడిసి పడుతుంటే తండ్రి వాడితో, “నువ్వు విజయ నగరంలో వున్న ప్రతాపుడి సంగతి వినలేదా? ఆయన కూడా గొప్పవారిచేత అన్ని శాస్త్ర\n\nవిద్యల్లోనూ అగ్రగామి అనిపించుకున్నాడు,” అని చెప్పాడు.\n\nఇది విని విమలుడు, ప్రతాపుడితో పోటీ చేయాలని విజయ నగరం వెళ్ళాడు. అక్కడ మల్లుడొకడు వాడికి తారసపడి, సంగతి తెలుసుకుని, “మల్లయుద్ధ పోటీలలో ఇప్పటికి నాలుగు సార్లు ప్రతాపుడి మీద ఓడి ఎన్నో కొత్త మెలకువలు నేర్చుకున్నాను. ముందు నన్నోడించు. ఆ తర్వాతనే ప్రతాపుడి మీదికి వెళ్ళు,” అన్నాడు.\n\nవిమలుడు, మల్లుడితో తలపడ్డాడు. మల్లుడు వాణ్ణి అవలీలగా ఓడించాడు. విమలుడు వాడి వద్ద శుశ్రూష చేసి కొత్త మెలకు వలు నేర్చుకుని నాలుగు రోజుల్లోనే వాడినో డించ గలిగాడు. మల్లుడు విమలుణ్ణి మెచ్చు కుని, “నువ్వు తప్పక ప్రతాపుణ్ణి ఓడించ గలవు!” అన్నాడు.\n\nనాలుగు రోజుల తర్వాత విమలుడు, ప్రతాపుణ్ణి మల్లయుద్ధ పోటీకి పిలిచాడు. ప్రతాపుడు వాణ్ణి అవలీలగా ఓడించి, “నువ్వు ఓడిపోయినా ఇందులో కొన్నిపట్లుబాగా ఎరి గిన వాడివి. నీకు మంచి భవిష్యత్తు వుంది. నా దగ్గర శిష్యుడుగా చేరు,” అని ఆహ్వా నించాడు.\n\nవిమలుడు ఉక్రోషంగా, “నాలాగే నువ్వు ఎన్నో విద్యలు నేర్చినవాడివి. అందులో ఏదో ఒకదానిలో నైనా నిన్నోడిస్తే తప్ప, నీ దగ్గర శిష్యుడుగా చేరను,” అని వెళ్ళిపోయాడు.\n\nవిజయనగరంలో వీరసేనుడనే యోధుడు న్నాడు. కత్తియుద్ధంలో అతడికి గొప్ప ప్రావీణ్యం వుంది. అయితే, లోగడ కత్తియుద్ధంలో అతడు ప్రతాపుడి చేతిలో సులభంగా ఓడిపోయాడు. తనకు వయసు మీరిందనీ యువకుడికెవరి కైనా శిక్షణ ఇచ్చి, వాడిచేత ప్రతాపుణ్ణి ఓడింప చేయాలనీ వీరసేనుడనుకుంటున్నాడు. అతడు విమలుణ్ణి గురించి విని పిలిపించి, కత్తి యుద్ధంలో వాణ్ణి పరీక్షించి తృప్తి పడ్డాడు. కానీ కొన్నాళ్ళ శిక్షణ తర్వాత విమలుణ్ణి, ప్రతాపుడి మీదికి పోటీకి పంపితే — ప్రతా పుడు వాణ్ణి క్షణాల మీద చిత్తుగా ఓడిం చాడు.\n\nఇంత జరిగాక విమలుడు బాధపడుతూ, “నేను చాలా గొప్పవాణ్ణని లోగడ అనుకునే\n\nవాణ్ణి. విజయనగరంలో నన్ను మించిన వాళ్ళు చాలా మంది వున్నారు. వాళ్ళ వద్ద మల్ల, కత్తి యుద్ధాల్లో మెలకువలు నేర్చు కున్నాక, ఇక నా అంతటి వాడు వుండడనే అనిపించింది. అయినా ప్రతాపుడు నన్నోడించ గలగడం ఆశ్చర్యంగా వుంది. నమ్మశక్యం కాకుండా వుంది,” అనుకున్నాడు.\n\nఆ తర్వాత వాడు అదేవిధంగా గదా యుద్ధంలో, విలువిద్యలో ప్రతాపుడి చేతిలో ఓడిపోయి, “ఆదిలో మీ గొప్పతనాన్ని గుర్తించ లేకపోయాను. నన్ను మీ శిష్యుడిగా స్వీకరించండి!” అనికోరాడు.\n\nదానికి ప్రతాపుడు నవ్వి, “నువ్వు మహా వీరుడివనడంలో సందేహం లేదు. నిన్ను నేను తప్పక శిష్యుడుగా స్వీకరిస్తాను. కానీ\n\nనువ్వు మొదట నాతో అన్నమాట ప్రకారం ఏదో ఒక విద్యలో నన్నోడించి, నన్ను నీ శిష్యుడిగా చేర్చుకోవాలి. అప్పుడే నిన్ను నేను మిగతా విద్యల్లో శిష్యుడుగా స్వీకరిస్తాను,\" అన్నాడు.\n\nవిమలుడు, ప్రతాపుణ్ణి బ్రతిమాలాలనుకు న్నాడు. కానీ అందుకు అహం అడ్డువచ్చింది. ప్రతాపుణ్ణి ఒక్కటంటే ఒక్క విద్యలోనైనా ఓడించాలని వాడికి పట్టుదల కలిగింది. కానీ అది సాధ్యపడదని వాడు గ్రహించాడు. దానితో వాడికి అంతులేని మనోవ్యధ కలిగి, ఆత్మహత్య చేసుకోవాలని నగర సమీపాన పున్న నదీ తీరానికి వెళ్ళాడు. అక్కడవాడికి ఒక యోగి కనిపించి, వాడిని దిగులుకు\n\nకారణం అడిగాడు. విమలుడు దాచకుండా అంతా చెప్పాడు.\n\n“నాయనా! నీ ముఖంలో దివ్యతేజస్సు పుంది. వేదాంత విద్యను అభ్యసించు. అందులో నిన్నెవ్వరూ ఓడించ లేరు. చివరకు ప్రతాపుడంతటి వాడు కూడా, నీ ముందు ఓటమిని అంగీకరించ గలడు,” అన్నాడు యోగి.\n\nవిమలుడికి తిరిగి ఉత్సాహం వచ్చింది. వాడు ఆరు నెలల పాటు యోగి వద్ద వేదాంతసారం గ్రహించాక, ఆయనను, “స్వామీ! వేదసారం అనంతం. అయితే నాకి ప్పటికి జ్ఞానోదయమయింది. నేను ప్రతాపుణ్ణి కలుసుకునేందుకు అనుమతి ఇవ్వండి,” అని కోరాడు.\n\n“విజయోస్తు!” అన్నాడు విమలుడిని దీవిస్తూ యోగి.\n\nవిమలుడు నగరానికి తిరిగి వచ్చి, ప్రతా పుణ్ణి కలుసుకో గోరుతున్నట్టు కబురంపాడు. ఆ సరికి విమలుడి వేదాంతజ్ఞానం గురించి కొంత తెలుసుకుని వున్న ప్రతాపుడు మనసులో నవ్వుకుని, వాడిని ఆహ్వానిస్తూ కబురు చేశాడు.\n\nప్రతాపుడితో విమలుడు వేదాంత చర్చ చేయబోతున్నాడన్న వార్త, కార్చిచ్చులా నగరమంతా వ్యాపించింది. ఈ విశేషాన్ని చూసేందుకు పండితులూ, పామరులూ కూడా చాలా మంది వచ్చారు. అంతవరకూ\n\nప్రతిసారీ విమలుడే ఓటమిని చవి చూసినా, వాడి ముఖంలోని పట్టుదలా, తేజస్సూ చాలా మందిని ఆకర్షించాయి. ప్రతాపుడంతటి వాడు కాకపోయినా, అన్ని విద్యల్లోనూ చెప్పుకో తగ్గప్రావీణ్యముండడం విమలుడి ప్రత్యేకతగా అందరూ గుర్తించి, ఏదో ఒక రోజున వాడు విజయాన్ని చవిచూడాలని మనసులో కోరు కుంటున్నారు.\n\nఅనుకున్న సమయానికి సభ ప్రారంభమయింది. ముందుగా ప్రతాపుడు, విమలుడి సుద్దేశించి, “నువ్వు మల్లయుద్ధ పోటీల్లో, కత్తియుద్ధంలో, గదాయుద్ధంలో, ధనుర్విద్యలో, శాస్త్రచర్చలో నా చేతిలో ఓడిపోయావు. ఇప్పుడు వేదాంతసారం విషయంలో నువ్వు తెలుసుకున్నదేమిటో, నాకు చెప్పు. దానికి నేను ఎంతో కొంత విపులీకరణ రూపంలోనో, వ్యాఖ్యాన రూపంలోనో, జత పరచగలిగితే, నువ్వు ఓడినట్లు. లేదా నేనోడినట్లు. సరేనా?” అన్నోడు ఉత్సాహంగా.\n\nఇందుక్కువిమలుడు మందహాసం చేసి, “ఆర్యా! వేదాంతసారం గ్రహించాక, నేనేమిటో తెలుసుకున్నాను. ఈ ప్రపంచంలో మనకు తెలిసింది అల్పం; తెలియనిది అనల్పం. మీకు తెలిసిన పాటి తెలియని నేను సర్వం తెలుసుననుకుంటూ విర్ర వీగాను. నా అజ్ఞానాన్నీ, అహంకారాన్నీ మన్నించండి. నన్ను మీ శిష్యుడిగా స్వీకరించండి. అనంతమైన వేదాంతసారాన్ని గురించి చెప్ప\n\nమని మాత్రం నన్నడక్కండి. అది నా వల్ల కాదు,” అన్నాడు.\n\nఈ మాట వింటూ ప్రతాపుడు నివ్వెర బోయి, “ఎన్నో విద్యలు నేర్చాను. ఎందరెం దరినో మించాను. వేదాంతసారం కూడా ఔపో సనపట్టానని భావిస్తూనే, అహంకారాన్ని జయించలేకపోయాను. ఎదుటి వాడి గొప్ప తనాన్ని అంగీకరించే వినయాన్ని వేదాంత సారం నీకిచ్చింది కానీ నాకివ్వలేదు. నువ్వు నన్ను ఈ విషయంలో శిష్యుడిగా స్వీకరించు. మీగతా విషయాల్లో నేను నిన్ను శిష్యుడిగా స్వీకరిస్తాను,” అన్నాడు.\n\nబేతాళుడుఈకథచెప్పు, “రాజా, విమలుడు, ప్రతాపుడూ ప్రవర్తించిన తీరు చూస్తూంటే,\n\nఇందులో నాకు మాటల గారడీ, వాక్చాతుర్యం, పరస్పరప్రశంసా, మూల విషయాన్ని మరింత జటిల పరచడం తప్ప, మరేం కనబడడం లేదు.లోకంలో కొందరు పండితులూ, తార్కికులూ లాగా ఏది సందర్భోచితమో మరిచి పదాలను పడికట్టురాళ్ళ స్థాయికి దిగజార్చి నట్టు కనబడుతున్నది. ఏ విధంగా చూసినా ప్రతాపుడి ప్రజ్ఞాప్రాభవాల ముందు విమలుడు చాలా అల్పుడు. అయినా ప్రతాపుడు, విమలుణ్ణి తనతో సరితూగగల జ్ఞాని అన్నట్లు ప్రశింసిస్తున్నాడు. ఇందుకు కారణం అతడు విమలుడి వేదాంత జ్ఞానాన్ని సరిగా అంచనా వెయ్యలేకపోవడమే గదా? అంతేకాక, వారిద్దరిలో ఎవరు గొప్పవారో, ఎవరు ఎవరి చేతిలో ఓడిపోయారోకూడాతెలియడంలేదు.ఇంతకూ విజయం ఎవరిది? విమలుడిదా లేక ప్రతాపుడిదా? ఈ సందేహాలకు సమాధానం తెలిసి కూడాచెప్పకపోయావో, నీతలపగిలిపోతుంది,” అన్నాడు.\n\nదానికి విక్రమార్కుడు, “ఎదుటి వాడి జ్ఞాన పాండిత్యాల స్థాయిని మరొక జ్ఞానీ,\n\nపండితుడైన వాడే నిర్దుష్టంగా అంచనా వేయగలడు. అందువల్ల, సర్వ విద్యా పారంగతుడైన ప్రతాపుడు, విమలుడి వేదాంత జ్ఞానాన్ని సరిగానే అంచనా వేశాడనుకోవడం వాస్తవమవుతుంది. గొప్పవాడి ఓటమి తను గొప్పవాడనుకోవడంలో వున్నది. తక్కువ వాడి గెలుపు, ఎదుటి వాడి గొప్పతనాన్ని అంగీకరించడంలో వున్నది. ప్రతాప విమలుల స్పర్థకు అంతం వేదాంతసారంలో వున్నది. వేదాంతసారం ఎరిగినవాడెవ్వడూ, తన గొప్పతనాన్ని నిరూపించుకునేందుకు ఎదుటి వాడితో పోటీపడడు. వేదాంతి తన జ్ఞానాన్ని ఇతరులకు పంచిపెడతాడు. తనకు తెలియని విషయాలను, ఇతరుల నుంచి నేర్చుకుంటాడు. ఆ కారణం చేత, ముందుగా ఈ సత్యాన్ని గ్రహించిన విమలుడిదే విజయం,” అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)\n\n[ఆధారం : “వసుంధర” రచన]"
        },
        {
            "title": "కావ్యసృష్టి",
            "page_start": 30,
            "author": "రామవరపు గణేశ్వరరావు",
            "pdf_page": 30,
            "content": "కావ్యసృష్టి\n\nసౌవీరదేశపు రాజు చాలా సమర్థుడు. ఆయన\nపాలనలో ఏనాడూ లేని సుఖశాంతులు ప్రజల\nకులభించాయి. రాజు కొలువులో భౌతిక,\nరసాయనిక, వృక్షశాస్త్రజ్ఞులతో పాటు, మహా\nకవులుగా పేరు ప్రఖ్యాతులు గడించిన మరి\nకొందరుండేవారు.\n\nఒకనాడు రాజు సభచేసి వుండగా, శాస్త్ర\nజ్ఞులు తాము ఉమ్మడిగా చేసిన పరిశోధనల\nఫలితాలను సభకు నివేదించారు. వారు\nసాధించిన విజయపరంపరలను రాజుతో\nపాటు, సభలోని అందరూ చాలా మెచ్చుకు\nన్నారు.\n\nఆ సమయంలో ఒక కవి ఆశువుగా,\nవారి విజయానికి కారకుడైన తమ రాజును\nబృహస్పతితో పోల్చుతూ ఒక చక్కని పద్యం\nచెప్పాడు.\n\nఇది విన్న రాజుకు ఒక వింత ఆలోచన\nవచ్చింది: వైజ్ఞానికరంగంలో అందరూ సమి\n\nష్టిగా కృషిచేసి ఒక మహత్కార్యాన్ని సాధిస్తు\nన్నట్లు, ఒక మహాకావ్యాన్ని విజ్ఞానవేత్తలు,\nకవులు కలిసి ఎందుకు రాయకూడదు?\nవెంటనే ఆయన సభలో వున్న శాస్త్రజ్ఞులూ,\nకవులూ కలిసి, తనమీద ఒక కావ్యం రాయా\nలని ఆదేశించాడు.\n\nఇది విని ఒక్క క్షణం ఆశ్చర్యపోయిన\nమంత్రి గొంతు సవరించుకుని ఏదో చెప్ప\nబోయేలోపలే, రాజు సభ చాలించి వెళ్ళి\nపోయాడు.\n\nఆ తర్వాత నెల రోజులకు సభలో శాస్త్ర\nజ్ఞులూ, కవులూ కలిసి రచించిన పద్యాలను\nచదవడం ప్రారంభించారు.\n\nకొద్ది సేపటికే సభలో కలకలం మొదల\nయింది. కావ్యం అతుకుల బొంతలాగా\nతయారైంది. నవరసాలు వుండవలసినచోట\nమచ్చుకైనా లేవు. శృంగారం ఉండవలసిన\nచోట రౌద్రం, శాంతంకు బదులు బీభత్సం,\n\nకరుణరసం పుండవలసిన చోట హాస్యం\nవున్నాయి.\n\nరాజు కొద్దిసేపు ఆ పద్యాలు విని చిరాకు\nపడుతూ, ఇక చదవపద్దని ఆజ్ఞాపించి, సభ\nచాలించి వెళ్ళిపోయాడు.\n\nఆ నాటి సాయంత్రం రాజు ఉద్యానంలో\nఉండగా, మంత్రి ఆయనను చూడబోయాడు.\nమంత్రి తనను సమీపిస్తూండగానే రాజు,\n“మహామంత్రి! ఏమిటీ రసాభాస? మన\nఆస్థానంలో దిగ్దంతుల వంటి కవులూ, శాస్త్ర\nవేత్తలూ వున్నారు గదా. వారందరూ కలిసి\nసమాలోచన చేసి కావ్యసృష్టికి పూనుకున్న\nప్పుడు ఆ కావ్యం బృహస్పతి అంతవాడు\nకూడా, ‘ఆహా, అద్భుతం,’ అన్నట్లుండాలి.\nఅది జరగక్కపోగా, చేపల బుట్టల్లినట్టు, ఈ\nఉద్దండులందరూ కలిసి పద్యాలు అల్లేశారు.\nఇందుకుకారణం ఏమైవుంటుంది?”అన్నాడు\nఆశ్చర్యంగా.\n\nదానికి మంత్రి, “మహాప్రభూ! ఆరోజే\nతమకు ఒక విషయం విన్న వించుదామనుకు\nన్నాను. కాని, తమరు సభనుంచి వెళ్ళి\n\nపోయారు. క్షమించండి ప్రభూ! కళ వేరు,\nవిజ్ఞానశాస్త్రం వేరు. ఒక వ్యక్తి కళాత్మకమైన\nమహాకావ్యాన్ని సృష్టిస్తాడు. కాశిదాసు మేఘ\nసందేశం రాసి వుండకపోతే, ఆ కావ్య రచన\nఇంకొకరివల్ల జరిగేదికాదు. శ్రీహర్షుడి నైషధం\nఆయనతోపోయి వుంటే — అది మన జాతికే\nతీరనినప్పంగా పరిణమించేది. దానిని మరొక\nకవి ద్వారా పొందడం అసాధ్యం. కాని,\nఖగోళ శాస్త్రాన్ని వరాహమిహిరుడు చెప్పక\nపోయినా, మరెవరో మిహిరవరాహుడి ద్వారా\nతెలుసుకునే వాళ్ళం. ఒక మహాకావ్యం\nకేవలం ఒకే వ్యక్తి సృజనాత్మక శక్తికి,\nఅద్భుత సృష్టికి తార్కాణం. అలాగే వైజ్ఞానికరం\nగంలో, సమర్థలైన శాస్త్రజ్ఞులు అందరూ\nకలిసి ఫలితాలు సాధించవచ్చు. కాని, కావ్య\nసృష్టి ఏనాడూ సమిష్టి కృషివల్ల జరగదు,\nప్రభూ!” అన్నాడు.\n\nమంత్రి ఇలా చెప్పిన తర్వాత రాజుకు,\nతన ఆస్థాన శాస్త్రజ్ఞులు, కవులూ కలిసి\nరాసిన దానిలో కావ్యలక్షణాలు ఎందుకు\nలేకుండా పోయినవో అర్థమయింది.\n\nమనదేశపు కోటలు - 9\n\nచారిత్రక జ్ఞాపికలు\n\nరచన : మీరా ఉగ్రా ఊచిత్రాలు : అరిత్రా\n\nపదహారవ శతాబ్దారంభంలో యూరోపియనులు మనదేశానికి రావడం ప్రారంభించారు. తమ కర్మాగారాల వరిరక్షణ కోసం వాళ్ళు మొదట కోటలు నిర్మించారు.\n\nమద్రాసులోని సెయింట్ జార్జ్ కోట 1640 - 1654 మధ్య నిర్మించబడింది. కూవంనది బంగాశాఖాతంలో కలిసే చోట ఈ కోట నిర్మాణం జరిగింది. ఆ విధంగా దీనికి రెండు వైపులా సహజ సిద్ధమైన జలరక్షణలు ఏర్పడాయి. మూడో వైపు అగడ్డ తవ్వారు. మొగలులు, మహారాష్ట్రులు, ఫ్రెంచివాళ్ళు దీనిని పలు సార్లు ముట్టడించారు. 1758వ సం॥లో ఫ్రెంచి సేనలు మూడు వైపులా ఫిరంగులతో కోటను చుట్టుముట్టి కావలా భటులను రెండు నెలలపాటు వేధించాయి. ఆ తరవాత ఆంగ్లేయ సేన లకు, బెంగాల్ నుంచి సాయం రావడంతో, బెదిరిపోయిన ఫ్రెంచి సేనలు 52 ఫిరంగులనూ, గాయపడిన సైనికులనూ అక్కడే వదిలి పారిపోయాయి. ఆ అనుభవంతో ఆంగ్లేయులు, ఈ కోటను వూల్విచ్ గణిత శాస్త్రజ్ఞుడు బార్తోలోమ్యూ రాచిన్స్ పర్యవేక్షణలో మరింత పటిష్ఠంగా పునర్నిర్మించారు.\n\nపదేళ్ళ తరవాత, మైసూర్ నుంచి హైదర్ అలీ మద్రాసుకేసి\n\nమొట్టమొదటి రాజకీయ వ్యంగ్యచిత్రం!\n\nసెయింట్ జార్జ్ కోట, మద్రాసు\n\nసేనలను నడిపించాడు. 1769 ఏట్రిల్ 4వ తేదీ ఉభయుల మధ్య ఏర్ప డిన ఒడంబడికకు తనే నిబంధనలు విధించాడు. పోతూ పోతూ కోట గోడ మీద చెరగని ఒక వ్యంగ్యచిత్రాన్ని వేయించి మరీ వెళ్ళాడు. హైదర్ అలీ ఒక ఇంగ్లీషు గవర్నర్ ముక్కు పట్టి లాగుతున్నట్టున్న ఈ చిత్రమే ఆధునిక కాలంలో, అంటే - పాచ్చాత్య దేశాలలో సైతం ఈ కళ ప్రాచు ర్యంపాందడానికి ముందే - చిత్రించబడిన మొట్టమొదటి రాజకీయ వ్యంగ్యచిత్రం అని చెప్పవచ్చు.\n\nఈ కోటలోని సెయింట్ మేరీస్ చర్చ్ మనదేశంలో నిర్మించబడిన మొట్టమొదటి ఆంగ్లికన్ చర్చ్. ఇది మొదట 1678వ సం॥లో నిర్మించబడింది. 1758లో పునర్వీర్మాణం జరిగింది.\n\nప్రస్తుతం ఈ కోట ఆవరణలోనే తమిళనాడు శాసనసభాభవనం, రాష్ట్ర ప్రభుత్వ ప్రధాన కార్యాలయం ఉన్నాయి.\n\nఈస్టెండియా కంపెనీకి చెందిన సర్జన్ గేట్రెయల్ బౌటన్ — యువ రాణి జహానారా శరీరం మీది కాలిన గాయాలకు వైద్యం చేసి మాన్పాడు. యువరాణి తండ్రి షాజహాన్ కృతజ్ఞతా భావంతో, ప్రత్యుపకారంగా — కంపెనీకి బెంగాల్ లో స్వేచ్ఛగా వ్యాపారం చేసుకునే హక్కు ఇచ్చాడు. ఇది జరిగింది 1644వ సం॥లో, మరికొన్నాళ్ళకు ఆ డాక్టరే, ఆ కాలంలో బెంగాల్ వైస్రాయ్ గా వున్న యువరాజు షుజా రాజ కుటుంబానికి చెందిన ఒక స్త్రీకి వైద్యం చేశాడు. దానికి బహుమతిగా 'కాలికాట' దగ్గర కోట నిర్మాణానికి అనుమతి లభించింది. కలకత్తాలోని విలియం కోట నిర్మాణానికి పదకొండేళ్ళు పట్టింది. 1707వ సం॥లో కోట నిర్మాణం పూర్తయింది.\n\nబెంగాల్ ప్రాంత వ్యవహారాలలో రోజురోజుకూ కంపెనీ జోక్యం పెరగడం యువరాజు సిరాజ్ ఉద్దేశాకు నచ్చ లేదు. అందువల్ల, నవాబు అనుమతి పొందకుండా విలియం కోటను మరింత పటిష్ఠం చేయడం గాని, కోట గోడల మీద ఫిరంగులు అమ ర్చడంగాని చేయకూడదని ఆయన ఆక్షేపించాడు. అగ్నిలో ఆజ్యం పోసి నట్టు, ఆంగ్లేయులు ఆయన పోటీదారుకు సింహాసనం అధిష్ఠించడానికి\n\nవిలియం కోట, కలకత్తా\n\nసిరాజ్ - ఉద్దేలా\n\nసాయపడ్డారు. కాబట్టి ఆయన తాత అనంతరం సింహాసనం అధిష్ఠించి నవాబు అయిన తరవాత మొట్టమొదటి వనిగా 1756వ సం॥ ఏప్రిల్లో విలియం కోట మీదికి దండెత్తి వెళ్ళాడు.\n\nసిరాజ్ ఉద్దేలా సేనలు నమీపేంచగానే గవర్నర్ డ్రేక్, మరికొందరు ఉన్నతా ధికారులు కోటనుంచి పారిపోయి లంగరు దించిన ఓడలో తల దాచుకున్నారు. రక్తకులు లేని కోట 1756 జూన్ 20వ తేదీ సిరాజ్ ఉద్దేలా వశమయింది. ఆరోజు సాయంకాలం - వురుషులు, స్త్రీలు, పిల్లలు అంతా కలిసి 146 మంది ఇంగ్లీషువారు బందీలుగా దొరికారు. వాళ్ళందరినీ ఒకే చిన్న గదిలో బంధించారు. తెల్లవారి చూస్తే వారిలో 23 మందే ప్రాణాలతో ఉన్నారు. ఆ దుర్ఘటన జరిగిన గదిని 'బ్లాక్ హోల్ ఆఫ్ కలకత్తా'గా చెప్పుకుంటారు. నవాబు చర్యను బ్రిటిష్ వాళ్ళతో పాటు అందరూ తీవ్రంగా ఖండించారు. అయినప్పటికీ, ఆధు నిక చరిత్రకారులు మాత్రం ఆ దుర్ఘటనకు సిరాజ్ ఉద్దేలా ప్రత్యక్షంగా బాధ్యుడు\n\nకాదని భావిస్తున్నారు. ఇంకా కొందరు ఆ గదిలో బంధించబడిన బందీల సంఖ్య గురించి, మరణించినవారి సంఖ్య గురించి కూడా అనుమానాలు వ్యక్తం చేస్తున్నారు.\n\nఒక సంవత్సరం తరవాత జరిగిన ప్లాసియుడ్డం పరిస్థితిని తల్లకిందులు చేసింది. 1765 ఆగస్టు 17 తేదీ మొగలు చక్రవర్తి రెండవ షా ఆలం ఫర్మానా జారీ చేసి - బెంగాల్, బీహార్, ఒరిప్సా ప్రాంతాలలో పన్నులు వసూలు చేసే హక్కును ఈస్టిండియా కంపెనీకి ధారాదత్తం చేశాడు.\n\n' హిందూస్థాన్ మొత్తం దండెత్తి వచ్చినా విలియం కోటను పట్టుకో'\n\nజాలదని ఉత్తరోత్తరా దానిని గురించి రాబర్ట్ క్రైవ్ గొప్పగా చెప్పుకోవడం కూడా జరిగింది. ఇప్పుడాకోట భారతీయ సైనిక శాఖ అధినంలో ఉన్నది.\n\nగంగా, మహానంద నదుల సంగమ ప్రాంతంలో 1198వ సం॥ లో గౌర్ కోటను నిర్మించారు. ఇది బెంగాల్ ప్రాంతంలోని పురాతనమైన కోట. శిశుపాల్ ఘడ్, బారబతి, నౌగాంగ్, బోదా, శ్యాంనగర్, సారంఘడ మొదలైనవి తూర్పు భారత దేశంలోని ముఖ్యమైన కోటలు. అదేవిధంగా దక్షిణ భారత దేశంలో బాదామీ, దిండుగల్, తిరుచిరా పల్లి, టెలిచేరీ మొదలైనవి చెప్పుకోదగిన కోటలు. పశ్చిమ భారతదేశంలో నాభా, హరిపర్వత్, కోట్ కాంగ్రె కోటలు:\n\n1. కాలిబంగన\n\n2. ఢిల్లీ\n\n3. అంబర్\n\n4. భరతపూర్\n\n5. అగ్రా\n\n6. గ్వాలియర్\n\n7. రణథంభోర్\n\n8. చిత్తోర్\n\n9. కుంట్రల్ఘడ్\n\n10. జోధపూర్\n\n11. జైసాల్మేర్\n\n12. చికనేర్\n\n13. మాండూ\n\n14. దౌలతాబాద్\n\n15. అహ్మద్నగర్\n\n16. శివనేర్\n\n17. సెంఘఘడ్\n\n18. రాయఘడ్\n\n19. జంజీరా\n\n20. నువర్ణదుర్గ\n\n21. రాజ్యఘడ్\n\n22. బీదర్\n\n23. గుల్చుర్గా\n\n24. బిజాపూర్\n\n25. గోల్కొండ\n\n26. పరంగల్లు\n\n27. శ్రీరంగపట్టుం\n\n28. జింజీ\n\n29. వేలూరు\n\n30. మద్దాసు\n\n31. చిలియం కోట\n\n32. రోపాత్సామడ్\n\n33. అలహాబాద్\n\n34. చునార్ఘమడ్\n\n35. కాలింజర్\n\nమనదేశంలోని\nముఖ్యమైన కోటలు\n\nమధ్యభారత దేశంలో యీన్సీ, చందేరీ, బర్డన్ పూర్ కోటలు ఎంతో చరిత్రకలిగినవి.\n\nమనదేశంలోని మొత్తం కోటల సంఖ్య 1400 కన్నా ఎక్కువే. మహారాష్ట్రలో 656 కోటలూ, మధ్యప్రదేశ్ లో 330 కోటలూ, రాజస్థాన్ లో 250 కోటలూ ఉన్నాయి. చాలా కోటలు శిథిలావస్థలో ఉన్నాయి. గోడలు కూలి పోయి, శిలలూ, విగ్రహాలూ దొంగిలించబడి, మెట్లు విరిగిపోయి, దారులు ఛిన్నాథిన్పమై వృదయవిదారకంగా కనిపిస్తున్నాయి. గత చరిత్రకు జ్ఞాపికలైన ఈ కోటలను పరిరక్షించుకోవలసిన బాధ్యత మనమీద ఉన్నది."
        },
        {
            "title": "నీ మీద ఒట్టు!",
            "page_start": 36,
            "author": "జొన్నలగడ్డ రామలక్ష్మి",
            "pdf_page": 36,
            "content": "నీ మీద ఒట్టు!\n\nఆలంబుడనే వాడికి అబద్ధాలు చెప్పటం బాగా అలవాటు. అందరూ వాడి మాటలు నమ్మడం మానేసేసరికి, ఒట్లు వేయడం ప్రారంభించాడు. ఆఊళ్ళో చాలామందికి ఒట్లు హానిచేస్తాయనే నమ్మకముంది.\n\nఒకరోజున ఆలంబుడు పారుగింటికి వెళ్ళే సరికి, అవ్వ ఒకతె మనమడికి కథ చెబుతూ, “ఆరామనాథంఉత్త నేతిబీరకాయ!” అన్నది.\n\nమనమడు నేతిబీరకాయ అంటే ఏమిటని అడిగాడు. నేతిబీరకాయలో నెయ్యి వుండనట్లే రామనాథంలో రాముడి లక్షణాలేం లేవని అవ్వ వివరించింది.\n\nఅప్పుడు ఆలంబుడు కలుగజేసుకుని, “అవ్వా! నిన్ననే మా ఇంట్లో నెయ్యి అయిపోయింది. నేను పెరట్లో నాలుగు నేతిబీరకాయలు కోసి తెచ్చిపిండిగిన్నెడునెయ్యి చేశాను. నువ్వేమో నేతిబీరకాయలో నెయ్యి లేదం టావేం?” అన్నాడు.\n\n“నీ బుద్ధే అంత! అన్నీ అబద్ధాలు. లేకపోతే నేతిబీరకాయలో నెయ్యేమిటి?” అన్నది అవ్వ.\n\n“లేదవ్వా — నీమీద ఒట్టు! నేను నిజం చెప్పాను,” అని వెళ్ళిపోయాడు ఆలంబుడు.\n\nఆరాత్రిఅవ్వకుజ్వరంపచ్చింది. అవ్వపలవ రిస్తూ, “ఆలంబుడు అబద్ధం చెప్పి నామీద ఒట్టు వేశాడు. అందుకే నాకీ జ్వరం,” అన్నది.\n\nమర్నాడు అవ్వ పెద్దకొడుకు రమణయ్య, ఆలంబుడింటికి వెళ్ళాడు. ఆలంబుడింట్లో లేడుకానీ, ఆ ఇంటి అరుగు మీద మరొక ముగ్గురు ఆలంబుడికోసం ఎందురు చూస్తున్నారు.\n\nఅందులో ఒకడి పేరు సోము. వాడు ఆలంబుడి ఈడువాడే. ఒకరోజున సోముతో తెల్లకాకులుండవని పందెం కట్టాడు. సోము వున్నాయన్నాడట. అలావుంటే, వాటిని తనే ముందు పట్టుకుంటానన్నాడు ఆలంబుడు. ఎవరు ముందు తెల్లకాకిని పట్టితెస్తే, వారికి రెండోవారు నూరు వరహాలివ్వాలని పందెం.\n\nసోము చిరాకుపడి, “ముందు నాకు వందవరహాలూ ఇవ్వు!” అన్నాడు.\n\nదానికి ఆలంబుడు, “నీకంటే ముందు బోలెడు తెల్లకాకుల్ని చూసికూడా, నేను నిన్ను డబ్బడిగానా?” అన్నాడు.\n\n“అన్నీ అబద్ధాలు!” అన్నాడు సోము.\n\n“అబద్ధాలు కాదురా, నీమీద ఒట్టు!” అన్నాడు ఆలంబుడు.\n\nసోము తిట్టుకుంటూ వెళ్ళి, ఒకచోట ఊబిలో కూరుకుపోయాడు. ఎవరో చూసి సమయానికి రక్తించి వుండకపోతే, వాడికా రోజుతో భూమ్మీద నూకలు చెల్లేవే! తనమీద అబద్ధవు ఒట్టు వేసినందుకు సంజాయిషీ అడగడానికి వచ్చాడు వాడిప్పుడు.\n\nసోముకు రెండు రోజులక్రితం పెరట్లో చెట్టుకింద కాకిపిల్ల ఒకటి కనిపించింది. దాన్ని చూసి వాడి తాత, “ఇది తెల్లగా వుంది. అంటే పుట్టుకలోపముంది. బహుశా ఎంతో కాలం బ్రతకదు,” అన్నాడు.\n\nఅరుగుమీది రెండో మనిషి పేరు కాముడు. వాడు పేరింటమ్మ గుడిదగ్గర వుండే సీతను పెళ్ళిచేసుకోవాలనుకుంటున్నాడు. ఆ విషయం ఆలంబుడికి చెబితే, “అరె! దానికి చట్టిముక్కు కదా, ఏం బాగుంటుంది?” అన్నాడు.\n\n“ఏమైతేనేం, ఇది నాకు వంద వరహాలు సంపాదించి పెడుతుంది,” అంటూ సోము దాన్ని అరచేత వుంచుకుని, ఆలంబుడి వద్దకు వెళ్ళి విషయం చెప్పాడు.\n\n“ఏమైతేనేం, ఇది నాకు వంద వరహాలు సంపాదించి పెడుతుంది,” అంటూ సోము దాన్ని అరచేత వుంచుకుని, ఆలంబుడి వద్దకు వెళ్ళి విషయం చెప్పాడు.\n\nఆలంబుడు నవ్వి, “నీకంటే ముందే నేను తెల్లకాకుల్ని చూశాను. మన ఊళ్ళోవన్నీ తెల్లకాకులే. అన్నింటికీ నేనే నల్లరంగు వేశాను. ఇదొక్కటే నాకు దొరక్కుండా తప్పించుకుంది. దీనికీ రంగువేస్తా ఇలా ఇవ్వు,” అన్నాడు.\n\n“చట్టిముక్కే నాకిష్టం”, అన్నాడు కాముడు.\n\nఇది జరిగాక ఆలంబుడు, సీత వద్దకు వెళ్ళి, “నేను చెప్పానని చెప్పకు. కాముడు నీది చట్టిముక్కని అందరి దగ్గరా వేళాకోళం చేస్తున్నాడు. మీ నాన్న వద్ద బాగా డబ్బుంది కదా అనికానీ, లేకుంటే నువ్వంటే వాడికి ఇష్టంలేదు,” అని చెప్పాడు.\n\nసీతకు కోపం వచ్చి కాముడితో మాట్లా డటం మానేసింది. సీత తండ్రి ద్వారా విషయం\n\nతెలిసి, కాముడు ఆలంబుడి వద్దకు వెళ్ళి,\n“నువ్వేదానికి విషం నూరిపోశావు. మళ్ళీ నువ్వే\nదానికి మంచి మాటలు చెప్పు,” అన్నాడు.\n\nఇందుకు ఆలంబుడు, “నాకేం తెలియదు,\nనీమీద ఒట్టు!” అన్నాడు.\n\nఆ తర్వాత కాసేపటికి కాముడికి వడదెబ్బ\nతగిలి స్పృహ తప్పిపోయాడు. సీతవాడికి సప\nర్యలు చేసింది. స్పృహ వచ్చాక సీతకు అసలు\nవిషయం చెప్పాడు కాముడు. ఇద్దరి మధ్య\nఅపార్థాలు తొలగిపోయాయి. ఈరోజు కాముడు\nఆలంబుణ్ణి సంజాయిష్ అడగాలని వచ్చాడు.\n\nఆ ఇంటి అరుగు మీదున్న మూడో మనిషి\nగణపతి. ఆయనకు పెద్ద మామిడి తోట\nవుంది. ఆతోటలోంచి దొంగ ఒకడు దాదాపు\nవంద మామిడి కాయలు దొంగిలించడం,\nఆలంబుడు చూశాడట. ఆదొంగపేరు దీపయ్య\nఅని వాడు చెప్పాడు. ఈ దీపయ్య పేదరైతు,\nనిజాయితీపరుడు. కానీ గణపతి తోటలో\nకాయలుపోయాయి. దీపయ్య ఇంట్లో వున్నాయి.\nఅందుకని గణపతి, వాడినుంచి కాయలు\nలాక్కుని బాగా దేహశుద్ధి చేయించి పంపాడు.\n\nఈలోగా, గణపతి తోట కాపలావాడు\nభూషయ్య, దీపయ్య ఇంటికి వచ్చి, “యజ\nమాని చెబితే వందకాయలు కోశాను. మధ్యలో\nఅనుకోని పని తగిలి ఆలంబుడికి చెబితే,\nకాయల్ని నీ ఇంట్లో వుంచమన్నాడు. ఆ సమ\nయంలో నీ ఇంట్లో ఎవరూ లేరు. తలుపులు\nతెరిచే వున్నాయి. కాయల్ని నీ ఇంట్లోపెట్టి,\n\nఆలంబుడితో ఈ సంగతి చెప్పమన్నాను.\nజరిగింది ఇదయితే, నువ్వు అనవసరంగా\nదెబ్బలు తిన్నావేమిటీ?” అన్నాడు బాధగా.\n\nవెంటనే దీపయ్య, భూషయ్య గణపతి\nవద్దకు వెళ్ళారు. ఆయన ఆలంబుడికి కబురు\nపెట్టాడు. వాడు వచ్చి, గణపతితో, “నీకేం\nపాతపగలుండి దీపయ్యను కొట్టావో! నేను\nదీపయ్యదొంగఅని చెప్పలేదు. నీమీద ఒట్టు!”\n\nఅన్నాడు.\n\nఆసాయంత్రం గణపతి, స్నానానికి వెళ్ళి,\nకాలవలో సుడిగుండంలో చిక్కుకుని చావు\nతప్పి కన్నులొట్టపోయి ఒడ్డుచేరాడు. ఇప్పుడు\nగణపతి, ఆలంబుణ్ణి అబద్ధవు ఒట్టువేసి\nనందుకు సంజాయిష్ అడగాలని వచ్చాడు.\n\nరమణయ్యతో కలిసి మెత్తం నలుగురూ,\nఅక్కడ ఆలంబుడి కోసం ఎదురుచూస్తున్నారు.\nఎంతకూ ఆలంబుడి జాడలేదు.\n\nఅప్పుడు రమణయ్యమిగతావాళ్ళతో, “వాడిక\nరాడు. మనం గ్రామాధికారికి ఫిర్యాదు చేద్దం,”\nఅన్నాడు.\n\nసరేనని, నలుగురూ కలిసి గ్రామాధికారి\nవద్దకు వెళ్ళారు. ఆ సమయానికి అక్కడ ఆ\nదేశపురాజు, మంత్రితో సహా వచ్చివున్నాడు.\nగ్రామపరిపాలన ఎలా సాగుతున్నదీ, వాళ్ళు\nగ్రామాధికారినడిగి తెలుసుకుంటున్నారు.\n\nఇంతలో అక్కడికి రమణయ్య బృందం\nవచ్చి చేరారు. రాజువాళ్ళ గోడువిని, “వాడు\nఅబద్ధాలాడతాడని తెలిసి, వాడినెందుకు దగ్గ\n\nరకు రానిస్తారు? వాడిమాటలెందుకు నమ్ము\nతారు?” అని ప్రశ్నించాడు.\n\nదానికి గ్రామాధికారి వినయంగా, “ప్రభూ!\nఇప్పుడా విషయం వద్దు. అవతలి మనిషిమీద\nఅబద్ధపు ఒట్లువేయడం హత్యతో సమానం.\nఅందుకుతగినశిక్షవాడికి విధించాలి,” అన్నాడు.\n\nవెంటనే రాజభటులు బయల్దేరి వెళ్ళి\nఆలంబుణ్ణి వెతికి పట్టుకుని తీసుకు వచ్చారు.\nరాజువాళ్ణి జరిగిందానికిసంజాయిషీఅడిగాడు.\n\nఆలంబుడు వెంటనే, “ప్రభూ! వీళ్ళందరూ\nనా మీద ఎందుకో పగబట్టారు. నా గురించి\nఅన్నీ అబద్ధాలు చెబుతున్నారు. నాకేమీ తెలి\nయదు. మీమీద ఒట్టు!” అన్నాడు.\n\nఅంతే! రాజుకుకడుపులోతిప్పినట్లయింది.\nఆయన కోపంతో మండిపడుతూ, “వీడు\nదారుణమైన హంతకుడు! వీడిని క్షమించ\nకూడదు. వెంటనే ఉరితీయండి,” అన్నాడు.\n\nమంత్రి కలగజేసుకుని, “ప్రభూ! వీడు\nహంతకుడన్న మీ అభిప్రాయంతో ఏకీభవించ\nగలను, కానీ వీడిని ఉరితీయాలన్న నిర్ణయం\nమాత్రం తగదు,” అన్నాడు.\n\n“హంతకుడికి ఉరిశిక్ష విధించడంతగదా?\nఎందుకని?” అన్నాడు రాజు ఆశ్చర్యంగా.\n\nమంత్రి, రాజును అక్కణ్ణించి చాటుకు\nతీసుకువెళ్ళి, “ప్రభూ! రాజకీయం గురించి\nతమకు వేరే చెప్పాలా? ప్రస్తుతం పారుగు\nరాజు మనమీద యుద్ధసన్నాహాలు చేస్తున్నట్లు\nచారులు వార్త తెచ్చారు. యుద్ధం జరిగితే\n\nజయం మనదే! కానీ ఆలంబుడుండగా మనం\nసైన్యాన్ని శ్రమ పెట్టడమెందుకు? వాడి చేత\nపారుగు దేశపు సైనికులందరిమీదా అబద్ధపు\nఒట్లు వేయిద్దాం. అవసరం అయితే పారుగు\nరాజుమీదే ఒట్టు వేయిద్దాం. ఇలాంటప్పుడు\nఆలంబుణ్ణి ఉరితీయడం తగునా?” అన్నాడు.\n\nదీనికి రాజు చిరాకుపడి, “మంత్రాలకు\nచింతకాయలు రాలతాయా? మూఢనమ్మకా\nలతో దేశాలను జయించగలిగితే, మనకు\nఆయుధాలెందుకు? సైనికబలమెందుకు?\nబలపరాక్రమాలెందుకు?” అన్నాడు.\n\nమంత్రినవ్వి, “ఒట్టుమూఢనమ్మకమనిమీరే\nఅన్నారుకదా, ప్రభూ! ఆలంబుడికి ఉరిశిక్షవిధిం\nచడం మూఢనమ్మకంతోనే కదా?” అన్నాడు.\n\nఅప్పుడు రాజు ఆశ్చర్యపడి, “అవును.\nనావివేకమేమైంది? అంత సులభంగా నేనెలా\nమూఢనమ్మకానికి గురయ్యాను?” అన్నాడు.\n\n“మీరేకాదు, ప్రభూ! మనుషులందరూ\nఇంతే! ఎదుటి మనిషిని తప్పుపట్టడానికే\nచాలామంది మూఢనమ్మకాలను ఆశ్రయి\nస్తారు. ఆలంబుడు అబద్ధంచెప్పాడని ఉక్రోషం.\n\nఆతర్వాత కాకతాళీయంగా ఏదో జరిగితే\nఅది అందువల్లనే అనిపిస్తుంది. అలాంటివి\nనలుగురి నుంచివింటే, అనుమానం బలపడు\nతుంది. అందువల్లనేమీరు, ఆలంబుడుమీమీద\nఒట్టుఅనగానే కాస్తకలతచెందారు. మూఢనమ్మ\nకాలను న్యాయవిచారణకు తేవడమే తప్పు.\nఅబద్ధాలు చెప్పడం సాంఘిక సమస్య. అది\nగ్రామస్థులే సర్దుబాటు చేసుకుంటారు. తమరు\nఆలంబుణ్ణివిడిచిపెట్టండి,” అన్నాడు మంత్రి.\n\nరాజు సరేనని, అక్కడ చేరిన వారందరికీ\nమంత్రి అభిప్రాయం చెప్పి, ఆలంబుడితో,\n“ఒరేయ్! నిన్ను విడిచిపెడుతున్నాను కదా\nఅని రెచ్చిపోయివిచ్చల విడిగా అబద్ధపు ఒట్లు\nవేయకు. బుద్ధిగా వుండు,” అన్నాడు.\n\nఆలంబుడు, రాజు పాదాలకు మ్యొక్కి, “మీ\nమీద ఒట్టు, ప్రభూ! ఇకమీదట మీరు చెప్పి\nనల్లే నడుచుకుంటాను,” అని వెళ్ళిపోయాడు.\n\nరాజుకు మూఢనమ్మకం పోయిందో, ఆలం\nబుడిది అబద్ధపు ఒట్టుకాదోకానీ -- వాడా ఒట్టు\nవేసినా అప్పుడూ, ఆ తర్వాత కూడా\nఆయనకేమీ హాని కలగలేదు."
        },
        {
            "title": "అనుభవజ్ఞుడి అవసరం",
            "page_start": 41,
            "author": "వారణాశి శ్రీరామక్రిష్ణ",
            "pdf_page": 41,
            "content": "అనుభవజ్ఞుడి అవసరం\n\nపట్టంలోని రాజవీధిలో ముకుందయ్య, గోవిందయ్య అనే ఇద్దరు భాగస్థులుగా, ఒక చెప్పుల దుకాణం ప్రారంభించారు.\n\nదుకాణం ప్రారంభమైన మర్నాడు ముకుందయ్య, గోవిందయ్యతో, “దుకాణంలో మన దగ్గర పనిచేయడానికి కుర్రవాడు అవసరం కదా! అందుకని, నేనెరిగిన కిష్టయ్య అనే కుర్రవాణ్ణి రేపటి నుంచి పనికి రమ్మని చెప్పాను. వాడికి రెండు వందలు జీతంగా ఇస్తామని కూడా చెప్పాను,” అన్నాడు.\n\nదానికి గోవిందయ్య తలాడించి, “అలాగ! నువ్వు చేసినపనే నేనూ చేశాను. ప్రకాశం అనే కుర్రాడిని పనికి రమ్మని చెప్పాను. వాడికి మంచి తెలివితేటలతో పాటు, మన దుకాణం లాంటిదుకాణాల్లో లోగడ పనిచేసిన కొంత అనుభవం కూడా వుంది. అందుకనివాడికి నెలకు మూడు వందలు జీతం ఇస్తామని చెప్పాను,” అన్నాడు.\n\n“మొత్తం మీద ఒకళ్ళకు తెలియకుండా ఒకళ్ళం, పనికుర్రాళ్ళను మాట్లాడేశాం,” అని, ముకుందయ్య కొంచెం ఆగి, “తక్కువ జీతా నికి వచ్చే కిష్టయ్యనే పనిలోకి తీసుకుందాం. ఈ కిష్టయ్య అనేవాడికి లోగడ అనుభవం లేకపోయినా, చెప్పినది చప్పున గ్రహించి ఆ పని చేయగలడు. మన దుకాణానికి వచ్చిన జేరగాళ్ళకు, అడిగిన చెప్పులు వాళ్ళ కాళ్ళ దగ్గర పెట్టడానికీ, వాళ్ళు కొనదలచిన వాటిని పదిలంగా పాట్లం కట్టిఇవ్వడానికీపెద్ద తెలివి తేటలూ, అనుభవమూ కావాలనుకోను! రేపు ఆ ప్రకాశం అనేవాడు దుకాణానికి వచ్చిన ప్పుడు, నేను వాడికి ఏదో సర్దిచెప్పి పంపేస్తా నులే, నువ్వేమీ విచారించకు,” అన్నాడు.\n\n“పంద రూపాయల తేడా గురించి కాదు. ఇద్దరినీ పనిలోకి తీసుకుని, ఒక నెలరోజుల పాటు పరీక్షించి, పనికొచ్చేవాణ్ణి వుంచి రెండో వాణ్ణి పంపేద్దాం!” అన్నాడు గోవిందయ్య.\n\nఇందుకు ముకుందయ్య, సరే అని తల వూపాడు. మర్నాడు కిష్టయ్య, ప్రకాశం ఇద్దరూ పనిలోకి వచ్చారు.\n\nవారం రోజుల తర్వాత ఒకనాడు, శ్రీమంతు డైన పెద్దమనిషి ఒకాయన దుకాణానికి వచ్చి, మంచిఖరీదైన చెప్పులను తీసుకున్నాడు. వాటి ధరఅరవైరూపాయలు. తీరాఆయనడబ్బు ఇవ్వబోయేసరికి ఇరవైరూపాయలు తక్కువయినై.\n\nశ్రీమంతుడు హుందాగా, ముకుందయ్యతో, “సమయానికి చాలినంత డబ్బు జేబులో లేదు. చెప్పులను పాట్లం కట్టించి, దుకాణం పక్కన వున్న నా గుర్రబ్బండిలో పెట్టించండి. ఇంటికి వెళ్ళగానే, మిగతా ఇరవై రూపాయలు పనివాడితో పంపుతాను,” అన్నాడు.\n\nఇది విని ముకుందయ్య సంశయంలో పడ్డాడు. ఈవచ్చిన పెద్దమనిషి ఎవరో అతడికి తెలియదు. ఇరవై రూపాయలు అరువుఇస్తే, ఆడబ్బు తిరిగి అందుతుందో లేదో? కాదంటే ఆయనతనకు అవమానంజరిగినట్టేభావిస్తాడు!\n\nయజమాని సంశయిస్తున్న సంగతి గ్రహించిన ప్రకాశం, ఆయన సంశయించనవసరం లేదన్నట్టు సైగ చేశాడు. దానితో ముకుందయ్య శాంతపడి, సంపన్నుడితో, “అయ్యా, ఈ ఇరవై రూపాయలవిషయంపట్టించుకోకండి. చెప్పుల్ని తీసుకు వెళ్ళండి,” అన్నాడు.\n\nఇంతలో ప్రకాశం, ఆయనతో, “తమరు వెళ్ళి బండిలో కూర్చోండి. నేనీచెప్పుల్ని పాట్లం కట్టి తెచ్చి బండిలో పెడతాను,” అన్నాడు.\n\nతర్వాత ప్రకాశం చెప్పుల పాట్లం తీసుకు పోయి బండిలో పెట్టివచ్చాడు. అప్పుడు ముకుందయ్య, వాడిని, “ఎవరా పెద్దమనిషి? ఆయన నీకెలా తెలుసు?” అని అడిగాడు.\n\n“ఆయన గురించి మీకేంత తెలుసో, నాకూ అంతే తెలుసు!” అన్నాడు ప్రకాశం.\n\nఇది వింటూనే ముకుందయ్య అగ్గిమీద గుర్గిలంలా అయిపోయి, “ఆయనెవరో ఏమిటో తెలియకుండానే హామీగా నిలబడ్డావన్నమాట? నిన్ను నమ్మి ఆయనకు అరువు పెట్టాను. ఆ సామ్ము వసూలు కాకపోతే, దాని కింద నీ జీతం మొత్తం మినహాయించుకుంటాను. ఆ తర్వాత నిన్ను దుకాణంలోంచి ఇంటికి పంపేస్తాను,” అంటూ కేకలు వేశాడు.\n\nఏదో పని మీద బయటికిపోయి, అప్పుడే దుకాణానికి తిరిగి వచ్చిన గోవిందయ్య, ముకుందయ్య వేస్తున్న కేకలకు కారణం తెలుసుకుని, ప్రకాశాన్ని “ఆ పెద్దమనిషి ఎవరో కూడా తెలియకుండా ఎందుకు హామీగా నిలబడ్డావు? అసలు ఇక్కడ పనికి కుదరడంలో, నీ ఎత్తుగడ ఏమిటి?” అంటూ కోపంగా ప్రశ్నించాడు.\n\nఅందుకు ప్రకాశం వినయంగా, “అయ్యా! ఆయన మనకివ్వవలసిన ఇరవై రూపాయలకూ, ఆయన తీసుకుపోయిన చెప్పుల జతే హామీ! నేనాయనకిచ్చిన రెండు చెప్పులూ ఒకే కాలువి. ఆయనకు మన బాకీ తీర్చే ఉద్దేశం వున్నా లేకపోయినా, చెప్పులు మార్చు కోవడానికి తిరిగి రాక తప్పదు. అప్పుడు మనకివ్వవలసిన ఇరవై రూపాయలూ ఇవ్వకా తప్పదు,” అన్నాడు.\n\nఆ సాయంత్రం ప్రకాశం చెప్పినట్లే జరిగింది. శ్రీమంతుడు, దుకాణం ముందు బండిదిగి హడావిడిగా దుకాణంలోకి వచ్చి, ముకుందయ్య, గోవిందయ్యలతో, “మీ\n\nపనివాడు అమాయకుడో, లేకఇలాంటి దుకాణాల్లో పనిచేయడానికి కొత్తవాడో తెలియడం లేదు. రెండూ ఒకే కాలి చెప్పులు బండిలో తెచ్చిపెట్టాడు,” అన్నాడు వినుగుపడుతూ.\n\nఆ వెంటనే ముకుందయ్య, “క్షమించాలి, పారబాటు జరిగిపోయింది!” అని శ్రీమంతుడికి క్షమాపణ చెప్పుకుని, ప్రకాశంతో, “ఏరా, ప్రకాశం! నీకు ఆ పాత పళ్ళదుకాణం అల వాట్లు పోలేదన్నమాట. అక్కడ కొనేవాళ్ళకు చిన్నా, పెద్ద అంటూ తేడా లేకుండా ఒకే ప్రమాణంలో వున్న పళ్ళు బుట్టలో వేస్తున్నట్టే, ఇక్కడ ఒకే మోస్తరుగా వుండే చెప్పులు పాట్లం కడుతున్నావన్నమాట!” అన్నాడు కోపంగా.\n\nఈమాటలకు శ్రీమంతుడు నవ్వుకుని, ముకుందయ్య ఇచ్చిన చెప్పులు తీసుకుని, బాకీ డబ్బు ఇచ్చి వెళ్ళిపోయాడు. తర్వాత ముకుందయ్య, ప్రకాశం తెలివితేటల్ని మెచ్చు కుని, గోవిందయ్యతో, “చేయవలసిన పని ఏదైనా అనుభవజ్ఞుడి వల్ల ఎలాంటి ప్రయోజనం వుంటుందో, ఇప్పుడు నాకర్థమైంది. ప్రకాశాన్నే పనికి వుంచేసుకుందాం!” అన్నాడు.\n\n# విశ్వకర్మ నిర్మించిన ఇంద్రప్రస్థ నగరాన్ని రాజధానిగా పెట్టుకుని పాండవులు తమ అర్ధరాజ్యాన్ని ధర్మంగా పాలించ నారంభించారు. రాజ్యం నానాటికీ అభివృద్ధి చెందుతూ వచ్చింది.\n\nఈ సమయంలో ఆకస్మికంగా నారదముని ధర్మరాజును చూసి పోదామని వచ్చాడు. ధర్మరాజు తన తమ్ములతోసహా ఎదురువెళ్ళి, నారదుణ్ణి తీసుకువచ్చి, సుఖాసనమూ, అర్ఘ్యపాద్యాలూ ఇచ్చి, సాప్టాంగ నమస్కారం చేశాడు. అంతఃపురంలో నుంచి ద్రౌపది కూడా వచ్చి నారదుడికి నమస్కారం చేస్తూ నిలబడింది. నారదుడు ఆమెను ఆశీర్వదించి పంపేసి, భీమార్జున నకుల సహదేవులు వింటూండగా ధర్మరాజుతో, “మీ అయిదు\n\nగురికీ ఒక్కతె భార్యగా ఉంటున్నది. ఆమె కారణంగా మీలో మీకు విరోధం కలగకుండానూ, మీ మధ్య సౌహార్దం పెరిగేటట్టూ ఉండాలంటే మీరుకొన్ని నియమాలు పెట్టుకోవాలి. ఇలాటి విషయాలలో ఎంత సన్నిహితులకు కూడా వైరం రావటం సహజం,” అంటూ సుందోపసుందుల కథ చెప్పాడు:\n\n“హిరణ్యకశిపుడి వంశంలో నికుంభుడనే వాడు పుట్టాడు. అతని కొడుకులే సుందోప సుందులు. వాళ్ళు ఒకరినొకరు క్షణం కూడా విడిచిపెట్టక, ఎప్పుడూ కలిసి తిరుగుతూ, ఎంతో అన్యోన్యంగా ఉండేవారు. వాళ్ళకు మూడు లోకాలూ జయించాలన్న కోరిక కలిగింది. అందుకోసం తపశ్శక్తి సంపాదించుకో గోరి వాళ్ళు వింధ్య ప్రాంతంలో ఒక నిర్జనా”"
        },
        {
            "title": "మహాభారతం - 17",
            "page_start": 45,
            "author": "చందమామ బృందం",
            "pdf_page": 45,
            "content": "రణ్యం చేరి, అక్కడ ఘోరమైన తపస్సు ప్రారంభించారు. ఆ వేడికి వింధ్యగుహల యందు అగ్ని పుట్టి, అరణ్యమంతటా గొప్ప జ్వాలలూ, పొగలూ లేచాయి.\n\nవాళ్ళ తపస్సు చూసి దేవతలు భయపడి, తపోభంగం కలిగించాలని ఆ సుందోపసుందుల ఎదట రత్నాలరాసులూ, స్త్రీలూ ఉన్నట్టు భ్రమకలిగించారు. దానికి సుందోపసుందులు చలించలేదు. తరవాత దేవతలు మరొక భ్రమ కలిగించారు. దాని ఫలితంగా సుందోప సుందుల ఎదట వారి తల్లులనూ, భార్యలనూ, కొడుకులనూ ఎవరో రాక్షసులు పీడిస్తున్నట్టూ, వాళ్ళు రక్తించమని సుందోపసుందులను అడుగుతున్నట్టూ కనపడింది. దానికి కూడా సుందోపసుందులు చలించలేదు. అప్పుడు\n\nవారి ఎదుట బ్రహ్మ ప్రత్యక్షమై వారికి అన్ని రకాల మాయలూ, అస్త్రాలూ, సాటిలేని బల పరాక్రమాలూ, మూడు లోకాలనూ జయించే శక్తి వరాలుగా ఇచ్చాడు. వాళ్ళు అమరత్వం కూడా అడిగారుగాని బ్రహ్మ అందుకు సమ్మ తించక, వారికి ఇతరు లెవ్వరిచేతా చావు లేకుండా వరమిచ్చాడు. తాము ఒకరినొకరు చంపుకోవటమనేది వాళ్ళకు తట్టనేతట్టదు గనకతమకు అమరత్వం లభించినట్టే వాళ్ళు భావించారు.\n\nఇలా వరం పొందిన సుందోపసుందులు సైన్యాలను సమకూర్చుకుని, ఇంద్రలోకానికి పోయి, దాన్ని జయించి, పాతాళానికి వెళ్ళి, దాన్ని కూడా జయించి, చివరకు భూలోకాన్ని బీభత్సం చేయసాగారు. అప్పుడు బ్రహ్మ విశ్వ\n\nకర్మను పిలిచి, అతనిచేత తిలోత్తమ అనే త్రిలోకసొందర్యవతినిసృష్టించి, సుందోపసుం దులుండే చోటికి పంపాడు. ఆమె ఒక నది ఒడ్డున పూలు కోసుకుంటూండగా చూసి, ఆమెను మోహించి సుందోపసుందులిద్దరూ ఆమె చేతులు రెండూ పట్టుకుని, ఆమెను తమభార్యనుచేసుకునేటందుకునిశ్చయించు కున్నారు. “మాలో నువ్వు ఎవరికి భార్యవవు తావు?” అని వాళ్ళు అడిగితే, “మీ ఇద్దరిలో ఎక్కువ బలాధ్యుడికి భార్యనవుతాను,” అన్నది తిలోత్తమ. ఎవరు ఎక్కువ బలంగలవారో తేల్చుకోవటానికై వారిద్దరూగదాయుద్ధం చేసి, ఒకరినొకరు చంపేసుకున్నారు.\n\nనారదుడు పొండవులకు ఈ సుందోపసుం దుల వృత్తాంతం చెప్పి, “మీలో అలాటి వైరం రాకుండా ఏదో ఒక నియమం పెట్టు కోండి. ఇదంతా మీ మంచికే చెబుతున్నాను,” అన్నాడు.\n\nఅప్పుడు పొండవులు నారదుడు సాక్షిగా ఒక నియమం ఏర్పాటు చేసుకున్నారు. దాని ప్రకారం ద్రౌపది ఒక్కొక్క సంవత్సరం ఒక్కొక్క భర్త దగ్గిర ఉంటుంది. ఆమె ఎవరింట ఉంటున్నదో ఆ ఇంటికి మిగిలిన వారెవ్వరూ పోరాడు; ఒకవేళ ఎవరైనా వెళ్ళటం జరిగితే వాళ్ళు పన్నెండు నెలలపాటు బ్రహ్మ చర్యంతో వనవాసం జరిపి, తీర్థయాత్రలు చెయ్యాలి. వారు చేసుకున్న ఈ నియమానికి నారదుడు సంతోషించి, “ఇలాటి ఏర్పాటు\n\nఉన్నట్టయితే మీ మధ్య ఎవరూ విభేదాలు పెట్టలేరు. మీరు సుఖపడతారు,” అని చెప్పి, వెళ్ళి పోయాడు.\n\nద్రౌపది నియమం ప్రకారం ఏడాదికి ఒక భర్త ఇంట ఉంటున్నది. కాలం గడిచిపోతున్నది.\n\nఒకనాడు ఒక బ్రాహ్మణుడు ధర్మరాజు ఇంటి వెలువల నిలబడి ఆక్రందనం చెయ్యటం అర్జునుడు చూసి, “అయ్యా, ఎందుకు ఏడుస్తున్నావు?” అని అడిగాడు.\n\n“నాయనా, మీ వంటి ధర్మాత్ముల రక్షణలో ఉంటున్నా కూడా నా హౌమధేనువులు దొంగలు తోలుకుపోయినారు. ఎంత ఘోషించినా నా ఏడువు వినిపించుకునే వారు కన\n\nపడటం లేదు. ఆవులు పోవటంతో నా ధర్మ కర్మలు నిలిచిపోయాయి. దయచేసి వాటిని నాకిప్పించు,” అన్నాడు బ్రాహ్మణుడు దీనంగా.\n\n“నీఆవులను నీకిప్పిస్తాను, ఇక్కడే వుండు. దొంగలు ఎటు వెళ్లారో చూపటానికి నావెంట వత్తువుగాని,” అంటూ అర్జునుడు ధనుర్చాణాలు తీసుకురావటానికి ధర్మరాజు ఇంట్లో ప్రవేశించాడు.\n\nకాని అంతలోనే అర్జునుడికి తమనియమం గుర్తు వచ్చింది. ద్రౌపది ధర్మరాజుకు భార్యగా ఉంటున్నది. అలాంటప్పుడు తానువారి ఇంట ప్రవేశిస్తే నియమభంగ మవుతుంది. నియమ భంగమవుతుందని విల్లుబాణాలు తెచ్చుకోవ డంలో ఆలస్యం చేస్తే కార్యభంగం అవు\n\nతుంది. నియమభంగమైతే శిక్ష అనుభవించ వచ్చు గాని కార్యభంగం కానివ్వరాదనుకుని అర్జునుడు, ధర్మరాజూ ద్రౌపదీ ఏకాంతంగా ఉన్న మందిరం ప్రవేశించి, ధర్మరాజు అను మతితో ధనుర్భాణాలు తీసుకుని, బ్రాహ్మణుణ్ణి వెంటబెట్టుకుని వెళ్ళి, దొంగలతో పోరాడి జయించి, వారు ఎత్తుకుపోయిన గోవులను బ్రాహ్మణుడికి తిరిగి ఇప్పించాడు.\n\nఅర్జునుడు ఇంటికి తిరిగి వచ్చి పెద్దల ప్రశంసలందుకుని, వారికి నమస్కారాలు చేసి, ధర్మరాజు వద్దకు వెళ్ళి, “నియమాన్ని ఉల్లంఘించి, నువ్వు, ద్రౌపదీ ఉన్న మందిరం ప్రవేశించాను గనక ఒక ఏడాది పాటు వన వాసమూ, తీర్థయాత్రలూ చేస్తాను, అనుమతి ఇయ్య,” అన్నాడు.\n\nఈ మాటలకు ధర్మరాజు నొచ్చుకుని, “అర్జునా, పెద్దవాళ్ళు భార్యలతో ఏకాంతంగా ఉన్న చోటికి చిన్నవాళ్ళు రావటం తప్పుకాదు. అంతేకాక, ఆ బ్రాహ్మణుడి అవసరం కొద్దీ నువ్వు రావటం జరిగింది. అందువల్ల మేలే జరిగింది గనక, అది ఏమాత్రం తప్పు పని కాదు. నా మాట అంటే నీకు లక్ష్యం ఉన్నట్ట యితే ఈ తీర్థయాత్ర ఆలోచన మానుకో,” అన్నాడు.\n\nఆ మాటకు అర్జునుడు, “ఒకరు తప్పు చేస్తే మనం శిక్షిస్తాం. అలాటి మనమే తప్పు చేసి, ఏదో సాకు చెప్పి శిక్ష తప్పించుకోవటం తగని పని. నన్ను ఆపవద్దు, నేను తీర్థయాత్రకు\n\nబయలుదేరటానికే నిర్ణయించుకున్నాను,\" అన్నాడు.\n\nధర్మరాజు సరేననక తప్పలేదు. అర్జునుడు అరణ్యవాసానికి తగిన విధంగా జుట్టూ, కట్టూ అమర్చుకుని అరణ్యానికి బయలుదే రాడు. అతనితోబాటు అనేకమంది బ్రాహ్మణులు, పుణ్యకథలను చెప్పే పౌరాణికులూ బయలుదేరాడు. వారందరితోనూ కలిసి అర్జునుడు అనేక తీర్థాలు సేవించి, కొంత కాలా నికి గంగాద్వారం చేరాడు.\n\nఅక్కడ అనేకమంది మునులు గంగలో స్నానాలు చేసి, అగ్నిని అర్చించి, అందులో ఆహుతులు వేస్తున్నారు. అది చూసి అర్జునుడు చాలా ఆనందంపొంది, తాను కూడా స్నానం చేసి, దేవతర్పణాలూ, పితృతర్పణాలూ అగ్నిలో వేల్చుదామనుకుని స్నానం చెయ్యటానికి నదిలో దిగాడు.\n\nఆ సమయంలో ఉలూపి అనే నాగకన్య అర్జునుడి అందం చూసి ఆకర్షించబడి, నీటిలోనే అతన్ని పట్టుకుని, నీటిలోకి లాగి నాగ లోకానికి తీసుకుపోయి, ఒక దివ్యమైన భవనం చేర్చింది.\n\nఅర్జును డామెను చూసి అశ్చర్యంతో, “ఏమిటి నీ సాహసం? అయినా నువ్వు ఎవ తెవు? ఎవరి కూతురివి? ఇది ఏ దేశం?” అని అడిగాడు.\n\n“నాధా, నేను నాగులలో ఐరావత కులానికి చెందిన కౌరవ్యుడు అనే నాగరాజు కుమార్తెను.\n\nనా పేరు ఉలూపి. మన్మధుడి లాటి నిన్ను చూసి అభిమానించి, మా నాగులకుండే శక్తుల ప్రభావంతో నిన్ను ఇక్కడికి తెచ్చాను. నా కోరిక తీర్చిసంతానం పొందు,” అన్నది ఉలూపి.\n\n“చూడు, ఉలూపీ, కారణాంతరం వల్ల నేను బ్రహ్మచర్యం అవలంబించి తీర్థయాత్ర లతో కాలక్షేపం చేస్తున్నాను. నన్ను ప్రతభంగం చెయ్యమని నువ్వు అడగటం అధర్మం. నీ మాట ఎలా ఉన్నా నాకు దాని మూలంగా మహాపాపం చుట్టుకుంటుంది,” అన్నాడు అర్జునుడు.\n\nకాని ఉలూపి ఆ మాటకు ఒప్పుకోక, “ద్రౌపది విషయంలో మీ అన్నదమ్ములు\n\n\n\nచేసుకున్న నియమం మాట తెలియకపోలేదు. అయినా, నువ్వు బ్రహ్మచర్య ప్రతమని చెప్పి లాభం లేదు. నువ్వు నా కోరిక ఈడేర్చకపోతే బాధతో నేను మాడి చచ్చిపోతాను. ఆ పాపం నీకు చుట్టుకుంటుంది. ప్రాణం కాపాడటం కన్న గొప్ప పుణ్యం ఉండదు. నాకు అభయం ఇయ్యి,” అంటూ అర్జునుడి పాదాలు గట్టిగా పట్టుకున్నది.\n\nఅర్జునుడు పరిస్థితి బాగా ఆలోచించి, ఉలూపి కోరిక తీర్చ నిశ్చయించుకున్నాడు. అతనా రాత్రి ఆమెతో గడిపాడు. మర్నాడు ఉదయం ఉలూపి అతనికి దారి చూపుతూ వెంట వచ్చి, గంగాద్వారానికి చేర్చింది. ఆమె అర్జునుడికి ఏ జలప్రాణి నుంచి ప్రమాదం లేకుండా వరమిచ్చి తన నివాసానికి తిరిగిపోయింది. ఆమె అర్జునుడివల్ల గర్భవతి అయి, కొంత కాలానికి ఇరావంతుడనే కొడుకును కన్నది.\n\nగంగాద్వారం వదలి అర్జునుడు అనేక తీర్థాలు సేవిస్తూ, అనేక నదులస్సానాలు చేస్తూ, బయలుదేరిన పదమూడవ నెలలో మణిపుర మనే సగరం చేరాడు. ఆ నగరానికి రాజు చిత్రవాహనుడు. ఆయనకు చిత్రాంగద అనే అందమైన కుమార్తె ఉన్నది. ఆమెను చూడ గానే అర్జునుడికి ఆమెపై అభిమానం కలిగింది. అతను చిత్రాంగదను తన కిచ్చి వివాహం చెయ్యమని ఆమె తండ్రి చిత్రవాహనుణ్ణి నడిగాడు.\n\nదానికి చిత్రవాహనుడు, “అంత కన్న నాకు కావలసినదేమిటి? కాని ఒక్క విషయం చెప్పాలి. మా వంశంలో ప్రతితరానికి ఒక్కడే కొడుకు. అయితే నాకు మాత్రం కూతురు కలిగింది. అందుచేత ఈమెకు కలిగే కొడు కును నేను నా కొడుకుగా పెంచుకుంటాను. దానికభ్యంతరం లేకపోతే నీ ఇష్టప్రకారం ఇప్పుడే నా కుమార్తెను నీకిచ్చి వివాహం చేస్తాను,” అన్నాడు.\n\nఅర్జునుడు అందుకు సమ్మతించి, చిత్రాం గదను పెళ్ళాడాడు. ఆమెతో మూడు నిద్రలు చేసి, తన వెంట ఉన్న బ్రాహ్మణబృందంతో బయలుదేరి దక్షిణ సముద్రతీరానికి చేరుకు న్నాడు."
        },
        {
            "title": "చందమామ కబుర్లు",
            "page_start": 51,
            "author": "చందమామ బృందం",
            "pdf_page": 51,
            "content": "చందమామ కబుర్లు\n\nఅరుదైన విషయం!\n\nఒకే కాన్సులో ఇద్దరు కవల పిల్లలు పుట్టడం సాధారణమైన విషయమే. 82 కాన్సులలో ఒకటి ఇలా వుంటుందని చెబుతారు. అదే విధంగా 6,400 కాన్సులలో ఒకటి ముగ్గురు ఒకేసారి పుట్టడం జరగవచ్చు. నలుగురు ఒకేసారి పుట్టడం\n\n512,000 కాన్సులలో ఒకటి జరుగుతుంది. ఒకే కాన్సులో ఐదుగురు పుట్టడం 41,000,000 కాన్సులకు ఒకసారి జరుగుతుంది. గత జూన్ నెలలో ఈజిఫ్టుకు చెందిన ఒక స్త్రీ ఒకే కాన్సులో ఆరుగురు పిల్లల్ని కన్నది. ఇది చాలా అరుదుగా, అంటే 3,300,000,000 కాన్సులకు ఒకటి జరుగుతుంది. నలుగురు మగపిల్లలూ - ఇద్దరు ఆడపిల్లలూ పుట్టినప్పుడు 860 గ్రాఁ నుంచి 1.75 కి.గ్రా. బరువు ఉన్నారు. శస్త్రచికిత్స ద్వారా ఈ పిల్లలను వెలుపలికి తీసిన డాక్టర్లు, మిగతా వాళ్ళతోపాటు ఈ పిల్లలు బతికి పెరిగి పెద్దవాళ్ళు కావాలని కాంక్షిస్తున్నారు!\n\nఎవరు ఎవరు?\n\nకేరళకు చెందిన ఆర్.ఎస్. పిల్డె, వల్సలా\n\nదంపతులకు నాలుగేళ్ళ క్రితం ఒకేసారి ముగ్గురు పిల్లలు పుట్టారు. నీనా, నీతు, నిమ్మి అనే ఆ అక్కడెల్లెళ్ళను ఇటీవల బడిలో చేర్పించారు. ఎత్తులో, రూపురేఖలలో, రంగులో ఒకేవిధంగా వుండడం వల్ల ఆ పిల్లలలో ఎవరు ఎవరని పోల్చుకోలేక ఉపాధ్యాయులు కొన్ని వారాలు సతమతమయ్యారు. ఆఖరికి వాళ్ళ ప్రవర్తనలో వున్న కొద్దిపాటి తేడాను బట్టి గుర్తించడం మొదలుపెట్టారు. ఆ పిల్లల అనలు పేర్లను వదిలి ఇంట్లో ముద్దుగా మాలు, మీను, మోలు అని పిలుస్తారు. పేర్లు బాగానే ఉన్నాయిగాని, ఎవరి పేరు ఏది అన్నదే ఎదుటివాళ్ళ సమస్య!\n\nఅందరూ న్యాయవాదులే!\n\nఒకే కుటుంబానికి చెందిన నలుగురు అన్న దమ్ములు, ఒక చెల్లె న్యాయవాద వృత్తిని చేపట్టారు. కేరళ రాష్ట్రానికి చెందిన వేలు (80) జానకి (70) దంపతులకు రామచంద్రన్, రామనాథన్, రామ భద్రన్, రామరాజన్, రమాదేవి అని ఐదుగురు సంతానం. పెద్ద కొడుకు రామచంద్రన్ 1971వ సం॥లో న్యాయవాద పట్టభద్రుడయ్యాడు. ఇప్పుడతని వయసు 45 సం॥లు. ఆయన తిరు చూర్లో న్యాయవాదిగా ఉంటున్నాడు. రామ భద్రన్ కూడా అక్కడే న్యాయవాది. రామనాథన్ కున్నంకొళంలోనూ, రామరాజన్ పారావూర్ లోనూ న్యాయవాద వృత్తిని ప్రాక్టీస్ చేస్తున్నారు. రమాదేవి మహారాష్ట్రలోని నాశిక్ లో ఉంటున్నది. ఆమె భర్త అశోకన్ కూడా లాయరే. రామభద్రన్ భార్య షీలా కూడా త్వరలో లాయర్ కానున్నది. అయినా, వృద్ధదంపతులు మాత్రం ఇంతవరకు కోర్టుకువెళ్ళేపరిస్థితిమాకురాలేదు అదేచాలు — అంటున్నారు సంతోషంగా.\n\nచందమామ\nఅనుబంధం - 84\n\nమనదేశపు\nచెట్లు\n\nగంగరావి\n\nబ్రిటిష్ నావికుడు కేస్టన్ కుక్ 1769వ\nసం॥లో పసిఫిక్ మహాసముద్రంలోని టాహిటీ\nదీవిని చేరినప్పుడు అక్కడి ఆలయాల సమీపంలో\nఆకర్షణీయమైన పూలతో కొన్ని చెట్లు కనిపిం\nచాయి. ఆయన వాటికి 'థెస్సీసియా' అని పేరు\nపెట్టాడు. గ్రీకు భాషలో థెస్సీసియా అంటే\n‘దివ్యమైన' అని అర్థం. మన దేశంలో ముఖ్యంగా\nదక్షిణ భారతదేశంలో ఈ చెట్లు అక్కడక్కడ\nకనిపిస్తాయి. ఈ చెట్లను ఆంగ్లంలో పోర్షియా\nచెట్లు, టులీప్ చెట్లు అని పిలుస్తారు. ఏటి\nకొమ్మలు గుబురుగా చూడడానికి గొడుగులా\nఉండడం వల్ల 'అంబ్రెల్లా ట్రీస్' అని కూడా\nఅంటారు. ఈ గంగరావి చెట్లను తమిళంలో\nపూ అరసు అనీ, కన్నడంలో అరసి అనీ, మల\nయాళంలో చందామర అనీ అంటారు. హిందీ,\nమరాతీ, గుజరాతీ భాషలలో భేండీ అని\nఅంటారు. బెంగాలీ, పంజాబీ భాషలలో పరాష్\nఅని అంటారు.\n\nవృక్షశాస్త్రంలో దీనిని 'థెస్సీసియాపాల్నీ'\nఅని అంటారు. దీని ఆకులు మందంగా, మెత్తగా\nగుండె ఆకారంలో కొనలు మొనదేలి వుంటాయి.\nఆకులు రాలినా చెట్లు మాత్రం ఎప్పుడూ పచ్చ\nగానే కనిపిస్తాయి.\n\nపువ్వులు పనుపుపచ్చ రంగులో కాంతివం\nతంగా ఉంటాయి. లోపలి భాగాలు ఎర్రగా\nఉంటాయి. అవి క్రమేణా ముదురు ఎరుపు\n\nరంగుకు మారతాయి. కాయలు పచ్చగానూ,\nగుండ్రంగానూ ఉంటాయి. ముదిరి పండేప్పుడు\nనలుపు రంగుకు మారతాయి. చెట్లు ఏడాది\nపొడవునా పూచినప్పటికీ, శీతాకాలంలో పూత\nఎక్కువగా కనిపిస్తుంది.\n\nదీని కలప చాలా దృఢమైనది. నీళ్ళకు\nతట్టుకునే స్వభావం కలది గనక పడవలూ,\nఓడరేవులలోని సామగ్రి తయారీకి దీనిని ఉప\nయోగిస్తారు. బండిచక్రాలు, పెట్టెలు మొదలైన\nవాటిని చేయడానికి కూడా ఈ కలపను ఉప\nయోగిస్తారు. గంగరావి ఆకులూ, పువ్వులూ,\nకాయలూ, పళ్ళూ, వేళ్ళూ, బెరడూ అన్నిటికీ\nకొన్ని ఔషధగుణాలు ఉన్నాయి."
        },
        {
            "title": "మనదేశపు కోటలు - 9",
            "page_start": 53,
            "author": "మీరా ఉగ్రా",
            "pdf_page": 53,
            "content": "మనదేశపు కోటలు - 9\nచ్యవనుడు\n\nభృగుమహర్షిభార్య పులోమ ఆశ్రమంలో ఒంట\nరిగా ఉన్నప్పుడు ఒక రాక్షసుడు ఆమెను అప\nహరించడానికి వచ్చాడు. గర్భిణిగా వున్న ఆమె\nకడుపు నుంచి మగబిడ్డ ఆగ్రహంతో బయటకు\nదూకి రాక్షసుడితో యుద్ధానికి తలపడ్డాడు. రాక్ష\nసుడు భయసడి పారిపోయాడు. నెలలు నిండ\nకముందే పుట్టిన ఆ బిడ్డకు చ్యవనుడని పేరు\nపెట్టారు.\n\nచ్యవనుడు పెరిగి పెద్దవాడై, నర్మదా నదీ\nతీరంలో కూర్చుని ధ్యాన నిమగ్నుడైపోయాడు.\nఅతని చుట్టూ పుట్టలు పెరిగాయి. ఎప్పుడో\nకళ్ళు తెరవడం తప్ప అతనిలో చలనం కూడా\nసన్నగిల్లింది!\n\nఒకనాడు శర్యాతిరాజు తన పరివారంతో ఆ\nమార్గంగుండా వెళుతూ, ఒక కొలను చూసి,\nఅక్కడ ఆగాడు. పిన్నవయస్కులైన రాకుమారులు\nపుట్టనుంచి మెరుస్తూన్న కళ్ళకేసి, గులకరాళ్ళు\nవిసిరారు. ఆగ్రహించిన ముని, పిల్లల తల్లిదండ్రు\nలను శపించాడు. వెంటనే వాళ్ళు అనారోగ్యం\n\nపాలయ్యారు. రాజు వచ్చి మునికి సమస్కరించి,\nక్షమించమని వేడుకున్నాడు. ముని శాంతించి,\nశాపాన్ని ఉపసంహరించుకున్నాడు. కాని రాజు\nపక్కనే నిలబడి వున్న రాకుమార్తె సుకన్యను తన\nకిచ్చి వివాహం చేయాలన్నాడు. వృద్ధుడైన మునికి\nతన కుమార్తెనెలా ఇవ్వడమని రాజు శంకించాడు.\nకాని రాకుమారి సుకన్య అందుకు సమ్మతించి\nచ్యవనుడి భార్య అయింది.\n\nకొన్నాళ్ళకు దేవ వైద్యులయిన అశ్వినీదేవతలు\nచ్యవనుడి ఆశ్రమానికి అతిథులుగా వచ్చారు.\nదంపతుల మధ్య వున్న వయోభేదాన్ని చూసి,\nవృద్ధుడయిన చ్యవనుడికి యౌవనం ప్రసాదిస్తా\nమన్నారు. అయితే, అందుకు సుకన్య ఒక పరీ\nక్షకు నిలవాలన్నారు. సుకన్య సరే అన్నది.\n\nఅశ్వినీదేవతలూ, చ్యవనుడూ సమీపంలో\nవున్న కొలనులో మునిగి లేచారు. చ్యవనమునికి\nయౌవనం సంప్రాప్తించింది. అయితే, చ్యవన\nమునితో సహా అశ్వినీదేవతలు కూడా చూడడానికి\nవయోరూపలావణ్యాలలో ఒకేవిధంగా ఉన్నారు!\n\nసుకన్య ఆ ముగ్గురిలో తన భర్తను గుర్తిం\nచింది. పరీక్షలో నెగ్గినందుకు ఆమెను అశ్వినీ\nదేవతలు దీవించి వెళ్ళిపోయారు.\n\nచ్యవనముని రచించిన ప్రార్థనా శ్లోకాలు\nకొన్ని ఈనాటికీ పరించబడుతున్నాయి."
        },
        {
            "title": "మనదేశపు ఋషులు - 8 - చ్యవనుడు",
            "page_start": 54,
            "author": "చందమామ బృందం",
            "pdf_page": 54,
            "content": "# సాధనం\n\n1. అమెరికా అధ్యక్షుడి నివాసధవనానికి కనిపిపోవే, అతి నేనేరు ఎలా వచ్చింది?\n\n2. టిప్యుసుల్లాన్ రాజధాని ఏది?\n\n3. 'డాస్ కేసెటిల్' (పెట్టుబడి) రచయిత ఎవరు?\n\n4. 'సబర్మతి సాధువు' అని ఎవరిని పిలిచేవారు?\n\n5. జీబ్రాల ప్రత్యేకమైన లక్షణం ఏమిటి?\n\n6. హౌటర్లు ఎక్కడినుంచి పరిపాలించారు?\n\n7. రౌడీసియా ఈనాటి పేరేమిటి?\n\n8. రవీంద్రనాథ టాగూరుకు నోబెల్ బహుమతి తెచ్చిపెట్టిన గ్రంథం ఏది?\n\n9. మొట్టమొదటి 'రొబోట్'ను ఎప్పుడు సృష్టించారు?\n\n10. 'ఆర్యసమాజు' స్థాపకుడు ఎవరు?\n\n11. అతిప్రాచీనమైన క్రీడ ఏది?\n\n12. కోలార్ బంగారు గనులు ఏ రాష్ట్రంలో ఉన్నాయి?\n\n13. చాక్లెట్లు తయారుచేసే సంస్థ తనకంటూ ఒక గ్రామాన్ని నిర్మించుకున్నది. అది ఎక్కడ ఉన్నది?\n\n14. 'గీతగోవిందం' ఎవరు రచించారు?\n\n15. తైనమైట్‌ను కనుగొన్న వారెవరు?\n\n16. భారత జాతీయ కాంగ్రెస్ నాయాణాభాషకులు ఎవరు?\n\n# గానాధ్యాస\n\n9. 1962లో, అమెరికాలో,\n\n10. స్పామె దయాంసంద సరస్వతి.\n\n11. పోలో, (క్రి.శ. మొదటి కాటాటిం).\n\n12. కర్నాటక.\n\n13. బోర్స్ విట్లే (క్యాప్టబర్ సంస్థ).\n\n14. జయదేవ.\n\n15. అట్రెడ్డివ్ రోజెర్. స్పీడీవ్ రసాయనిక శాస్త్రవేత్త, 1867లో.\n\n16. దొఁ అన్నివిసంద్. 1917లో జరిగిన కాంగ్రెస్ మహాసభకు అధ్యక్షత పహాయిచు.\n\n## గానాధ్యాస\n\n1. అన్నిప్రమాదం కారణంగా జరిగిన సష్టం కనివించగుండా పెళ్లి వయించడం పెళ్ళి. తీరంగపట్టం.\n\n2. కార్డ్‌మార్పు.\n\n3. కార్డ్‌మార్పు.\n\n4. మహాత్మాగాంధీ.\n\n5. ఏర్పండు జీల్రాలకూ ఒకవిధమైన చారలు ఉండవు.\n\n6. ఇండర్, ఈనాటి మధ్యప్రదేశ్.\n\n7. జింబ్బేయ్.\n\n8. గీతాంజలి.\n\n## గానాధ్యాస"
        },
        {
            "title": "కచుకచు పిశాచాలు",
            "page_start": 55,
            "author": "మాచిరాజు కామేశ్వరరావు",
            "pdf_page": 55,
            "content": "కచుకచు పిశాచాలు\n\nఒకనాటి సాయంకాలంవేళ పోలవరం నుంచి\nఐనవరానికి, ఆరు ఎడ్ల బండ్లలో, ఒక పెళ్ళి\nవారి బృందం వెళుతున్నది. అక్కడి ఉమా\nరామలింగేశ్వరాలయంలో పెళ్ళి జరిపిస్తామని,\nఆడపెళ్ళి వారికి మొక్కు వున్నదట. అన్ని\nబండ్లకూ వెనకగా వస్తున్న ఎడ్ల బండిలో,\nవంట వాళ్ళు సారె బుట్టలతో సర్దుకు కూర్చు\nన్నారు.\n\nబండ్లన్నీ ఐనవరానికి ఒకోసుదూరంలో\nవుండగా, వంటవాళ్ళపెద్దకు సున్నిఉండల\nబుట్ట వెంటతేవడం లేదని తెలియవచ్చింది.\nఅతను పక్కన వున్న రామబ్రహ్మం అనేవాడి\nభుజంతట్టి, “ఒరే, ఇక్కడున్న వాళ్ళలో నువ్వే\nపాతికేళ్ళ నవయువకుడివి. మిగతా వాళ్ళకు\nగాడిపాయ్యిల దగ్గర నిలబడి వంటలు చేసే\nఓపిక తప్ప, అలా కాలుసాచి నాలుగడుగులు\nవేసే ఓపిక పోయింది. నువ్వు తిరిగి మన\nఊరెళ్ళి, అటకమీదున్న సున్నిఉండల బుట్ట\n\nతీసుకుని, ఏదైనా బాడుగ బండిలో రేపు\nపాద్దున్నే బయలుదేరి రా. పెళ్ళి ముహూర్తం\nరేపు రాత్రికి కదా!” అంటూ రామబ్రహ్మానికి\nబాడుగకుగాను పాతిక రూపాయలిచ్చాడు.\n\nరామబ్రహ్మం తిరుగు ప్రయాణమై, ఊరు\nచేరేసరికి చీకటి పడుతున్నది. వాడికి బండి\nబాడుగ మిగుల్చుకోవడానికి ఒక ఆలోచన\nవచ్చింది. తను ఇప్పుడే సున్నిఉండలబుట్ట\nతీసుకుని, సముద్రపుఒడ్డుగా అడ్డదారిన వెళ్ళి\nపోతే, తెల్లవారేసరికి ఐనవరం చేరుకోవచ్చు!\n\nఇలా అనుకుని రామబ్రహ్మం సున్నిఉం\nడలబుట్ట నెత్తిన పెట్టుకుని, సముద్రపుఒడ్డున\nఇసుక దిబ్బల మీదుగా నడక ఆరంభించాడు.\nఆరోజు పున్నమి కావడంతో పుచ్చపువ్వులా\nవెన్నెల కాస్తున్నది. ఇసుకదిబ్బలకు ఈవైపు\nనురుగులు కక్కే సముద్రం; ఆవైపు గాలి\nతాకిడికి సంగీతం పాడుతున్నట్లున్న సరుగుడు\nతోటలు!\n\nరామబ్రహ్మం ఇలాంటి వాతావరణంలో\nఏనాడూ ఒంటరిగా ప్రయాణం చెయ్యలేదు.\nవాడు బిక్కుబిక్కుమంటూ ఇటు సముద్రం\nకేసీ, అటు సరుగుడు చెట్లకేసీ తల తిప్పి\nచూస్తూ, కొంతదూరం నడిచి ఆయాసంతో\nఒకచోట బుట్ట పక్కన పెట్టుకు కూర్చున్నాడు.\n\nఆ మరుక్షణం, పెద్ద దివిటీల వెలుగుతో పాతకాలం నాటి ఒక తెరచాపల ఓడ, వాడున్న చోటుకు వచ్చి ఆగింది. ఓడలోంచి విదేశీ దుస్తుల్లో వున్న పది పిశాచాలు, కీచు కీచు, పీసు పీసుమనే ఏదో భాషలో మాట్లాడు కుంటూ ఒడ్డుకు దిగినై. వాటి వెనక నల్లగా తుమ్మమొద్దులా వున్న పిశాచం ఒకటి, చేతిలో వున్న బాణాకర్రను గిరగిరా తిప్పుతూ ఒడ్డుకు దూకింది.\n\nఇది చూస్తూనే రామబ్రహ్మానికి భయంతో\nఒళ్ళంతా జలదరించింది. “పాతిక రూపా\nయలు మిగుల్చుకునేందుకు ప్రాణాన్ని\nఫణంగా పెట్టాను. కొత్తగా కాపరానికి వచ్చిన\nకావేరికి అన్యాయం జరిగిపోయింది! అయినా,\nమానవ ప్రయత్నం, దేవుడి సాయం!” అను\nకుంటూ వాడు, సున్నిఉండలబుట్ట, నెత్తి\nనెత్తుకుని పారిపోబోయాడు.\n\nఅయితే, ఇంతలో స్వదేశీ నల్లపిశాచం\nపరుగున వచ్చి, బాణాకర్రతో వాడి దారిని\nఅడ్డగించి, “ఒరే, బాబూ! పారిపోకు. పరాయి\nదేశ పిశాచాల ముందు మనకు అవమానం.\nఅవి పరాసూ, బుడతకీచుపిశాచాలు. నేను\nస్వదేశీ పిశాచాన్ని. బతికుండగా విదేశాలకు\nవెళ్ళాలనే కోరిక తీరక, చచ్చి ఈ పిశాచాలుండే\n\nదేశంలో స్థిరపడ్డాను. నేను ఒక దుబాషిని!”\nఅన్నది.\n\nఇంతలో విదేశీ పిశాచాలు అక్కడికి వచ్చి,\nఏదో కీచుకీచు మంటూ స్వదేశీ పిశాచాన్ని\nప్రశ్నించాయి. స్వదేశీ పిశాచం వాటి కీచు\nకీచు భాషలో ఏదో జవాబిచ్చింది.\n\nఅప్పటికి కాస్తస్థిమితపడిన రామబ్రహ్మం,\nస్వదేశీ పిశాచాన్ని, “ఈ కీచు కీచు పిశాచాలు\nఅంటున్నదేమిటి?” అని అడిగాడు.\n\n“అవినిన్నుమనిషివా, పిశాచివా అని అడు\nగుతున్నవి. బ్రతికున్న మనిషివని చెప్పాను,”\nఅన్నది స్వదేశీ పిశాచం. ఇంతలో మిగిలిన\nపిశాచాలు ముక్కుపుటాలు ఎగరేస్తూ, స్వదేశీ\nపిశాచాన్ని ఏదో ప్రశ్నించాయి.\n\nస్వదేశీ పిశాచం, రామబ్రహ్మంతో, “వాటి\nకేదో కమ్మటి వాసన వేస్తున్నదట! ఇంతకూ\nఈ బుట్టలో ఏమున్నది?” అంటూ సున్నిఉం\nడలబుట్ట మూత తెరిచింది.\n\nపిశాచాలన్నీ చుట్టూ మూగాయి. స్వదేశీ\nపిశాచం చొరవగా బుట్టలోంచి సున్నిఉండలు\nతీసి వాటికి ఇస్తూ, “ఇవి మా దేశపు పెళ్ళి\nపిండివంటలు. రుచి చూడండి!” అన్నది.\n\nవిదేశీ పిశాచాలకు సున్ని ఉండల రుచి\nఅద్భుతంగా వున్నది. వాటిలో బాగా ఒడ్డూ\nపాడుగూ వున్న పిశాచం, మిగిలిన పిశాచాలను\nకసురుతూ, బుట్టలో మిగిలివున్న సున్నిఉండ\nలను మూట కట్టుకుని, కీచు కీచుమంటూ\nస్వదేశీ పిశాచానికి ఏదో చెప్పింది.\n\nస్వదేశీ పిశాచం, రామబ్రహ్మంతో, “నాయ\nకుడు పిశాచానికి సున్నిఉండల రుచి పర\nమాద్భుతంగా ఉన్నదట! బ్రతికున్నట్టయితే,\nఈ దేశానికి వచ్చి ఇవి తినే అదృష్టం కలిగేది\nకాదంటున్నది,” అన్నాడు.\n\n“మహా గొప్పగా అన్నది! ఈ పరాయి దేశ\nపిశాచం అదృష్టం, నా దురదృష్టం కాబోతు\nన్నది. రేపు పెళ్ళివారి సారెలోకి సున్నిఉండలు\nఅందించకపోతే, మా వంటవాళ్ళపెద్ద అట్ల\nకాడ ఎర్రగా కాల్చి, నాఓళ్ళంతా వాతలు పెట్టే\nస్తాడు!” అంటూ రామబ్రహ్మం తల బాదుకో\nసాగాడు.\n\nస్వదేశీ పిశాచం నుంచి సంగతి తెలుసు\nకున్న నాయకుడి పిశాచం, ఖాళీబుట్టను\n\nతీసుకుని ఓడకేసి ఎగిరిపోయి, క్షణాల మీద తిరిగి వచ్చి బుట్టను రామబ్రహ్మం ముందు పెట్టింది.\n\nబుట్టమూత తీసి చూసిన రామబ్రహ్మానికి కళ్ళు చెదిరిపోయాయి. బుట్టనిండుగా పచ్చగా మెరిసిపోతున్న మేలిమి బంగారు నాణేలు!\n\nరామబ్రహ్మం వాటికేసి కన్నార్పకుండా చూస్తూ, స్వదేశిపిశాచంతో, “ఈవిదేశీ బంగారం, మా దేశంలో మారుతుందా?” అన్నాడు.\n\nదానికి స్వదేశీ పిశాచం పాట్ట చెక్కలయ్యేలా నవ్వి, “ఒరే అమాయకుడా! బంగారానికి స్వదేశం - విదేశం అంటూ హద్దులు లేవు. అవసరపడితే స్వర్గ నరకాల్లో కూడా సునా యాసంగా మార్చుకోవచ్చు,” అంటూ వాడి వీపు మీద గట్టిగా చరిచింది.\n\nసంగతేమిటో సరిగ్గా అర్థం కాకపోయినా విదేశీ పిశాచాలు గట్టిగా చప్పట్లు చరిచి, స్వదేశీ పిశాచంతో కీచుకీచు మన్నవి.\n\nస్వదేశీ పిశాచం, రామబ్రహ్మంతో, “ఒరే, బాబూ! నీ పంట పండింది —— అంటే బంగా రప్పంట అన్న మాట. ఈ దొరపిశాచాలు తిరిగి పున్నమి నాటికి ఇక్కడికి వస్తాయట. ఈసారి మరిన్ని ఉండలతో పాటు కోవా, కజ్జికాయలు, జీడిపప్పుపాకం తీసుకురా,” అని చెప్పింది.\n\nఆ తర్వాత కొంతసేపటికి పిశాచాలన్నీ కోలాహలంగా ఓడ ఎక్కి వచ్చినదారినే వెళ్ళి పోయాయి.\n\nక్షణం ఆలస్యం చేయకుండా ఇంటిదారి పట్టాడు రామబ్రహ్మం. వాడు ఇల్లు చేరేసరికి\n\nనడిరాత్రి అయింది. నెత్తిన బుట్టతో తిరిగి\nవచ్చిన భర్తను చూసి, ఏదో అనబోయిన\nభార్యను, ముందు తలుపు వేసి రమ్మని\nచెప్పి, రామబ్రహ్మం నట్టింట ఒక పంచె\nపరిచి, దానిమీద బుట్టెడు బంగారు కాసులు\nగుమ్మరించాడు.\n\nఇదిచూసి నోట మాటరాక గుడ్లప్పగించి\nచూస్తున్న భార్యతో, రామబ్రహ్మం జరిగిం\nదంతా చెప్పి, “మనకు గ్రహాలు అనుకూలంగా\nవున్నట్టుంది. అందుకే మనను దేశ విదేశి\nపిశాచాలు అనుగ్రహించినై. వచ్చే పౌర్ణమికి\nకొత్తకొత్త మిఠాయిలు వండి ఎలాగూ సముద్ర\nతీరానికి వెళ్ళాలిగదా! ఆ తర్వాత ఊళ్ళో\nపెద్ద మిఠాయి అంగడి ప్రారంభిద్దాం. ఈ\n\nసంగతులన్నీ నువ్వు రహస్యంగా వుంచు,”\nఅంటూ హెచ్చరించాడు.\n\nఅయితేవాడు దాచాలనుకున్న రహస్యం,\nఆసరికే పక్క వాటాలో వున్న కనకం తెలుసు\nకున్నది. ఈ కనకం ఊరి తూర్పు వీధిలో\nభర్త సింగన్నతో కలిసి మిఠాయి దుకాణం\nనడుపుతున్నది. రామబ్రహ్మం చీకటి పడు\nతూనే బయలుదేరడం, తిరిగి అర్ధరాత్రికి\nరావడం, ఇంట్లోదీపంవెలిగించడం—ఇదంతా\nఏమిటా అన్న కుతూహలంతో, ఆమె కిటికీ\nసందులోంచి చూసి అంతా తెలుసుకున్నది.\n\nకనకం భర్త పేరుకు సింగన్న అయినా,\nభార్య దగ్గర పిల్లిని చూసిన ఎలుకలా భయ\nపడిపోతూంటాడు. కనకం అతడికి నాలుగు\nమాటల్లో సంగతి చెప్పి, “ఈ రాబోయే వున్న\nమికి కీచుకీచు పిశాచాల దగ్గరకు బండెడు\nపిండివంటలు పట్టుకుపోయి, బండి నిండా\nబంగారు కాసులు తెచ్చుకుందాం,” అన్నది.\n\n“అదేమంత కష్టం? అలానే చేద్దాం!”\nఅన్నాడు సింగన్న తలూపుతూ.\n\nకనకం కస్సుమంటూ, “ఉట్టినే బుర్రూపకు!\nఆ సమయంలో రామబ్రహ్మం సముద్ర తీరా\nనికి రాకూడదు. అందుకు మనం ఇలా\nచేయాలి,” అంటూ భర్త చెవిలో ఏదో రహ\nస్యంగా చెప్పింది.\n\nభార్య చెప్పిన ప్రకారం సింగన్న పౌర్ణమి\nమూడురోజులుందనగా పట్నం వెళ్ళి, మరొక్క\nరోజుందనగా తిరిగివచ్చి, రామబ్రహ్మం\n\nభార్యతో, “మీ అమ్మకు బాగా జబ్బు చేసింది. పరిస్థితి కిందా మీదుగా వుంది. ఈ సంగతి నీకు చెప్పేందుకు పనివాణ్ణి అప్పుడే పంపారే! వాడింకా కబురందించలేదా?” అన్నాడు.\n\nఈ వార్త వింటూనే రామబ్రహ్మం, భార్య పుట్టెడు దిగులుతో పట్నం బయలుదేరి పోయారు. కనకం తన పథకం పారిసందుకు సంతోషించి, ఒక బండి నిండుగా మిఠాయిలు నింపుకుని, సింగన్న తోడు రాగా పున్నమిరాత్రి కీచుకీచు పిశాచాలు వచ్చే సముద్ర తీరానికి వెళ్ళింది.\n\nబాగా పాద్దుపోయాక పిశాచాలఓడ దివి టీల వెలుగుతో తీరం చేరింది. స్వదేశీ పిశాచం బాణాకర్ర ఆసరాతో వంగి వంగి నడుస్తూ, కనకం వాళ్ళ దగ్గరకు వచ్చి, “ఆ కుర్ర కుంక ఏడి?” అన్నది.\n\nకనకం తడుముకోకుండా, “ఆ కుంకగాడికి కళ్ళు నెత్తికొచ్చాయి. కీచుకీచు పిశాచాల మీది భక్తి గౌరవాలతో మేం బండెడు మిఠాయిలు తెచ్చాం!” అన్నది.\n\nదానికి స్వదేశీపిశాచం చిన్నగా మూలిగి, “ఇంకెక్కడి మిఠాయిలు! ఇంకెక్కడి కీచు కీచు పిశాచాలు! వాడు తెచ్చిన సున్నివుం డలు తిని, ఏనాడూ అలాంటివి తినే అల వాటు లేకపోవడంతో, పిశాచాలన్నీ జబ్బుపడి పోయినై. వాళ్ళ నాయకుడు నన్ను తన్ని తరిమేశాడు. నాకిక ఈ స్వదేశమే గతి!” అంటూ కుంటుతూ ఎగిరి, దూరంగా వున్న సరుగుడు తోటలోకి వెళ్ళిపోయింది.\n\nఇదిచూసి సింగన్న, “కనకం, మన దురాశే మనని చెరిపింది! ఉన్న డబ్బుచాలక అప్పుకూడా చేసి, బండెడు మిఠాయిలు తయారు చేశాం,” అన్నాడు రెండు చేతులతో తల పట్టుకుంటూ.\n\nజరిగినదానికి ఒక్కక్షణం నివ్వెరపోయి, “ఇక వదులు! ఇప్పట్లో మనం ఊరు ముఖం చూడలేం. మా పుట్టింటికి పోయి కొన్నాళ్ళు వుందాం,” అంటూ మిఠాయిలున్న బండికేసి బయలుదేరింది.\n\nసింగన్న తలవంచుకుని భార్య వెనక నడిచాడు.\n\nఆదర్శదంపతులు\n\nపూర్వం ప్రయాగలో ఒక వర్తకుడుండేవాడు.\nఆయన సంపన్నుడేగాక సజ్జనుడు కూడా.\nఆయన భార్య అన్ని విధాలా భర్తవంటిదే.\nఆ భార్యాభర్తులు ఆదర్శదంపతులలాగా ఉండే\nవారు. వారి జీవితాలకు ఒకటే కళంకం; అదే\nమిటంటే, వారి కుమారుడు శశికేతుడనేవాడు.\n\nశశికేతుడు పరమ పాపిష్టి. వాడు పసితనం\nనుంచి చెడు సావాసాలు చేసి దుర్మార్గంలో\nపడిపోయాడు. తండ్రి ఎంత వందలించినా,\nతల్లి ఎంత బతిమాలినా వాడి పద్ధతి కొంచెం\nకూడా మారలేదు. వాడి మూలాన వాడి తలి\nదండ్రులునలుగురిలోనూ తల ఎత్తుకు తిరగ\nటానికి కూడా వీలులేకుండా పోయింది.\n\nవర్తకుడికి ఊరి పూజారి ఆప్తమిత్రుడు.\nఅందుచేత వర్తకుడు తన కొడుకు విషయం\nపూజారితో చెప్పుకున్నాడు.\n\n“మా శశి దుర్మార్గం ఆనాటికానాడుహెచ్చి పోతున్నదిగానికొంచెం కూడా తగ్గేటట్టు లేదు.\n\nఏళ్లు పైన పడితే వాడే సరి అయిన మార్గం\nలోకి వస్తాడని ఆశపడ్డానుగాని, ఆ ఆశకాస్తా\nపోయింది. ఏంచేస్తే వాడు బాగుపడతాడో\nమీరైనా చెప్పండి.నా భార్య సగం వాడిమూలానే\nమనోవ్యాధితోతీసుకుంటున్నది.వాడుబాగుపడక\nపోతే అది జీవించదు!” అన్నాడు వర్తకుడు.\n\n\"నిజం చెప్పాలంటే, మీ ఇద్దరి మంచి\nతనమే వాణ్ణి ఇంతకు తెచ్చింది. మీ అండ\nచూసుకునేవాడు అచ్చుపోసిన ఆబోతులాగా\nతిరుగుతున్నాడు. నా మాట విని వాణ్ణి దూర\nదేశం పంపెయ్యండి. అక్కడ వాడికి పరపతి\nఉండదు, దుర్వ్యయం చెయ్యటానికి డబ్బుం\nడదు. తప్పనిసరిగా వాడు తన బతుకుతెరువు\nతానే చూసుకోవలిసి వస్తుంది. బాధ్యత పైన\nపడుతుంది. ఆ తరవాత వాడే మారిపోతాడు,\nప్రయోజకుడౌతాడుకూడా!\" అన్నాడు పూజారి.\n\nఈ సలహా వర్తకుడికి సరిగానే తోచింది.\nఆయన తన కుమారుణ్ణి పిలిచి, “నాయనా"
        },
        {
            "title": "ఆదర్శదంపతులు (25 ఏళ్ళనాటి కథ)",
            "page_start": 62,
            "author": "చందమామ బృందం",
            "pdf_page": 62,
            "content": "నువ్వదూరదేశం వెళ్లి ప్రయోజకుడివై కీర్తితెస్తే నేను చాలాసంతోషిస్తాను. నీకు ఏదేశం వెళ్ళాలని ఉన్నది?” అని అడిగాడు.\n\n“నన్ను కాశికి పంపించండి!” అన్నాడు శశికేతుడు. ఆ పుణ్యక్షేత్రంలో మహాపాపులు విచ్చలవిడిగా సంచరిస్తూ ఉంటారని వాడు తన స్నేహితులు చెప్పగా విని వున్నాడు. కాశి నగరంలో పూజారికి దూరపుబంధు వొకాయన ఉన్నాడు. ఆయన పేర ఒక ఉత్తరం రాసి పూజారి వర్తకుడి కొడుకుకిచ్చాడు. దాన్ని తీసుకుని శశికేతుడు కాశికి బయలుదేరాడు.\n\nపూజారి చేసిన ఆలోచన ఫలించినట్టే కన బడింది. ఎందుకంటే, కాశిలో ఉండే ఆయన బంధువు శశినిగురించి అప్పుడప్పుడూ మంచి గానే ఉత్తరాలు రాస్తూ వచ్చాడు. ఈ ఉత్తరాలను పూజారి పట్టుకుపోయి వర్తకుడికి చదివి వినిపించేవాడు. వర్తకుడూ, ఆయన భార్యా కూడా తమ కొడుకు ప్రయోజకుడవు తున్నాడని ఎంతో ముచ్చట పడ్డారు.\n\nఇంతలో పిడుగుపడ్డట్టయింది. కాశి నుంచి శశికేతుణ్ణి గురించి పూజారికి ఒక ఉత్తరం వచ్చింది. శశికేతుడికీ మరికొందరు తాగు బోతు జూదరులకూ ఏదో తగాదా వచ్చింది. దాని ఫలితంగా మిగిలిన వాళ్లు శశికేతుణ్ణి పొడిచి చంపారు.\n\nదూరదేశం వెళ్లినా శశికేతుడు మారలేదన్నది పూజారికి స్పష్టమయింది. ఈ దుర్వార్తను తన స్నేహితుడైన వర్తకుడి చెవిని వెయ్యటం\n\nఎట్లాగో పూజారికి అర్థం కాలేదు. కానీ నిజం దాచి లాభం లేదు. వర్తకుడి భార్య అసలే రోగిష్టి మనిషి. ఒంటరిగా పిలిచి వర్తకుడితోనే ఈ మాట చెప్పటానికి నిర్ణయించాడు పూజారి. తన కొడుకు దుర్మరణం గురించి విని వర్తకుడు దిమ్మరపోయాడు. కాని ఆయన కన్నీరు కార్చి ఏడవలేదు. “ఇటువంటిదేదో జరుగుతుందని నేను చాలాకాలంగా అనుకుంటూనే ఉన్నాను. భయపడ్డంతా జరిగింది. దూరదేశం పంపితే వాడు మారతాడనుకున్నాం, కాని వాడు మారలేదు. మారే రకం కూడా కాదు!” అన్నాడాయన విచారంగా.\n\nతరవాత ఆయన పూజారికేసి తిరిగి, “బాబూ! మీరీ సంగతి నా భార్యకుమటుకు\n\nతెలియనివ్వకండి. అసలే దాని ఆరోగ్యం\nఏమీ బాగాలేదు. ఈ మాట వింటే గుండె\nపగిలి చచ్చిపోతుంది. అది ఇంక ఎంతో\nకాలం బతకదు. తన కొడుకు దూరదేశంలో\nఉన్నా సుఖంగా ఉన్నాడనుకుంటూ చావని\nవ్వండి. మీరు ఎప్పటిలాగే మీ బంధువు\nరాసినట్టుగా ఉత్తరాలు తెచ్చి దానికీ నాకూ\nవినిపిస్తూ ఉండండి!” అన్నాడు.\n\n“అలాగే చేస్తాను! మీరేమీ విచారించకండి. ఆ ఇల్లాలికి బాధ ఏమాత్రమూ కలగకుండా నేను చూస్తాను!” అన్నాడు పూజారి. ఆయన నెల కొకసారి ఒక ఉత్తరం సృష్టించి వర్తకుడి ఇంటికి వెళ్ళేవాడు. “ఏమండోయు, కాశినుంచి ఇంకో ఉత్తరం వచ్చింది. మీ వాడు సుఖంగా\n\nఉన్నానని మీతో మరీ మరీ చెప్పమన్నాడట.\nఅన్నట్టు మీవాడికి త్వరలోనే రాజుగారిదగ్గర\nకొలువవుతుందని మా బంధువు గట్టిగా\nఅంటున్నాడు!” అనేవాడు.\n\nఇంకోసారి, “వచ్చే వైశాఖ పాఠ్యమి నుంచీ\nమీవాడు కొలువులో ప్రవేశిస్తున్నాడట!” అనే\nవాడు.\n\nమరొకసారి, “మీవాడికి రాజుగారు గొప్ప\nబహుమతి ఇచ్చారట. వాడి పెళ్లి విషయం\nతానే చూస్తాననికూడా అంటున్నాడట!” అనే\nవాడు.\n\nవేరొకసారి, “మీవాడికి మీ ఇద్దరినీ చూడా\nలని ఎంతగానో ఉందట! శలవు దొరకటమే\nవ్యవధిగా తిరిగి వచ్చేస్తానంటున్నాడు!” అనే\nవాడు.\n\nపూజారి వచ్చినప్పుడల్లా వర్తకుడూ, ఆయన\nభార్యా ఎంతో ఆనందంతో స్వాగతం చెప్పే\nవారు. ఆయన చెప్పే విషయాలను అతిశ్రద్ధగా\nవినేవారు. వర్తకుడి భార్య బాధతో మంచంపట్టి\nఉన్నాకూడా, పూజారిని చూడగానే తన\nమొహంలో బాధ ఏ మాత్రమూ తెలియనివ్వక\nఎంతో ఆనందం కనబరిచేది.\n\n“ఇంత మంచి ఇల్లాలిని మోసం చేస్తు\nన్నాను గదా!” అని పూజారి లోలోపల చాలా\nనొచ్చుకునేవాడు. కాని తాను తెచ్చిన అబద్ధపు\nవార్తలు విని ఆవిడ పొందే ఆనందం చూడ\nగానే ఆయనకు, “నేను చేసేది మంచివనే!\nఆ ఇల్లాలు ఆనందంపొందటం కన్న కావలి\n\nసిందేమిటి?” అనిపించేది. ఈవిధంగా నాలు గేళ్లు గడిచాయి. వర్తకుడి భార్య జబ్బు క్రమంగా ముదురుతూ వచ్చింది. ఆవిడ క్షయతో పూర్తిగా మంచంపట్టిపోయింది.\n\nఆమె ఇక ఎంతోకాలం బతకదని వైద్యులు చెప్పేశారు. ఒకనాడు పూజారికి వార్త వచ్చింది. వర్తకుడి భార్య ఇప్పుడో, ఇంకాస్సేపటికో అన్న ట్టున్నదని చెప్పారు. పూజారి వెంటనే బయలు దేరి వెళ్లాడు. వర్తకుడు ఇంట్లో లేడు.\n\n“నేను పోతున్నాను, బాబు! ఆ ముసలా యన భారం నీదే!” అన్నది వర్తకుడి భార్య పూజారిని చూడగానే.\n\n“అదేమిటమ్మా? అలా అదైర్యపడతారూ? మీవాడు బయలుదేరి వస్తున్నాడట! ఇప్పుడే నాకు వార్త వచ్చింది. ఈపూట కాశినుంచి కొందరు యాత్రికులు వచ్చారు. వారిద్వారా మా బంధువు కబురుచేశాడు. మీధు త్వరలోనే మీశశిని కలుసుకుంటారు!” అన్నాడు పూజారి.\n\nరోగి విచారంగా నవ్వి, “ఆమాట నిజమే, నాయనా! ఆ లోకంలో ఇద్దరమూ కలుసు కుంటాం!... ఆశ్చర్యపడకు, బాబు! నాకు\n\nచాలాకాలంగా తెలుసు, మా శశి చనిపోయాడు. కాని కాశీలో ఉన్న మీ బంధువు ఎంత ఉత్తముడు! ఆయన ఋణం తీర్చు కోలేం! శశి పోయిన సంగతి తెలిస్తే ముసలాయన ఏనాడో కుంగిపోయి ఉండును! ఇన్నాళ్లూ ఈ సంగతి ఆయనకు తెలియ కుండా నేను చూసుకున్నాను! ఇక మీదట ఆయనకు తెలియకుండా చూస్తానని నువ్వు ప్రమాణం చెయ్యి, నాయనా! లేకపోతే నేను శాంతంగా చచ్చిపోలేను. మావాడు పోయి నట్టు ఆయనకు బతికుండగా తెలియకూడదు! ఇదే నాకోరిక!” అంటూ వర్తకుడి భార్య కన్ను మూసింది.\n\nపూజారికి విచారం కలగలేదు, పట్టరాని అనందం కలిగింది.\n\nఎంత ఆదర్శదంపతులు! ఒకరికి బాధ కలగకుండా ఉండాలని ఒకరు కార్చిచ్చు లాంటి వార్తను తమ హృదయాలలో దాచుకు న్నారు.\n\nఆ వర్తకుణ్ణీ, ఆయన భార్యనూ మెచ్చు కుంటూ పూజారి తన ఇంటిదారి పట్టాడు."
        }
    ]
}