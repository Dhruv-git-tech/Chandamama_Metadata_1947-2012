{
    "book_id": "చందమామ_2001_07",
    "stories": [
        {
            "title": "మాయని మచ్చ",
            "page_start": 9,
            "author": "చందమామ బృందం",
            "pdf_page": 9,
            "content": "కథచెబుతాను, శ్రమ తెలియకుండా విను,”\nఅంటూ ఇలా చెప్పసాగాడు:\n\nచక్రపురంలో గవరయ్య, శరభయ్య అనే\nఇద్దరు మిత్రులున్నారు. శరభయ్య కలిగిన\nవాడే కానీ పాదుపరి. అయితే, అతడు సొంతా\nనికి మాత్రం పాదుపుగా వుంటూ, అవస\nరంలోవున్నవారిని ఆదుకోవడంలో వితరణ\nచూపేవాడు. గవరయ్య, ఆదాయానికి\nమించిన వ్యయం చేసే దుబారా మనిషి.\n\nగవరయ్య తరచుగా శరభయ్యను,\n“ఉన్నదంతా కట్టుకుపోతావా? బ్రతికున్నంత\nకాలం సుఖాలు అనుభవించాలి. నీకు\nడబ్బుంది కానీ అనుభవించే యోగంలేదు,”\nఅని ఎద్దేవా చేస్తుండేవాడు.\n\nఅందుకు బదులుగా శరభయ్య, “ఏ\nఅనుభవమైనా సంతోషం కోసమే గదా! ఆ\nసంతోషం నాకు పుష్కులంగా వున్నది. నీకు\n\nనీ సంతోషం కంటే, నా గురించిన వ్యధే\nఎక్కువగా వున్నట్లున్నది. అందుకు కారణం\nనీ అప్పులు, నా నిల్వలు. ఉన్నంతలోనే\nస్వసుఖాలకూ, పరోపకారానికీ వినియో\nగిస్తూ, ఇతరుల మీద ఆధారపడకుండా\nవుండడానికి కొంత దాచుకుంటూ వుంటే\nనీకూ అప్పులుండవు, నిల్వలూపెరుగు\nతాయి,” అంటూ చురక వేసేవాడు.\n\nదీనికి గవరయ్య ఒప్పుకోక, “నేను పరోపకారిని. నా అప్పులన్నీ పరోపకారానికే చేశాను. పరోపకారం చేసేటప్పుడు నాకు ఒళ్ళుచెలియదు. అందువల్ల నావంటివాడికి నిల్వలుండవు!” అంటూ ఉక్రోష పడేవాడు.\n\n“గురయ్యా! నీమంచికోరి చెబుతున్నాను.\nనువ్వు దుబారా మనిషివనిఒప్పుకో, లేదా నీ\nఖర్చులన్నీ పద్దురాయి. పరోపకారి నంటూ\nదంబాలు పలికితే, ఏదో రోజున నీకు\nమాయనిమచ్చ రాగలదు, జాగ్రత్త!” అంటూ\nఒకసారి శరభయ్య, గవరయ్యను హెచ్చరిం\nచాడు.\n\nగవరయ్య మిత్రుడి మాటలకు ఏ కొంచెం\nకూడా కోపగించుకోక, “శరభయ్యా! భగవం\nతుడు మనిషికి భిన్న ప్రవృత్తులనిచ్చాడు. నీ\nపద్ధతినీది, నాపద్ధతింది. దీన్ని గురించి చర్చలు\nఅనవసరం,” అంటూ తేల్చి పారేశాడు.\n\nఆ తర్వాత వాళ్ళిద్దరూ డబ్బు, ఖర్చులను\nగురించి మాట్లాడుకునేవారు కాదు.\n\nఅయితే, అనుకోకుండా ఆ అవసరం రానే\nవచ్చింది. చక్రపురానికి దాదాపు నూరు క్రోసుల\nదూరంలో వుండే స్వర్ణపురంలో భూకంపం\nవచ్చి ఇళ్ళన్నీ కూలిపోయాయి. ఎంతో ప్రాణ\nనష్టం జరిగింది.\n\nఅలాంటి పరిస్థితుల్లో ఒక వ్యక్తి ఆ\nఊరుకు వందన అనే పదేళ్ళ అమ్మాయిని\nతీసుకువచ్చాడు. భూకంపంలో అనాధ\nఅయిన ఆ పిల్లకు గవరయ్య దూరపు\nబంధువు. అదేసమయంలో గవరయ్య\nకుటుంబ సమేతంగా తీర్థయాత్రలకు వెళ్ళి\nవున్నాడు. అప్పుడు శరభయ్య, “గవరయ్య\nబంధువు నాకూ బంధువే. ఈమె నా ఇంట\nవుంటుంది,” అని చెప్పుగానే, వచ్చిన వ్యక్తి\nవండను అతడికి అప్పగించి వెళ్ళిపోయాడు.\n\nకొన్నాళ్ళకు గవరయ్య తీర్థ యాత్రలు\nముగించుకుని ఊరికి తిరిగివచ్చాడు. శర\nభయ్య ద్వారా జరిగింది తెలుసుకుని,\n“తీర్థయాత్రల్లో దానధర్మాల పేరిట బోలెడు\nడబ్బు ఖర్చు చేశాను. ఇప్పుడు మరొక\nమనిషిని పోషించడం నావల్లకాదు. అందు\nలోనూ వందన ఆడపిల్ల. దానికి నగల్లు\nకొనాలి. పట్టుబట్టలు కొనాలి. పెళ్ళికొడు\nకును కొనాలి. నువ్వు అనాలోచితంగా, నా\nవీపుమీద మరింత బరువు వేశావు. నేనుండి\nవుంటే వందనను ఆ తీసుకువచ్చిన మనిషితో\nవెనక్కు పంపేసి వుండేవాణ్ణి,” అంటూ\nలబోదిబోమన్నాడు గవరయ్య.\n\nశరభయ్య అతణ్ణి ఓదార్చి, “దేవుడి దయ\nవల్ల నా పరిస్థితి కాస్తమెరుగ్గానే వున్నది. నీకు\nఅభ్యంతరం లేకపోతే, వందన మాఇంట్లోనే\nవుంటుంది. దాని బరువు బాధ్యతలు నేనే\nవహిస్తాను,” అన్నాడు.\n\n“నా బంధువును నువ్వు పోషిస్తే నాకు చెడ్డ\nపేరు వస్తుంది. కాబట్టి, వందన నాకంటే నీకే\nబాగా దగ్గర బంధువని అందరికీ చెప్పాలి,”\nఅన్నాడు గవరయ్య.\n\nశరభయ్య ఈ షరతుకు అంగీకరించాడు.\nఅలా ఆరుమాసాలు గడిచాయి. శరభ\nయ్యకు స్వర్ణపురం నుంచి పిలుపు వచ్చింది.\nఆ దేశపురాజు స్వర్ణపురానికి అందజేస్తున్న\nసహాయం సక్రమంగా వినియోగం కావడం\nలేదనీ, అందుకు సమర్థుడూ, నమ్మకస్థుడూ,\nపరోపకారీ అయిన మనిషి కావాలనీ వివిధ\nగ్రామాలకూ ఉత్తరువులు పంపితే, అలాం\nటిది చక్రపురానికి ఒకటి వచ్చింది. చక్రపురం\nగ్రామాధికారి శరభయ్య వివరాలు పంపాడు.\nరాజు, శరభయ్యను స్వర్ణపురానికి రాజ ప్రతి\nనిధిగా ఎంపిక చేశాడు.\n\nశరభయ్య దీనికి అంగీకరించాడు కానీ\nవందన స్వర్ణపురం పేరు చెబితే వణికిపోతున్నది\n- అప్పటి భూకంపాన్నే తల్చుకుని. వైద్యుడి\nసలహా మీద వందనను చక్రపురంలోనే విడిచి\nవెళ్ళాలనుకున్నాడు, శరభయ్య.\n\nఅలాంటి సమయంలో గవరయ్య, శరభయ్య వద్దకు వచ్చి, “నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,” అన్నాడు.\n\n“గవరయ్యా! నువ్వు కోరినట్లే చేస్తాను. నువ్వు జీవితాంతం వందన బాధ్యతలు స్వీకరిస్తాను. ఆమాటకు కట్టుబడి వుండటం కష్టం. ఎప్పుడు అవసరపడినానేను నీకు ధన సాయంచేస్తూనేవుంటాను,” అని వందనను, గవరయ్యకు అప్పగించి, సకుటుంబంగా స్వర్ణపురానికి వెళ్ళాడు, శరభయ్య.\n\nఏడాది కొకసారి శరభయ్య చక్రపురం వచ్చి వందనను చూసి వెళుతూండేవాడు. వందన ఆ ఇంట ఎంతో సుఖసంతోషాలతో వుంటున్న\n\nదని గ్రహించి సంబరపడుతూండేవాడు. అయితే, వందన గవరయ్యను స్వంత మనిషి లాగానూ, తనను పరాయివాడిలాగానూ చూడడం ఎంతో బాధగా అనిపించేది.\n\nచాలా ఏళ్ళు గడిచాయి. వందన తనపట్ల ముఖావంగా వుంటున్నదని గ్రహించి శరభయ్య క్రమంగా చక్రపురం వెళ్ళడం మాను కున్నాడు. అయితే, గవరయ్య డబ్బు అవసరాల విషయంలో మాత్రం అతడు ఏ లోటూ చేసేవాడు కాదు.\n\nఇలా వుండగా, స్వర్ణపురానికి శేఖరుడనే ఒక మహాకవి వచ్చాడు. రాజప్రతినిధిగా శేఖరుడికి అతిథి సత్కారాలందజేయవలసిన బాధ్యత, శరభయ్యది. అతడు తన విధిని సక్రమంగానిర్వహించి శేఖరుడి అభిమానాన్ని చూరగొన్నాడు.\n\nశేఖరుడికింకా వివాహం కాలేదు. అతడు అందగాడే కానీ ముఖాన కుడి బుగ్గపై చింత గింజంత నల్లని మచ్చ వుంది. అది పోయే దాకా పెళ్ళిచేసుకోకూడదని ఆయన నిశ్చయించుకున్నాడు. దేవుడిచ్చిన మచ్చ ఎలా పోతుందని శరభయ్య ఆశ్చర్యపడ్డాడు.\n\n“అది దేవుడిచ్చిన మచ్చకాదు! నేనింకా విద్యాభ్యాస దశలో వున్నప్పుడు, నా గురువు రాసిన కావ్యాన్ని నాదనిచెప్పుకుని, ఒక జమీందారుగారి నుంచి సన్మానం పొందాను. అందుకు నా గురువు కోపించి, నానేరం మచ్చగామారి నా ముఖాన్నే అంటుకుని వుంటుందని శపించాడు. ఇతరుల గొప్ప దనాన్ని తనదని చెప్పుకోవడంలో నన్ను మించినవాణ్ణి, నేను గుర్తించినప్పడీ మచ్చ, నా నుంచి అతడి ముఖానికి మారుతుందని,\n\nఆయన శాపపరిహారం చెప్పాడు. ఇంతవరకూ నాకు శాపపరిహారం చేయగల వ్యక్తి దొరక లేదు,” అన్నాడు శేఖరుడు.\n\nఅప్పుడు శరభయ్య, “బాబూ! నీవు తప్పు చేసి వుండవచ్చును. కానీ అది తెలుసు కున్నావు. ఇప్పుడు నీవు నిజంగానే మహాకవివి కాగలిగావు. నీ మచ్చ నీముఖానికి అందాన్నే ఇచ్చింది. నీ వంటి ఉత్తముడికి తగిన ఇల్లాలు చక్రపురంలో వున్నది. ఆమెకిప్పుడు పద్ధె నిమిదేళ్ళు, పేరు వందన. నీవామెను పెళ్ళాడితే ఎంతయినా సంతోషిస్తాను,” అంటూ, అతడికి వందన కథ చెప్పాడు.\n\n“నాయి మచ్చను చూసి ఎందరో చీద రించుకున్నారు. వందన నన్ను చీదరించుకోని పక్షంలో, నేనామెను తప్పక పెళ్ళి చేసు కుంటాను. మనం చక్రపురం వెళదాం,” అన్నాడు శేఖరుడు.\n\nశరభయ్య కొద్దిసేపు తటపటాయించి, “ఎందువల్లనో వందనకు నేనంటే అసం తృప్తి వున్నది. ఇంతకు ముందే వందనకు, గవరయ్యతో వున్న బంధుత్వం సంగతి చెప్పానుగదా! నీవు, వందన పరస్పరం ఇష్టపడితే, పెళ్ళి వేళకు నేనక్కడికి వస్తాను,” అన్నాడు.\n\nశేఖరుడు చక్రపురం వెళ్ళాడు. గవరయ్య సంగతి తెలుసుకుని చాలా సంతోషించాడు. వందన శేఖరుడంటే ఇష్టపడింది. అతడికామె నచ్చింది. వెంటనే పెళ్ళిముహూర్తం నిశ్చయమై శరభయ్యకు కబురు వెళ్ళింది. పెళ్ళి వైభవంగా జరగడానికి డబ్బు ఏర్పాట్లన్నీ చేసుకుని, శరభయ్య ఆనందంతో పెళ్ళికి వెళ్ళాడు.\n\nగవరయ్యకు ఆడపిల్లలులేరు. అందు వల్ల, ఆయనే కన్యాదానం చేశాడు. పెళ్ళయ్యాక వధూవరులిద్దరూ పెద్దలకు పాదాభి వందనం చేయాల్సివుంది. శేఖరుడు ముందుగా శరభయ్య వద్దకు వెళ్ళబోగా వందన వారించి, “భూకంపం తర్వాత, నాకీ ఊళ్ళో ఆశ్రయం లభించడానికి కారణం శరభయ్యగారు. అయితే, నాకోసం తన జీవి తాన్ని అంకితం చేసింది గవరయ్యగారు. గవరయ్యగారి పక్కనే నిలబడి ఆయనకు దైర్యంగా వున్నందుకు, మనం శరభయ్య గారికీ పాదాభివందనం చేయాలి. అయితే, ఆయన స్థానం గవరయ్య గారి పక్కనే తప్ప ముందుకాదు. మనం ముందు గవరయ్య గారికి పాదాభివందనం చేద్దాం,” అన్నది.\n\nశేఖరుడేదో అనబోయేంతలో ఒక విచిత్రం జరిగింది. ఉన్నట్టుండి గవరయ్య కుడి బుగ్గ\n\nమీద చింతగింజంత నల్లని మచ్చ వెలిసింది.\nశేఖరుడి ముఖంపైన పెళ్ళిచుక్క మాత్రం\nమిగిలి పూర్వపు మచ్చ మాయమైంది.\n\nబేతాళుడు ఈ కథ చెప్పి, “రాజా, గవరయ్య, వందనను శరభయ్యను మరిపించేలా పెంచాడు. వందన ఆ ఇంట ఎంతో సంతోషంగానూ, ఉత్సాహంగానూ వున్నది. శరభయ్య దూరంగావున్నాడే తప్ప, దగ్గరుండి వందన బాగోగులు చూసుకోలేదు. అందు వల్ల వందన, గవరయ్యకు ప్రథమ స్థానాన్ని చ్చింది. అది న్యాయం కూడా! ఒకవేళ అన్యాయమే అయినా, ఆ అన్యాయం వందనది. మరి మాయనిమచ్చ గవరయ్య ముఖానికి మారడం, ఏం న్యాయం? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “శరభయ్య లేకుంటే వందనకు చక్రపురంలో స్థాన ముండేది కాదు. శరభయ్య ఆదుకుంటా నంటేనే గవరయ్య, వందనను తన ఇంట వుంచుకున్నాడు. నిజానికి వందన తనకు దూరపు బంధువైనా, ఆమె బాధ్యత తనది కాదనీ, శరభయ్యదేననీ గవరయ్య భావించి నట్లు ఎన్నో నిదర్శనాలున్నాయి. వందన\n\nస్వర్ణపురానికి తిరిగి వెళ్ళేందుకు భయపడక పోతే, ఆమె శరభయ్య ఇంట్లోనే పెరిగి వుండేది. వందన పేరు చెప్పి గవరయ్య అప్పులు తీరాయి. అతడి పరిస్థితి మెరు గైంది. ఇన్ని జరిగినా వందనను ఇంట వుంచుకుని పెంచినందుకు గవరయ్యకే ప్రథమస్థానం లభించడం అసమంజసం కాదు. కానీ వందన పెంపకంలో శరభయ్య పాత్ర ఏమిటో వందనకు తెలియదని, ఆమె మాటలను బట్టి గ్రహించవచ్చు. అంటే, గవరయ్య ఆమెకు శరభయ్య గురించి ఏమీ చెప్పకుండా, అంతా తనే చేసినట్లు చెప్పి వుండాలి. అందుకే వందన, శరభయ్యతో ముఖావంగా వుండేది. వందన పెంపకం గురించి, శరభయ్య ద్వారా అంతావిన్న శేఖరుడు, వందనమాటలు వినగానే శరభయ్య ఔదార్యాన్ని గవరయ్య తనదని చెప్పు కున్నట్లు గ్రహించాడు. అది నిజంకూడా కావడంతో మచ్చగవరయ్య ముఖానికి మారింది,” అన్నాడు,\n\nరాజుకు ఈవిధంగా మౌనభంగం కలగానే, బేతాళుడు శవంతోసహా మాయమై, తిరిగి చెట్టెక్కాడు. -(కల్పితం)\n\n[ఆధారం: “వసుంధర” రచన]"
        },
        {
            "title": "యక్షపర్వతం",
            "page_start": 14,
            "author": "చందమామ బృందం",
            "pdf_page": 14,
            "content": "యక్షపర్వతం\n\n7\n\n[సమరబాహుణ్ణీ, అతడి అనుచరుణ్ణీ ఎలుగుబంటు ముఠావాళ్ళు తమ బిలదుర్గంలోకి తీసుకు పోయారు. ఖడగజీవదత్తులు, ఒకచోట పాగలేస్తున్న ప్రదేశాన్నిచేరి, అది బిలదుర్గం అని గుర్తించి లోపలికి వెళ్ళారు. అక్కడ వాళ్ళను గురుభల్లూకుడి మనుషులు ఎదురుపడి పట్టుకుని, ఒక సారంగ మార్గం వెంట తోడేళ్ళబండ దగ్గరకు తీసుకుపోసాగారు. తరవాత-]\n\nచీకటిమయుంగా వున్న సారంగమార్గంలో,\nఎలుగొడ్డువాళ్ళు కొంతదూరం ఖడగజీవదత్తు\nలను నడిపించుకుపోయి, ఒకచోట ఆగారు.\nముందున్న ఎలుగొడ్డువాడు తన తోటివాడితో,\n“ఒరే, అన్నా! ఈ బందీలిద్దరూ తోడేళ్ళబండ\nఅంటే, ఏదో వినోదస్థలం అనుకుంటున్న\nట్టున్నది. లోగడ మనం పట్టుకువచ్చినవాళ్ళు\nఅందరూ కూడా తోడేళ్ళ అరుపులు వింటూనే\nభయంతో గజగజలాడిపోయేవాళ్ళు. వీళ్ళకు\nతోడేళ్ళబండ ఏమిటో కాస్త చూపిద్దామా?”\nఅన్నాడు.\n\n“సరే, అలాగే కానీ,” అన్నాడు రెండో వాడు కాస్త విసుగ్గా.\n\nఆ వెంటనే మొదటివాడు చేతులెత్తి, గుహ\nపైభాగానపున్న కొక్కెంలాంటిదాన్నిపట్టుకుని\nబలంగా లాగాడు. ఆ మరుక్షణం అక్కడ\nఅమర్చివున్న చిన్న తలుపాకటి తెరుచుకుని,\nసారంగంలోకి వెన్నెల వెలుగు వెల్లువలా వచ్చి\nపడింది. ఆ వెలుగులో జీవదత్తుడు సారంగ\nమార్గాన్ని పరీక్షగా చూసి, “ఖడ్గా, ఇది మనం\nఅనుకున్నట్టు ఏదో చిన్న బిలం కాదు! ఇక్కడ\nవీళ్ళు బయటి ప్రపంచానికి తెలియకుండా\nబతకవచ్చు,” అన్నాడు.\n\nఆ మాటలకు ఎలుగొడ్డువాడొకడు పెద్దగా\nనవ్వి, “ఆహా, బాగా గ్రహించావు. మీరు\nతోడేళ్ళబండ దగ్గరనుంచి ప్రాణాలతో వారం\n\nరోజుల్లో తిరిగి ఈ సారంగమార్గాన్ని చేరగలిగితే,\nమీ జీవితాలు గురుభల్లూకుడి సేవలో\nహాయిగా గడిచి పోతాయి,” అన్నాడు.\n\nఖడ్గజీవదత్తులు తెరుచుకున్న తలుపు\nల్లోంచి బయటికి చూశారు. అక్కడవిశాలంగా\nవున్న ఒక సమతల ప్రదేశంలో పదిపన్నెండడు\nగుల ఎత్తున ఒక రాతిబండ వున్నది. దానిమీద\nఇద్దరు మనుషులు ఈటెలుపట్టుకుని, కింది\nనుంచి తమ కేసి ఎగురుతున్న తోడేళ్ళను అది\nలిస్తున్నారు. కొన్ని తోడేళ్ళుభీకరంగా అరుస్తూ,\nబండచుట్టూ గిరికీలు కొడుతున్నది.\n\n“ధరించిన దుస్తుల తీరునుబట్టి, బండ మీద వున్న వాళ్ళిద్దర్లో ఒకడు సమరబాహులా కనబడుతున్నాడు,” అన్నాడు జీవదత్తుడు.\n\n“ఏ బాహోగాని, వాడూవాడి అనుచరుడూ నాలుగైదు గంటల్లో, తోడేళ్ళకు ఆహారమై పోతారు. మీరూ ఆ బండమీదికే పోతున్నారు\n\nగనక, మీకూ వాళ్ళగతే పడుతుంది. కాని,\nవృకేశ్వరీదేవి కరుణవల్ల మీరు బతికి రాగలి\nగారో, ఆ తర్వాత గురుభల్లూకుడి పాద\nసేవలో...\n\nఎలుగొడ్డుభటుడు మాట ముగించే\nలోపలే, జీవదత్తుడు వాణ్ణి గట్టిగా కసురుతూ,\n“ఊరికే వసపిట్టలా గురుస్తోత్రం చెయ్యకు!\nమేం ఇక్కణ్ణించే ఆ బండదగ్గరికి పోవాలి కదా?\nఅలాగే వెళతాం. ఇక మీదారిన మీరు పొండి,”\nఅన్నాడు.\n\n“ఆహా! ఎంత సాహసం? మీరు స్వయంగా ఆ బండదగ్గరికి పోవడమే!” అంటూ ఎలుగొడ్డుభటుల్లో ఒకడు ఆశ్చర్య పోయాడు.\n\n“సరే, మమ్మల్ని అక్కడికి ఎలా చేర్చదలి చారు?” అని అడిగాడు ఖడ్గవర్మ.\n\n“చావడానికి అంత తొందరెందుకు,\nరండి!” అంటూ ఎలుగొడ్డుభటులు, వాళ్ళను\nసౌరంగ మార్గంలో మరి కొంతదూరం తీసుకు\nపోయారు. అక్కడ వాళ్ళకొక నలుచదరపు\nరాతిపలక కనిపించింది.\n\nభటులు ఆ పలకలో బిగించివున్న ఇనుప\nకమ్మీని పట్టుకుని బలంగా లాగారు. పలక\nపక్కకు జరిగి తోడేళ్ళ బండమీదవున్న సమర\nబాహూ, అతడి అనుచరుడూ ఖడ్గజీవదత్తు\nలకు కనిపించారు.\n\nరాతిపలక పక్కకు జరిగేటప్పుడయిన\nశబ్దం వింటూనేసమరబాహు, ఎగిరి ఒకగంతు\nవేసి, “అరే, చందూ! రాతిబండ పాట్టలోంచి\nతోడేళ్ళు పైకొస్తున్నవి!” అంటూ అరిచాడు.\n\nఖడ్గజీవదత్తులు బండపైకెక్కుతూ, “మేం తోడేళ్ళంకాదు, నీలాంటి మనుషులమే!\n\nభయపడకు సమరబాహు, నీ మిత్రులం,”\nఅన్నారు.\n\nఖడ్గజీవదత్తుల్ని చూసి సమరబాహు పొందిన ఆశ్చర్యం అంతా ఇంతా కాదు. అతడేదో అనబోయేంతలో, ఎలుగ్గొడ్డు భటులు రాతి పలకను పైకెత్తి కంతను మూసేస్తూ, “మీరుదరూ మిత్రులేనా, అయితే తోడేళ్ళమందకు కలిసికట్టుగా విందు భోజనం కండి!” అన్నారు.\n\nజీవదత్తుడు, సమరబాహు భుజంతట్టి ధైర్యం చెబుతూ, “స్వర్ణాచారిద్వారా సంగ తంతా విన్నాం. మనం అందరం సురక్షితంగా, ఈ తోడేళ్ళబండ మీదినుంచి మన ప్రాంతాలు చేరగలం. భయపడవద్దు నా మాట నమ్ము!” అన్నాడు.\n\nఅంతలో ఆకలిగొన్న తోడేలొకటి కుప్పించి పైకెగిరి, రాతిబండలో వున్న పగుళ్ళలో ఒక చోట ముందు కాళ్ళతో బలంగా పట్టుకుని బండ పైకి పాకాలని చూసింది. ఖడ్గవర్మ చప్పున ముందుకు వంగి కత్తితో దాని తల మీద బలంగా కొట్టి, మెడ పట్టుకుని పైకి లాగి బండ మీద పడవేశాడు.\n\nజీవదత్తుడు, “ఖడ్గా, చాలా మంచిపని చేశావు!” అని, సమరబాహును, “ఎలుగ్గొడ్డు ముఠావాళ్ళు తోడేళ్ళకు ఆహారం ఏ సమయాల్లో వేస్తారో, నీకు తెలుసా?” అని అడిగాడు.\n\n“ఈ క్రూరమృగాలకు వాళ్ళు సూర్యోదయ, సూర్యాస్తమయ సమయాల్లో ఏ జంతు మాంసమో తెచ్చి వేస్తారు. అందుకోసం వాళ్ళు, ఆ కనబడే గోడకు బిగించివున్న తలుపును తెరుస్తారు,” అన్నాడు సమరబాహు.\n\nఆ తర్వాత కొంతసేపటికి సూర్యోదయం అవుతూండగా, బండచుట్టూవున్న తోడేళ్ళు భీకరంగా అరుస్తూ, సౌరంగమార్గం వైపున వున్న తలుపు కింద తచ్చాడసాగినై.\n\nజీవదత్తుడు, ఖడ్గవర్మకు ఆ తలుపును చూపుతూ, “ఎలుగ్గొడ్డు ముఠావాళ్ళు, ఆ తలుపు తెరిచి తోడేళ్ళకు ఆహారం విసర బోతున్నారన్నమాట! ఏవీ, నీ విల్లంబులు బయటికి తీసి, ఆ తలుపుకు గురిచేసి వుంచు!” అన్నాడు.\n\nజీవదత్తుడు చెప్పినట్టే ఖడ్గవర్మబాణాన్ని ఎక్కుపెట్టి, తోడేళ్ళబండ మీద తాపీగా కూర్చున్నాడు. ఒకటి, రెండు క్షణాలు గడిచే లోపల, సౌరంగమార్గంపై నున్న తలుపు కిర్రు మంటూ తెరుచుకున్నది. ఇద్దరు ఎలుగ్గొడ్డు వాళ్ళు జంతుమాంసంతో నిండివున్న పెద్దతట్ట నొకదాన్ని పైకెత్తి, మాంసాన్ని బయటికి వేయ బోతున్నారు. అదే సమయంలో, ఖడ్గవర్మ\n\nగురిచూసి వదిలిన బాణం రివ్వమంటూ\nపోయి, ఒక ఎలుగొడ్డువాడి నొసటి మధ్య ఠీ\nమంటూ బలంగా తగిలింది. వాడు ఒకచావు\nకేక పెట్టి వెనక్కు విరుచుకు పడిపోయాడు.\nవాడితోపాటు రెండవభటుడూ, మాంసం\nతట్టా సౌరంగ మార్గంలో దభీమంటూ పడి\nపోయినై.\n\nఆ వెంటనే బిలంలో కలకలం లేచింది.\nవృకేశ్వరీదేవి ముందు పద్మాసనం వేసు\nక్కూర్చుని ధ్యానముద్రలో వున్న గురుభల్లూ\nకుడికి, ధ్యానభంగమయింది. అతడు\nకోపంగా లేచి నిలబడి, “ఏమిట్రా గంద్ర\nగోళం? నిన్న దొరికిన బందీలను తోడేళ్ళు\nపట్టుకుతింటున్నవా?” అని అక్కడికి పరి\nగెత్తుకుంటూ వచ్చిన భటుణ్ణి ప్రశ్నించాడు.\n\n“గురుభల్లూకా! పెద్ద ప్రమాదమే జరి\nగింది. తోడేళ్ళ బండపై వున్న బందీ ఒకడు,\nమన వాణ్ణి బాణం కొట్టి చంపాడు,”అన్నాడు.\n\nగురుభల్లూకుడు కళ్ళెర్ర చేసి, ముక్కు\nపుటాలు అదురుతుండగా, “వృకేశ్వరీదేవి\nప్రియభక్తుణ్ణయిన నా శక్తి సామార్థ్యాల\nముందు, ఆ అల్పమానవులేపాటి! ఇప్పుడే\nవాళ్ళిద్దర్నీ, నా పంచశులానికి ఆహుతి\nచేయబోతున్నాను,” అంటూ తోడేళ్ళబండ\nదగ్గరకు బయల్దేరాడు.\n\nకొద్దిసేపట్లో గురుభల్లూకుడు సౌరంగ\nద్వారం దగ్గరకు వచ్చి, తోడేళ్ళబండమీద వున్న\nబందీలనుచూసి కళ్ళెర్రచేసి, “ఒరే, పాషండు\nల్లారా! బాణంకొట్టి వృకేశ్వరీభక్తుల్లో ఒకణ్ణి\nచంపారు. ఇదే, మిమ్మల్ని నా పంచశులా\nనికి గుచ్చి తోడేళ్ళకు ఆహారంగా వేయబో\nతున్నాను,” అన్నాడు భీకరమైన కంఠ్సురంతో.\n\nఆ మాటలకు జీవదత్తుడు నవ్వి, తన చేతి\nలోని దండాన్ని పైకెత్తి, “అరే ఒరే, గురు\nభల్లూకా! నువ్వు భల్లూకుడివై వుండి, ఏ\nభల్లూకేశ్వరినో పూజించక వృకేశ్వరినెందుకు\nపూజిస్తున్నావో తెలియడంలేదు. ఇదిగో, నేను\nబండ దిగి, నీ సౌరంగ ద్వారం దగ్గరకు వస్తు\nన్నాను,” అన్నాడు.\n\nసమరబాహు, జీవదత్తుణ్ణి వారిస్తూ,\n“అయ్యా, మీరు ఆకలిగొన్న తోడేళ్ళ మధ్యగా\nనడిచిపోయి, ఆ గురుభల్లూకుణ్ణి చేరాలని\nచూస్తున్నారా? అది చాలా ప్రమాదం. గురు\nభల్లూకుడు మంత్రతంత్ర విద్యల్లో ఆరితేరిన\nఘటం!” అన్నాడు.\n\nఖడ్గవర్మతన చేతిలోవున్న ఖడ్గాన్ని పైకెత్తి\nపట్టుకుని, “సమరబాహూ! ఈ ఖడ్గంలోనూ,\nజీవదత్తుడి చేతిలోవున్న దండంలోనూవున్న\nమంత్రశక్తులు తిరుగులేనివి! గురుభల్లూ\nకుణ్ణి చూసి భయప్పడకు,” అన్నాడు.\n\nజీవదత్తుడు, సారంగద్వారం వద్ద వున్న\nగురుభల్లుకుడి కేసి ఒకసారి పరీక్షగా చూసి,\nఖడ్గవర్మతో, “ఖడ్గా, ఇక్కడినుంచి బయట\nపడడానికి ఒకే ఒక ఉపాయం తోస్తున్నది.\nమనం లోగడపద్మపురం రాజును, అరణ్యంలో\nసింహాలను వేటాడుతూ పరిచయం చేసు\nకున్నామే-అదే పద్ధతిలో ఈ తోడేళ్ళను\nవేటాడి, భల్లుకుడి బిలదుర్గాన్ని అల్లకల్లోల\nపరచాలి,” అన్నాడు.\n\n“ఊ, అలాగే చేద్దాం. మరి ఆలస్యమెం\nదుకు?” అన్నాడు ఖడ్గవర్మ ఉత్సాహంగా.\n\nజీవదత్తుడు, ఖడ్గవర్మకు ఏం చేయాలో\nచెప్పి, “ముందు ఆ చచ్చిన తోడేలును\nభుజం మీద వేసుకో. ఆకలితోవున్న తోడేళ్ళు\nదానిమాంసంకోసం, నీ వెంటబడితే, అప్పుడు\nనీకతికిచాలాపని తగులుతుంది!” అన్నాడు.\n\n“జీవా! మాటలతో కాలయాపన అయి\nపోతున్నది. ఈ తోడేలు శవాన్ని ఎంతసేపని\nమోసేది!” అన్నాడు ఖడ్గవర్మ.\n\n“అయితే, మనం బండమీదినుంచి\nకిందికి దూకబోతున్నాం. నువ్వు బండ\nచుట్టూ పరిగెత్తుతూ, సాధ్యమైనన్ని ఎక్కువ\nతోడేళ్ళను నీ వెంట పడేలా ఆకర్షించు. నీ\nవెన్ను కాచి నేనూ పరిగెత్తుతూంటాను.\nతరవాత...”\n\nజీవదత్తుడు మాట ముగించే లోపలే ఖడ్గ\nవర్మ, “ఒరే, గురుభల్లూకా, ఇదే వస్తున్నాం!\nనువ్వూ, నీ వృకేశ్వరీదేవీ ప్రాణాలు నిలుపు\nకోవాలంటే బిలదుర్గం వదిలి పారిపాండి,”\nఅంటూ, కేకపెట్టి తోడేళ్ళబండమీంచికిందికి\nదూకాడు. అతడికి వెనగ్గా జీవదత్తుడు కూడా\nదూకాడు.\n\nఇద్దరు మనుషులు చచ్చిన తోడేలును\nభుజాన వేసుకుని, తమ మధ్యకు దూకి\nరావడంచూస్తూనే, ఆకలిమీద వున్న తోడేళ్ళు\nఒక్కసారిగా గొంతులెత్తి అరిచి, ఖడ్గజీవద\nత్తులకేసి గుంపుగా పరిగెత్తినై. ఖడ్గవర్మవాటికి\nఅందకుండా ముందు వేగంగా పరిగెత్తుతూ,\nతోడేళ్ళబండ చుట్టూ తిరగసాగాడు. వెనక\nజీవదత్తుడు అందిన తోడేళ్ళను తన చేతగల\nమంత్రదండంతో ఎత్తి విసిరివేస్తూ, తానూ\nపరిగెత్తసాగాడు.\n\nసారంగద్వారం దగ్గర నిలబడి ఇదంతా\nచూస్తున్న గురుభల్లూకుడు పట్టలేని ఉత్సా\nహంతో పెద్దగా చప్పట్లు చరిచి, “అంతా ఆ\nవృకేశ్వరీదేవి మాహాత్మ్యం! తన శత్రువులకు\nమతులుపోగొట్టి, తన వాహనాలైన తోడేళ్ళకు\nఆహారంగా వేస్తున్నది!” అంటూ భక్తిపార\nవశ్యంలో కళ్ళు మూసుకుని, మెల్లగా తల\nపైకెత్తాడు.\n\nఖడ్గజీవదత్తులకు, గురుభల్లూకుడి\nవాలకం మంచి అవకాశంలా కనిపించింది.\nజీవదత్తుడు, “ఖడ్గా, ఇదే మంచి సమయం!\nఆ భల్లూకుడు భక్తిమైకంలో వున్నాడు,”\nఅంటూ ఖడ్గవర్మను హెచ్చరించాడు.\n\nఖడ్గవర్మ మరుక్షణం తన భుజం మీద\nవున్న చచ్చిన తోడేలును, ఎడంచేతో పైకెత్తి,\nదాన్ని గురుభల్లూకుడున్న సారంగద్వారం\nలోకి విసిరివేశాడు. తమ ఆహారం అలా\nద్వారం కేసిపోవడం చూస్తూనే, బాగా ఆకలి\nగొన్న నాలుగైదు తోడేళ్ళు దానితోపాటుపైకెగిరి\nద్వారంలోకి దూకినై.\n\nకళ్ళు మూసుకుని ధ్యానంలోవున్న గురు-\nభల్లూకుడి మీద చచ్చిన తోడేలూ, దాని\nమాంసం తినేందుకు, బతికివున్న నాలుగైదు\nతోడేళ్ళూ ఒకేసారి వచ్చిపడినై.\n\n“హాఁ, వృకేశ్వరీ!” అంటూ గురుభల్లూ\nకుడు, తోడేళ్ళ తాకిడికి కిందపడి లేచే లోపల,\n\nవెనకవున్న వాడి శిష్యులు, “తోడేళ్ళు!\nతోడేళ్ళు!” అంటూ వెనుదిరిగి సౌరంగ\nమార్గం వెంటపడి బిలం మధ్యకు పరిగెత్త\nసాగారు.\n\nగురుభల్లూకుడు గజగజ వణికిపోతూ\nలేచి నిలబడ్డాడు. అల్లంత దూరంలో పడి\nవున్న చచ్చిన తోడేలు మీదికి కొన్ని తోడేళ్ళు\nవచ్చిపడి ఆవురావురుమంటూ తింటున్నవి.\nవాటి మధ్యకు పోయి తానూ తినాలని చూసి\nసాధ్యంకాక ఇవతలికి వచ్చిన బక్కతోడేలొకటి,\nకోరలు చాచి గుర్రుమంటూ, గురుభల్లూ\nకుడి మీదికి దూకేందుకు సిద్ధపడుతున్నది.\n\nఅది చూసిన భల్లూకుడు, తన చేతిలోని\nశూలాన్నిపైకెత్తి, తోడేలుకు గురిచేసి, “వృకే\nశ్వరి ప్రధాన పూజారినే తినాలని చూస్తు\nన్నావా!” అంటూ దాన్ని అదిలించి, ఒక్కొక్క\nఅడుగే వెనక్కు వేస్తూ పోయి, సౌరంగ\nమార్గానపడి పారిపోసాగాడు.\n\nఇక్కడ సారంగ ద్వారం కింద మిగిలిన\nతోడేళ్ళను దూరంగా అదిలించి కొడుతూ నిల\nబడివున్న ఖడ్గజీవదత్తులకు, లోపల ఏం\nజరుగుతున్నదో అర్థం కాలేదు.\n\n“ఖడ్గా,ఇక మనం ఇక్కడ నిలబడి లాభం\nలేదు.గురుభల్లూకుడు బతికివున్నాడో, చచ్చి\nపోయాడో తెలియడులేదుగాని, సారంగంలో\nప్రవేశించిన తోడేళ్ళు మాత్రం, ఆ దుర్మార్గు\nలందరినీ హడలగొట్టినై. బిలంలో చెలరేగిన\nకల్లోలపు ధ్వనులు, నీకు వినబడుతున్నవి\nగదా!” అన్నాడు జీవదత్తుడు.\n\n“వినబడకపోవడం ఏం? ఆ పిరికి వెధవ\nలంతా బిలం వదిలి, ఈ సరికి అరణ్యం కేసి\nపరిగెత్తుతున్నారని అనుమానం. గురుభల్లూ\nకుణ్ణిమాత్రం మనం ప్రాణాలతో వదల\nకూడదు,” అన్నాడు ఖడ్గవర్మ.\n\n“అయితే, ఇక్కడ కాలయాపన\nఎందుకు? అందరం ఈ సారంగమార్గం\nగుండా బిలంలోకి జొరబడదాం. సమర\nబాహుణ్ణీ, అతడి అనుచరుణ్ణీ కేకవేసి,\nఇక్కడికి రమ్మను,” అన్నాడు జీవదత్తుడు.\n\nఖడ్గవర్మ పిలవగానే సమరబాహూ, అతడి\nఅనుచరుడూ తోడేళ్ళబండ మీది నుంచి దిగి\n\nవాళ్ళదగ్గరకు వచ్చారు. జీవదత్తుడు, వాళ్ళతో,\n“సమరబాహూ! మనం ఈ పైనున్న ద్వారం\nగుండా బిలంలో ప్రవేశించబోతున్నాం,”\nఅన్నాడు.\n\nసమరబాహు చుట్టూ ఒకసారి కలయ\nచూసి భయం భయంగా, “మనం నలు\nగురం బిలంలో వున్న అంతమంది శత్రువుల్ని\nజయించగలమా? వెనుదిరిగి పారిపోయి,\nఅరణ్యం చేరేందుకు మరెక్కడైనా మరొక\nమార్గం వున్నదేమో చూస్తే బావుంటుంది,”\nఅన్నాడు.\n\n“భయపడకు, సమరబాహూ! ఇది తోడేళ్ళ\nబండ. ఇక్కడి నుంచి బయటపడాలంటే,\nబిలం లోంచి మాత్రమే మార్గమున్నది, అర్థ\nమైందికదా!” అంటూ జీవదత్తుడు ఎగిరి\nసారంగమార్గం మీదికెక్కాడు. అతడి వెనగొ\nఖడ్గవర్మకూడా అక్కడికి చేరాడు.\n\nఇంకా తెగని సంశయంతో, ఏమి చేయ\nటమా అని ఆలోచిస్తూ కింద నిలబడివున్న\nసమరబాహుణ్ణీ, అతడి అనుచరుణ్ణీ మీద\nపడి తినేందుకు; అక్కడ ఇంకా మిగిలివున్న\nతోడేళ్ళు కోరలు చాచి, ఒకటొకటిగా వాళ్ళను\nసమీపించసాగినై.\n\n-(ఇంకావుంది)\n\nభారత సంస్కృతి - చరిత్ర\n\nఒక గొప్ప నాగరికతలోని ఘట్టాలు\nతరతరాలుగా సత్యం కోసం జరిగిన అన్వేషణ!\n\n18. నిరీక్షిస్తూన్న దేవత!\n\n“పూరీ జగన్నాధ మందిరానికి ఉన్నట్టే, మనదేశంలోని ఇతర దేవాలయాలకు సంబం ధించిన కథలకూడా ఉన్నాయా, తాతుయ్యా?”\n\nఅని అడిగాడు సందీపుడు.\n\n“ఉన్నాయి బాబూ! మనదేశంలోని ముఖ్యమైన దేవాలయాలకన్నిటికీ స్థల పురాణాలు ఉన్నాయి. అయితే, కన్యాకుమారి వంటి దేవాలయాలకు సంబంధించిన కథల వెనక ఉదాత్తసత్యాలు దాగి వున్నాయి. అందు వల్ల అవి మరీ ముఖ్యమైనవి!” అన్నాడు దేవనాథుడు.\n\n“కన్యాకుమారి! మనదేశం దక్షిణా గ్రంలో ఉన్న పట్టణవేంకదా? అక్కడికి మమ్మల్ని వినోదయాత్రకు తీసుకువెళతామని\n\nమా ఉపాధ్యాయులు చెప్పారు. ఆహా! అక్కడ దేవాలయం కూడా ఉందా?” అని అడిగాడు సందీపుడు ఆశ్చర్యంగా.\n\n“దేవాలయంలోని దేవత పేరు మీదుగానే ఆ పట్టణానికి కన్యాకుమారి అనే పేరు వచ్చింది,” అంటూ దేవనాథుడు కథ చెప్పడం ప్రారంభించాడు:\n\nమనదేశం దక్షిణాగ్రంలో మూడు సము ద్రాలు సంగమించే అందమైన ప్రాంతంలో కన్యాకుమారి క్షేత్రం ఉన్నది. అది ఒకానొక ప్పుడు ఆ ప్రాంతాన్ని పాలించిన రాజులకు రాజధానిగా ఉండేది. ఆ సమయంలో ఆ రాజ్యంలో ఒక మారుమూల ప్రాంతంలో బాణాసురుడనే రాక్షసుడు ఉండేవాడు.\n\nవాడిలో మితిమించిన శక్తిసామర్ధ్యాలు ఉండేవి\nగనకవాణ్ణి ఎవరూ అదుపుచేయలేక పోయారు.\nఅహంకారం వాణ్ణి వినాశకర కృత్యాలకు పురి\nకొల్పింది. పరులను హింసించి ఆనందించ\nసాగాడు. ఇళ్ళనూ, భవనాలనూ కూల్చే వాడు.\nదేవాలయాలను నేలమట్టం చేసేవాడు. అడ్డు\nపడినవాళ్ళను నిర్దాక్షిణ్యంగా హతమార్చేవాడు\nవాడికి మంచి చెప్పడానికి ప్రయత్నించిన\nకొందరు మునులకూ, సాధువులకూ కూడా\nఅదేగతి ప్రాప్తించింది.\n\nరోజురోజుకూ వాడి దురాగతాలు భరించ\nలేనంతగా మితిమించిపోవడంతో మునులు\nదీనిని గురించి తీవ్రంగా ఆలోచించారు. అసు\nరుణ్ణి హతుమార్చి తమను కాపాడమని జగన్మా\nతను ధ్యానించి ప్రార్థించారు. ఆ లోక కంట\nకుడి పీడ అచిరకాలంలోనే విరగడ చేస్తానని జగ\nన్మాత మునులకు అభయమిచ్చింది.\n\nఆ రాజుకు ఒక అందమైన ఆడశిశువు\nజన్మించింది. శిశువు దివ్యమోహనరూపాన్ని\nచూసి, ఆమె జగన్మాత అవతారమని కొందరు\nమునులు అప్పుడే గ్రహించారు. ఆమె శుక్ల\nపక్ష చంద్రుడిలా రోజుకొక వింత కళతో పెరిగి\nయౌవనవతి అయింది. విద్యలోనూ, గుర్రపు\nస్వారీ, కత్తియుద్ధం మొదలైన క్షాత్ర విద్యల\nలోనూ సాటిలేని మేటిగా ఆమె పేరుగాంచింది.\nఅంతేకాదు, పెద్దలపట్ల గౌరవం, సావాన్య\nప్రజలపట్ల ఆదరం, బంధువిత్రులపట్ల\nప్రేమానురాగాలూ కనబరచేది. అద్భుతమైన\nఆమెఅందచందాలనూ, అపూర్వమైన గుణగణా\nలను కీర్తిస్తూ కవులూ, గాయకులూ పద్యా\nలుగా, పాటలుగా ఆలపించేవారు. తమ\nయువరాణి శౌర్య పరాక్రమాలను గురించి\nప్రజలు వింత వింతలుగా చెప్పుకునేవారు.\n\nయువరాణి అందచందాలను గురించి\nవిన్న బాణాసురుడు, ఆమెను పెళ్ళాడాలను\nకున్నాడు. ఆ సంగతిని దూతద్వారా రాజుకు\nతెలియజేశాడు. రాక్షసుడి కోరిక తెలియగానే\nరాజు హడలిపోయాడు. ఆ దుర్మార్గుడు వచ్చే\nలోగా, తన కుమార్తెను యోగ్యుడైన వరుడి\nకిచ్చి వివాహం జరిపించాలని నిర్ణయించాడు.\n\nయువరాణికి ఆ సంగతి తెలిసింది.\nఆమెకు తాను ఎవరైనదీ స్ఫురణకు వచ్చింది.\nఆమె పరాశక్తి అవతారం; పరమశివుణ్ణి తప్ప\nవేరొకరిని వివాహమాడే ప్రసక్తేలేదు. వెంటనే\nపెళ్ళి ఏర్పాట్లు ప్రారంభించమనీ, ముహూర్త\nసమయానికి వరుడు రాగలడనీ తండ్రికి\nతెలియ జేసింది.\n\nతన కుమార్తె మామూలు యువతి\nకాదని అప్పటికే గ్రహించిన రాజు, ఆమె\nమాటలను నవ్మాడు. వివాహానికి శుభ\nముహూర్తం నిశ్చయించబడింది. ఆ విషయం\n\nఇక్కడ రాజభవనం పెళ్ళిసందడితో కోలాహలంగా ఉంది. తమయువరాణిని వివాహ మాడడానికి రామున్న వరుడు ఎవరా అని ప్రజలు ఆతృతగా ఎదురుచూడసాగారు. అప్పుడక్కడికి భీకరాకారంతో బాణాసురుడు వచ్చాడు. “రాకుమారిని నాకుగాక, మరెవ్వరికో కట్టబెట్టడానికి మీకెన్ని గుండెలు?” అని గద్దిస్తూ, కాపలాభటులు వారిస్తున్నా వినకుండా వికటాట్టహాసంచేస్తూ, భూమి దద్దరిల్లేవిధంగా రాజభవనంలోకి ప్రవేశించాడు.\n\nఅక్కడ యువరాణిని వధువులా అలంకరించి ముత్తయిదువలునుగుపెడుతున్నారు. మొఱు హాహాకారాలు వినిపించడంతో యువరాణి తలెత్తి చూసింది. చేతిలో పెద్ద కత్తితో, పెద్దపెద్ద అంగలు వేసుకుంటూ, అడ్డు వచ్చిన జనాన్ని నరుకుతూ, వస్తువులను తన్ని తోస్తూ రాక్షసుడు వస్తున్నాడు.\n\nరాకుమారి లేచి గంభీరంగా నాలుగడు గులు ముందుకు వేసినిలబడింది. ఆమె జగన్మోహన సౌందర్యాన్నిచూసి రాక్షసుడు ఒక్కక్షణం అలాగే నిలబడిపోయాడు. “ఇక్కడి నుంచి వెళ్ళిపో!” అని రాకుమారి ఆజ్ఞాపించింది.\n\n“ఆహాహ! తిరిగి వెళ్ళిపోవడానికా ఇంత దూరం వచ్చాను సుందరీ!” అంటూ రాక్షసుడు పకషకానవ్వుతూ ఆమెమీదికి ఉరికాడు. యువరాణి వాడి పట్టునుంచి తప్పించుకుని, వాణ్ణిబలంగా పట్టితోసింది. వెల్లకిలాపడ్డ రాక్షసుడు క్షణంలో తేరుకుని, లేచి ఆమె పైకి మళ్ళీఉరకటోయాడు.\n\nఅంతలో రాకువూరి, పక్కన నిలబడ్డాయి. అంగరక్షకుడి నుంచి ఖడ్గాన్ని అందుకుని రాక్షసుడితో కొంతసేపు యుద్ధం చేసి, ఆఖరికి వాడి తలను తెగనరికింది!\n\nకుమార్తెకు చెప్పాడు. ఆమె కళ్ళు మూసుకుని కూర్చుని శివధ్యానంలో నిమగ్నమయింది.\n\nకైలాసగిరి మీది పరమశివుడు కళ్ళుతె చాడు. హృదయం పరవశం చెందడంతో ఆయన వెండి కొండదిగి దక్షిణాగ్రంకేసిపయన మయ్యాడు. పరమశివుడు వచ్చియువరాణిని వివాహచూడి నట్టయుతే, ఆమె ఆయన వెంటకైలాసానికి తరలి వెళ్ళిపోతుంది. ఆ తరవాత దుష్ట రాక్షసుణ్ణెదునుమాడేదెవ్వరు? అన్న ఆలోచనతో మునులు విచారగ్రస్తులయ్యారు. వాళ్ళ విచారం సరైనదే అని భావించిన నారదుడు - అప్పుడు అర్ధరాత్రే అయినప్పటికీ కోడి కూసేలా చేశాడు. పరధ్యానంగా నడుస్తూ, కోడికూత విన్నపరమశివుడు, “ఆహా! తెల్లవారిపోయింది. ముహూర్తసమయందాటిపోయింది కదా,” అని నిట్టూ ర్చుతో ఒక బండపై కూర్చున్నాడు. మరుక్షణమే యథాప్రకారం నిశ్చలమైన తపస్సులో నిమగ్నుడైపోయాడు.\n\nపరాశక్తి భూలోకంలో అవతరించిన కార్యం పూర్తయింది. రాక్షసుడి పీడ విరగడ యిందని అందరూ సంతోషించారు. అయితే, తమ యువరాణిని పెళ్ళాడడానికి వస్తాడను కున్న వరుడు శుభఘడియలు దాటిపోయినా రాకపోయేసరికి ప్రజలు విచారగ్రస్తులయ్యారు. వివాహానికని తయారుచేసిన పిండివంటలు ఇసుకగా, గులకరాళ్ళుగా మారిపోయాయి. పరాశక్తి అవతారం శిలావిగ్రహంగా మారిపోయింది. విశ్వాసానికి సంకేతమైన తూర్పుదిశ కేసి చూస్తూ తపోభంగిమలో నాటినుంచి కన్యా కుమారిగా దర్శనమిస్తోంది!\n\n“అద్భుతమైన కథ!” అన్నారు పిల్లలు చాలా ఆనందంతో.\n\n“కథమాత్రమేకాదు; అది అందిస్తూన్న సందేశం కూడా అద్భుతమే!” అన్నాడు దేవ నాథుడు.\n\n“ఏమిటా సందేశం, తాతయ్యా?” అని అడిగాడు సందీపుడు.\n\n“దక్షిణాగ్రంలో నిలబడి దేవత యావద్దేశాన్ని రక్షిస్తోంది. యువరాణిని చేపట్టలేని రాక్షసుడిలాగే, మనదేశాన్ని ఏ శత్రువూ కబ లించలేడు. అయినా, ఇది మన విశ్వాసానికి సంబంధించిన విషయం.\n\nఈ కథలో మరొక ముఖ్యమైన సూక్ష్మ సందేశం కూడా ఇమిడి ఉన్నది!” అన్నాడు దేవనాథుడు.\n\n“ఏమిటది?” అని అడిగింది శ్యామల ఉత్సాహంగా.\n\n“శ్రీఅరవిందులు మహాయోగి కాక పూర్వం, అంటే - అయన స్వాతుత్యోద్యమం నడుపు తూన్నకాలంలోనే జాతికి ఒకసందేశం ఇచ్చారు. భారతభూమి కేవలం ఒక భూభాగం మాత్రమే కాదు; అదొక దివ్యధాత్రి! మహా చైతన్య భౌతికరూపమే భారతభూమి - అని అన్నారు. దివ్య చైతన్య శిఖరాగ్రంలో పరమే శ్వరుడు! పాదతలంలో నిలబడి పరాశక్తి - పరమేశ్వరుడు పైనుంచి దిగిరావాలని తపస్సు చేస్తోంది! ఇరువురూ ఏకమైతే పరిపూర్ణ చైతన్య శుభ పరిణామం వెల్లివిరుస్తుంది. భారతావని మునుముందు ఆధ్యాత్మిక చైతన్య భూమిగా పరిణమిస్తుందన్న ఆశాపూరిత సందేశాన్ని కన్యాకుమారి నిరీక్షణ మనకందిస్తున్నది!” అని ముగించాడు దేవనాథుడు.\n\n“కృతజ్ఞతలు తాతయ్యా! విశ్వాసం కలిగించే చక్కటి కథ చెప్పారు!” అన్నారు పిల్లలు సంతోషంగా. - (ఇంకావుంది)"
        },
        {
            "title": "అమోఘవాక్కు!",
            "page_start": 25,
            "author": "దాసరి వెంకటరమణ",
            "pdf_page": 25,
            "content": "అమోఘవాక్కు!\n\nనిరంజనవరంలో, సుధాముడు అనే మధ్య తరగతి రైతు కుటుంబీకుడు వుండేవాడు. తనకున్న రెండెకరాల భూమిలో స్వంతంగా వ్యవసాయం చేసుకుంటూ, తన భార్యా బిడ్డలతో తృప్తిగా జీవిస్తున్నాడు.\n\nఅదే గ్రామంలో చలమయ్య అనే ధన వంతుడున్నాడు. అతడు అవసరంలోవున్న వారికి అధిక వడ్డీలకు అప్పులిచ్చి, ఏదో ఒక వంకతో వారికున్న ఆస్తుల్ని కాజేసేవాడు. సుధాముడి తండ్రి, ఏనాడో చలమయ్య వద్ద అప్పుచేసి, తన జీవితకాలంలో తీర్చలేక పోయాడు. సుధాముడు కూడా చలమయ్య బాకీ తీర్చలేక, ప్రతిఏడూ పంటచేతికిరాగానే వడ్డీకిగాను గింజలు కొలిచేవాడు.\n\nసంవత్సరాంతమూ కష్టపడి పండించిన ధాన్యం ఇల్లుచేరకుండానే, చలమయ్య మను షులు యమదూతల్లాగా కల్లంలోకి వచ్చి నిలబడేవారు. సుధాముడు తన అక్కసును,\n\nఆవేదనను దాచుకుని, మారుమాట్లాడకుండా ధాన్యం కొలిచేవాడు.\n\nఒకసారి చలమయ్య తాలూకూ పశువుల కాపరి ఏమరుపాటువల్ల, నాలుగైదు పశువులు సుధాముడి పొలంలో పడి పంటను నాశనం చేశాయి. జరిగింది గ్రామాధికారి దృష్టికి తీసుకుపోయి, తగిన నష్టపరిహారం పొందమని, సుధాముడికి ఇరుగుపారుగు సలహా ఇచ్చారు. అయినా అతడు వినిపించు కోలేదు. నష్టం కలిగించింది చలమయ్య పశువులే కాబట్టి, సంగతి గుర్తించి, చలమయ్య ఆ సంవత్సరం ధాన్యం కొలవమని అడగకపోవచ్చని అతడి ఉద్దేశ్యం.\n\nకానీ కోతలు పూర్తయ్యేసమయానికి, చలమయ్య మనుషులు వడ్డీ ధాన్యం కోసం వచ్చారు. సుధాముడు వాళ్ళతో, “అయ్యా! ఈ సంవత్సరం దిగుబడి సగానికి సగం తగ్గింది. ఈ ధాన్యం మా కుటుంబం తిన\n\nడానికి మాత్రమే సరిపోతుంది. వచ్చే సంవత్సరం నుంచి మామూలుగా ధాన్యం కొలుస్తాను, కాబట్టి, ఈ సంవత్సరానికి ఎలాగైనా కనికరించమని, చలమయ్యకు మనవిచెయ్యండి!” అన్నాడు.\n\nఆ వార్త విన్న చలమయ్య స్వయంగా అక్కడికి వచ్చి, ధాన్యం కొలవాల్సిందే అని మొండిపట్టుపట్టాడు. సుధాముడు, ఎంత ప్రాధీయపడినా, అతడు వినలేదు. దీనితో సుధాముడిలో సహనం చచ్చిపోయింది.\n\nఅతడు పట్టరాని ఆగ్రహంతో, “ఇప్పటినా దీనస్థితికి కారణం, నీ పశువులే! అవి నా పంటను నాశనం చేయకుండా వుండివుంటే, ఈనాడు నీకు ధాన్యం కొలిచివుండేవాడిని. జరిగిన దానికి నువ్వు కారణం అయ్యుండీ, రవ్వంత మానవత్వం కూడా లేకుండా పశువులా ప్రవర్తిస్తున్నావు,” అన్నాడు.\n\nసుధాముడిమొండి ధైర్యానికి చలమయ్య ఒక క్షణం విస్తుపోయాడు. ఆ తరవాత\n\nతేరుకుని, అతణ్ణి చెట్టుకు కట్టేయించి, కొరడా తెప్పించి ఆవేశంతో కొట్టసాగాడు. అడ్డం వచ్చిన సుధాముడి భార్యాపిల్లలను కూడా కొరడాతో కొట్టాడు.\n\nఅక్కడ పోగయిన జనంలో ఒక్కరూ చలమయ్యను అడ్డుకోలేకపోయారు. వాళ్ళం దరూ కూడా అంతో ఇంతో చలమయ్యకు అప్పన్నవాళ్ళే! చివరకు చలమయ్య అలసిపోయి, కొరడాను దూరంగా విసిరివేసి, “ఒరే, సుధామా! నీ ఇల్లూ, పాలమూ మొత్తం స్వాధీనం చేసుకున్నా, నా అప్పులో సగమే చెల్లు అవుతుంది. మిగతా సగం అప్పు ఎలా తీరుస్తావో తీర్చు. రేపు ఉదయం వరకూ నీకు గడువిస్తున్నాను!” అంటూ అక్కడి నుంచి బయలు దేరాడు.\n\nసుధాముడు అతి కష్టంమీద శక్తిని కూడ దీసుకుని, “ఒరేయ్, ఆగరా!” అన్నాడు.\n\nచలమయ్య ఆగి, తనను ఒరే అన్న అతడి ధైర్యానికి ఆశ్చర్యంగా చూశాడు.\n\nసుధాముడు రెండు చేతులూ జోడించి,\nఒకసారి తల ఎత్తి ఆకాశం కేసి చూసి, “మని\nషికి వినాశకాలంలో విపరీత బుద్ధి పుడుతుం\nదన్నారు. నీకు కాలం సమీపించడంపల్లే,\nఇలా మిడిసిపడుతున్నావు. నేనే గనక నిజా\nయితీపరుణ్ణీ, నీతివంతుణ్ణీ అయితే- తెల్ల\nవారేలోగా నువ్వు సర్వనాశనమై పోతావు.\nఇందుకు, నట్టనడిమి ఆకాశంలో వెలుగు\nతున్న, ఆ సూర్యభగవానుడే సాక్షి!” అన్నాడు.\n\nఆ రాత్రి అకస్మాత్తుగా మబ్బు పట్టికుండ పోతగా వానకురిసింది. ఆ సమయంలో ఫెళ ఫెళారావాలతో ఆకాశందద్దరిల్లి, చలమయ్య ఇంటి మీద పిడుగు పడింది. ఇల్లు నేలమట్ట మయింది. ఎవరూ ప్రాణాలతో బయట పడలేదు.\n\nసరిగా అదే సమయంలో, నారద మహర్షి\nఅదృశ్యరూపంలో భూలోక సంచారం ముగిం\n\nచుకుని సత్యలోకం వెళుతూ, ఆ పగలు\nసుధాముడి పాలం దగ్గరా, రాత్రి ఊళ్ళోనూ\nజరిగినదంతా ఆసక్తికరంగా గమనించాడు.\nఒక సామాన్యుడి మాటకు అంతశక్తి వుండడం\nచూసి ఆశ్చర్యపోయాడు.\n\nఆయన సత్యలోకం చేరగానే బ్రహ్మదేవు డితో, “తండ్రీ, ఏమిటీ విడ్డూరం!” అంటూ, తను భూలోకంలో చూసినదంతా చెప్పి, “చలమయ్య మరణం కాకతాళీయమా లేక సుధాముడి వాక్కు ఫలితమా? అలా అయితే, ఒక సాధారణ మానవుడి వాక్కుకు, అంతటి శక్తి ఎలా వచ్చింది?” అని అడిగాడు.\n\nబ్రహ్మచిరునవ్వు నవ్వి, “నారద! సుధా\nముడు సామాన్య వ్యక్తికాదు. గొప్ప సత్యశీలి,\nధర్మజీవి, నిస్వార్థపరుడు. ఆ కారణంగా అత\nడిది అమోఘవాక్కు! నీకు జరిగింది అర్థం\nకావాలంటే.. అటు చూడు!” అని భూలోకం\nలోని ఒక ప్రాంతాన్ని చూపించాడు.\n\nఒక అడవి మార్గాన బోధకుడు అనేసన్యాసి\nవెళుతున్నాడు. మార్గానికి పక్కగావున్న పాద\nలలో కాలద్రజ్ఞుడనే నాగుడు తీవ్రమైన గాయా\nలతో విపరీతంగా బాధుడుతున్నాడు. అతడు\nసుబోధకుడిని చూడగానే, అతి కష్టం మీద\nపాదలనుంచి బయటికి వచ్చి, “స్వామీ, నన్ను\nగుర్తించారా?” అని అడిగాడు.\n\nసుబోధకుడు, నాగుణ్ణి చూసి, “అయ్యో!\nకాలద్రష్టా ఏమిటీ దుస్థితి?” అని అడిగాడు\nఆశ్చర్యంగా.\n\n“ఏమని చెప్పమంటారు, స్వామీ! అంతా\nఆనాడు మీరు చెప్పినట్లే నడుచుకున్నాను.\nఇటు వచ్చే మనుషుల్ని కాటువేయడం మాని,\nబుస మాత్రం కొట్టి బెదిరించడం ప్రారంభిం\n\nచాను. అలా కొద్దికాలం జరిగాక, వాళ్ళు నా కోర్లలు పోయాయనీ, విషంలేదనీ భ్రమపడి, నన్ను అకారణంగా నానా హింసలపాలు చేస్తున్నారు. ఇప్పుడు నన్నేంచేయమనేదీ, తమరే శౌలవివ్వాలి,”అంటూ, కాలద్రష్టుడు ప్రాథేయపడ్డాడు.\n\nఅంతా విన్న సుబోధకుడు దీర్ఘంగా నిట్టూర్చి, “నీకు జరిగిన బాధాకరమైన అనుభవంలాంటిది, గతంలో చాలా మందికి జరిగింది. ఇందుకు ప్రధాన కారణం, నీ లాంటి ధర్మబుద్ధులు, అధిక సంఖ్యాకులైన మనుషుల్లో వుండే హింసా ప్రవృత్తిని, సరిగొంచనా వేయలేకపోవడం. ఇదిగో, కాల ద్రష్టా! నీ శరీర బాధలన్నిటికీ ఉపశమనం కలిగిస్తున్నాను,”అంటూ వాడి శరీరాన్ని చేతితో దువ్వి, “ధర్మబద్ధమైన జీవితం గడిపే ప్రతి జీవీ నిప్పులాంటిదే. నిప్పును తాకితే కాలుతుందన్న పరమ సత్యాన్ని, మూడులకు చేతలద్వారా చెప్పవలసి వుంటుంది, అర్థమైంది గదా!”అంటూ సుబోధకుడు అక్కడి నుంచి కదిలాడు.\n\nఒక పావుగంట గడిచేలోగా అక్కడికి ఇద్దరు మనుషులు వచ్చారు. వాళ్ళల్లో ఒకడి చేతిలో పొడవాటి కర్ర వున్నది; రెండవవాడి చేతిలో పాములను పట్టి బంధించే గుండ్రటి బుట్టవున్నది.\n\nచేతిలో కర్రవున్నవాడు, కాలద్రష్టుడున్న పాదలోకి చూస్తూ, “ఇక్కడే, విషపు కోరలు ఊడిపోయిన పామున్నది. నేను పాదనుంచి దాన్ని బయటికి తరుముతాను. నువ్వు నిర్భయంగా దాని మెడ పట్టుకుని బుట్టలో పెట్టెయ్యి,”అంటూ పొదమీద కర్రతో కొట్టాడు.\n\nఆ మరుక్షణం, కాలద్రష్టుడు పాదలోంచి బయటికి వచ్చి, బుస్సుమంటూ వాడి కంఠం మీద కసిగా కాటువేసి, సర్రుమంటూ రెండో వాడికేసి దూకాడు. ఆ వెంటనే ఇద్దరూ చావు కేకలు పెడుతూ, ముళ్ళ పాదలకు అడ్డం పడి పరిగెత్తసాగారు.\n\nఇది చూసిన నారదుడికి, ధర్మానుసారం జీవించే ప్రతి జీవీ నిప్పుతో సమానమన్న ధర్మసూక్ష్మం బోధపడింది. ఆయన బ్రహ్మాదేవుడికి కృతజ్ఞతలు తెలుపుకున్నాడు."
        },
        {
            "title": "బోయవాడి కుక్క",
            "page_start": 29,
            "author": "చందమామ బృందం",
            "pdf_page": 29,
            "content": "బోయవాడి కుక్క\n\nఅడవిపక్షుల్నీ, నీటిపక్షుల్నీ వేటాడి జీవించే ఒక బోయవాడికి, వాటిని చెట్లలోనుంచీ, నీటిలోనుంచీ తన దగ్గరకు తీసుకురాగల కుక్క ఒకటి అవసరం అనిపించింది. వాడు సంతకు పోయి, అప్పుడప్పుడే ఈడుకు వస్తున్న ఒక కుక్కను కొన్నాడు.\n\nవాడు ఇంటికి తిరిగి వస్తూ, కుక్క శక్తి ఏపాటిదో పరీక్షించేందుకు, అప్పుడే ఎగిరివచ్చి, ఒకసరస్సులో ఈదుతున్న అడవి బాతుల గుంపుమీద బాణం వదిలాడు. బాణం దెబ్బతిన్న ఒక బాతు ఎగిరిపోలేక నీళ్ళలో అటూ ఇటూ కొట్టుకోసాగింది. మిగతా బాతులన్నీ గుంపుగా ఎగిరిపోయినై.\n\nబోయవాడు, తను కొన్న కుక్కను నీటిలో పడివున్న బాతుకేసి ఉసికొల్పాడు. అది నీటిమీద నడుస్తూ పోయి, బాతును పట్టుకుని వాడిదగ్గరకు తీసుకువచ్చింది. ఇది చూసి బోయవాడు నిర్ఘాంతపడిపోయాడు. ఈ సంగతి ఎవరికైనా చెబితే, వాళ్ళు నమ్మకపోగా తనను మతి చెడినవాడికింద జమకడతారని వాడికి అనిపించింది.\n\nఅందుకని వాడు, మరునాడు తను ఎరిగిన ఇద్దరు బోయవాళ్ళను వెంటబెట్టుకు పోయి, అంతకు ముందు రోజులాగే, ఒక పెద్దచెరువులో వాలిన అడవిబాతులమీద బాణంవదిలాడు. దెబ్బతిన్న బాతు తప్ప మిగతావి ఎగిరిపోయినై. బోయవాడు ఉసికొల్పగా కుక్క నీటిమీద నడుస్తూ పోయి, బాతు మెడ పట్టుకుని యజమాని దగ్గరకు తెచ్చింది.\n\nఇది చూసిన బోయవాడి స్నేహితులు, “ఛీ,ఛీ! సంతలో నిన్నెవడో నిలువునా మోసగించాడు. ఈ కుక్కకు ఈదటం చేతకాదు!” అన్నారు."
        },
        {
            "title": "కృష్ణభూపతి కథ",
            "page_start": 30,
            "author": "లక్ష్మీగాయత్రి",
            "pdf_page": 30,
            "content": "కృష్ణభూపతి కథ\n\nపూర్వం మందాకినీ నదీతీరంలో, మలయ ద్వీపం అనే దేశం ఒకటి ఉండేది. గోపాల భూపతి అనే రాజు ఆ దేశాన్ని పాలిస్తూండే వాడు. ఆయన ఏకైక కుమారుడు కృష్ణ భూపతి. అతడు పదిహేనేళ్ళ వయసువాడై వుండగా, గోపాలభూపతి మరణించాడు. రాజపీఠానికి వారసుడైన ఒక్కగా నొక్కబిడ్డ, ఇంకా రాజ్యపాలనా వ్యవహారాల్లో ఆరితేరక ముందే తండ్రిని పోగొట్టుకోవడంతో, మహా రాణిసునుందాదేమిఅక్రోశానికిఅంతులేకుండా పోయింది.ఆ విషాదఘడియల్లోమహారాణికి అండగా నిలిచినవాడు, చందన వర్మ.\n\nసునందాదేవికి స్వయానా అన్న అయిన చందనవర్మమలయ ద్వీపానికి రెండు దేశాల\n\nఅవతలవున్న కుశద్వీపపురాజు. బావగారి మరణవార్తతెలియగానే ఉన్నపాటున బైలు దేరి వచ్చిన చందనవర్మ చెల్లెలి బాధను చూసి ఆమెను వదిలి తన దారిన తాను వెళ్ళలేక పోయాడు. తనకు అత్యంత సన్నిహితుడూ, రాజకుటుంబంలో ఒకడూ అయిన మాల్య వంతుణ్ణి, కుశద్వీపంలో తన ప్రతినిధిగా నియమించి,భార్యాబిడ్డలతో మలయద్వీపం లోనే వుండిపోయాడు.\n\nఒక శుభముహూర్తాన చందనవర్మ, తన మేనల్లుడు కృష్ణభూపతికి మహారాజ పట్టాభి షేకం చేసి, అతడి పేర తాను పాలన సాగిస్తూ, అతడికి తానే గురువై రాజనీతికి సంబంధించిన సమస్తమూ నేర్పాడు. అంతేకాక, పండి\n\nతులూ, యుద్ధకళాకోవిడులూ అయిన వారి చేత, ఆయా విషయాల్లో చక్కని విద్యాబోధ చేయించాడు. స్వతహాగా మేధావంతుడైన కృష్ణభూపతి నాలుగైదేళ్ళు గడిచేలోపల శస్త్రశాస్త్రాల్లో దిట్ట అనిపించుకోవడమేకాక, రసమయమైన కవిత్వాన్ని ఆశువుగా చెప్పగల పరిపూర్ణత్వాన్నికూడా సాధించగలిగాడు.\n\nతన మేనల్లుడు స్వయంగా రాజ్యపాలన చేయగలడన్న గట్టినమ్మకం కలగగానే చందన వర్మ, కృష్ణభూపతికి మొత్తం పాలనావ్యవహా రాలన్నీ అప్పచెప్పి, స్వదేశానికి తిరుగు ప్రయాణమయ్యాడు.\n\nస్వదేశం చేరిన చందనవర్మకు ఊహించని విధంగా పిడుగులాంటి సంఘటన ఎదు రైంది. చుదనవర్మలేని ఈ నాలుగైదు సంవత్సరాలోనూ, రాజవైభోగాలకూ, మితిమీరిన కీర్తికాంక్షకూలొంగిపోయిన మాల్యవంతుడు,\n\nఇన్నాళ్ళ తర్వాత తిరిగివచ్చిన రాజకుటుంబా నికి అరదండాలతో స్వాగతం పలికాడు. నమ్మినవాడి నమ్మకద్రోహాన్ని నిబ్బరంగా తట్టుకోలేక, ఉన్నపాటున కుప్పకూలి గుండె ఆగి మరణించాడు చందనవర్మ. నమ్మకస్థు డైన ఒక భటుడు, ఆపద్భాంధవుడిలా చేసిన సహాయంతో, కుమార్తెను వెంటబెట్టుకుని పుట్టెడు దిగులుతో, తిరిగి మలయద్వీపానికి చేరింది అతడి రాణి.\n\nతన కుటుంబాన్ని ఒడ్డుకు చేర్చిన అన్నకూ, అతడి కుటుంబానికీ వాటిల్లిన ఆపద చూసి ఎంతో వ్యధచెందిన సునందాదేవి వదినగారినీ, మేనగోడలినీ ఎంతగానో ఆదరించింది.\n\nఆనాటి రాత్రి, తల్లి ఒకసారి వచ్చి వెళ్ళమని పంపిన కబురు అందుకుని, కృష్ణభూపతి రాజమాత అంతఃపురానికి వెళ్ళాడు. గంభీర వదనంతోవున్న సునందాదేవి, కొడుకును కూర్చోమని సైగచేసి, సూటిగా అసలు విషయాన్ని ప్రారంభించింది.\n\n“కృష్ణా! ఇన్ని సంవత్సరాల జీవితంలో నేను ప్రత్యేకంగా ఎవరినీ, ఏ కోరికలూ కోర లేదు. ఇప్పుడు నిన్ను రెండు కోరికలు కోరుదా మని పిలిచాను! చెప్పు, కోరమంటావా?” అని ప్రశ్నించింది.\n\nతల్లి మాటలకు కృష్ణభూపతి చిరునవ్వు నవ్వుతూ, “నేను తీరుస్తానో తీర్చనో అన్న సందేహం ఏమాత్రం వున్నా, నన్ను అసలు పిలిచివుండేదానివే కాదు. నిస్సంకోచంగా కోరుకో అమ్మా,” అన్నాడు.\n\n“నాయనా, నువ్వేదో చిరునవ్వు నవ్వు తున్నావు. అంటే, నా మనసులోవున్న కోరిక లేమిటో, నువ్వు ఊహించి వుండాలి.\"\n\nఅవునా?” అంటూ ప్రశ్నించింది, సునందా దేవి.\n\nఅందుకు కృష్ణభూపతి, “నీ కోరికలు రెండూ ఏమైవుంటాయో, నేను ఊహించగలి గిన్నూట నిజమే! అంతే, చెప్పు!” అన్నాడు.\n\n“సరే, విను! నా మొదటి కోరిక, నీ మామ పట్ల అంతటి నమ్మక ద్రోహానికి పాల్పడి, అతడి చావుకు కారకుడైన మాల్యవంతుడు సాధ్యమై నంత త్వరలో చచ్చితీరాలి. ఈ ప్రయత్నంలో నువ్వు వీరస్వరాన్ని అలంకరించినా, నాకు ఆనందమే. ఇక రెండవ కోరిక; నా మేనకోడలు జ్యోత్సానేవి, నీకు పట్టపురాణి కావాలి. తన కూతుర్ని నీకిచ్చి వివాహం చెయ్యాలని, మా అన్నయ్య ఎంతగానో ఆశపడిన విషయం, నాకు తెలుసు!” అంటూ కన్నీళ్ళు తుడుచు కున్నది.\n\nకృష్ణభూపతి మృదువుగా, “నువ్వు అంత వేదన చెందవలసిన అవసరంలేదమ్మా! నువ్వు కోరిన ప్రకారమే జ్యోత్స్న ఈ దేశానికి మహా రాణి అవుతుంది. ఇక మాల్యవంతుణ్ణి సంహరించడమంటావా, అది నాకు చిటికెలోపని! ఈ విషయాన్ని అప్పుడే మహామంత్రితోనూ, సేనాధిపతితోనూ చర్చించడం కూడా జరిగింది. కుశద్వీపం ఒక్కటే కాదు, మనకూ కుశద్వీపానికీ నడుమగల చామర, కల్పార ద్వీపాలు రెండూ కూడా, మన సేనల జైత్రయాత్రకు గురికాబోతున్నాయి. ఆ రెండు ద్వీపాల అధిపతులూ--ఒకరు మూర్ఖత్వం తోనూ, మరొకరు మితిమీరిన భోగలాలసత్వం తోనూ ప్రజాక్షేమాన్ని పట్టించుకోవడంలేదన్న వార్తలు నానాటికీ ముమ్మరమవుతున్నాయి. అందుచేత, వరుసగా ఆ మూడు ద్వీపాల\n\nమీదికీ దండెత్తి వెళ్ళాలని, కొన్నాళ్ళుగా ఆలోచిస్తున్నాం. బహుశా ఈ బహుళ పంచమి నాటికే, మా జైత్రయాత్రనిశ్చయం కావచ్చు!” అన్నాడు.\n\nకొడుకు మాటలకు రాజమాత ఎంతో ఆనందపడుతూ, “విజయీభవ! విజయ లక్ష్మిని వెంటబెట్టుకురా, నాయనా!” అన్నది.\n\nకృష్ణభూపతి చెప్పినట్టే, బహుళపంచమి నాటి సూర్యోదయానికి పూర్వమే, మలయ ద్వీపసేనావాహిని జైత్రయాత్రకు కదిలింది. సుశిక్షితులైన సైనికుల వీరవిహారం చామర, కల్పారద్వీప ప్రభులను ఇట్టే ఓడించి కృష్ణభూపతికి పాదాక్రాంతం చేశాయి. ఆ రెండు దేశాలనూ జయించిన విజయోత్సాహంతో సైన్యం కుశద్వీపపు దిశగా ప్రయాణం సాగించింది. ఒకపగలంతా ప్రయాణంచేశాక, వారికి బాగాదట్టంగావున్నచిట్టడవితగిలింది. రాజు\n\nఆజ్ఞానుసారం అడవి అంచున ఆగి, విడిదికి గుడారం సిద్ధం చేశారు. బాగా అలసివున్న కృష్ణభూపతి గుడారంలోకి ప్రవేశించి, అక్కడ అమర్చిన శయ్యమీద పడుకున్నాడు.\n\nఒక గంట గడిచీ గడవకుండానే గుడారం బైట ఏవో కలకలం విన్న కృష్ణభూపతి, చప్పున లేచి కూర్చుంటూ, “ఏమిటది?” అంటూ ప్రశ్నించాడు.\n\nరాజు ప్రశ్నకు, గుడారపుద్వారం వద్ద కాపలా వున్న భటుడు రెండడుగులు లోప లికి వేసి, “ఎవరో కుర్రవాడు, ప్రభూ! ఇంకా మీసాలైనా సరిగ్గా రాలేదు, మన సైన్యంలో చేరుతాడట! మీ దర్శనం వెంటనే కావాలంటూ గొడవ చేస్తున్నాడు. అతడు శత్రుగూఢచారి కావచ్చునన్న అనుమానంతో మన సైనికులు అడుగు ముందుకు వెయ్యకుండా ఆపారు,” అంటూ జవాబిచ్చాడు.\n\nకృష్ణభూపతి వెంటనే లేచి గుడారం వెలుపలికి వచ్చి చూశాడు. సైనికుల ముందు నిలబడివున్న కుర్రవాడు నిజంగానే చాలా లేత వయస్కుడు. సైనికుల చేతి కాగడాల వెలుతురులో, కుర్రవాడి ముఖంలోని లాలిత్యం, నిప్పుకణికల మధ్య సువర్ణంలా కొట్టవచ్చినట్టు కనిపిస్తున్నది. సైనికులు చేసిన గొడవకు, అతడి విశాలనేత్రాలు, కొలను లోని చేపపిల్లల్లా అటూ ఇటూ కదులుతూ, ఆతృతను కనబరుస్తున్నాయి.\n\nనిర్భయంగా తనవైపు చూస్తున్న, ఆ నవ యువకుడి ముఖంలో లాలిత్యపు తెరచాటున కనబడుతున్నపట్టుదల, శౌర్యం కృష్ణభూప తిని ఆకర్షించాయి. అతడు ఒక్క నిమిషం కుర్రవాణ్ణి తేరిపార చూసి, “అతణ్ణి లోపలికి పంపించండి!” అంటూ భటులను ఆదే శించి, వెనుదిరిగి గుడారంలోకి నడిచాడు.\n\nమరొక నిమిషంలో లోపలికి ప్రవేశించిన కుర్రవాడు, కృష్ణభూపతికి వంగి నమస్క రించి, “ఇంతలో మీ దర్శనం అవుతుందను కోలేదు, చాలా కృతజ్ఞుణ్ణి ప్రభూ!” అన్నాడు.\n\nసౌకుమార్యం వీడని అతడి కంఠ మాధు ర్యానికి రాజు తల పంకిస్తూ, “ఇంతకూ ఎవరు నువ్వు? ఏదేశస్థుడివి? మా సైన్యంలో చేరాలను కోవడానికి కారణం ఏమిటి?” అంటూ ప్రశ్నించాడు.\n\n“ప్రభూ! నా పేరు కళాపూర్ణుడు. నేను ఏ దేశస్థుణ్ణయినా, ప్రస్తుతం నా అన్నవారులేని అనాధను. తమరు అధర్మంపై సాగిస్తున్న, ఈ జైత్రయాత్రలో, నన్నూ పాల్గొననివ్వమని ప్రార్థించడానికే, ఇక్కడికి వచ్చాను,” అంటూ కుర్రవాడు సవినయంగా జవాబిచ్చాడు.\n\nకృష్ణభూపతి నువ్వుతూ, “ఊరేకే నీ మాటల మీద నమ్మకం పెట్టుకుని, నిన్ను సైన్యంలో చేర్చుకోమంటావు! యుద్ధ విద్యల్లో నీ ప్రజ్ఞా పాటవాలు ఏపాటివో అడగవచ్చునా?” అన్నాడు.\n\nకళాపూర్ణుడు గంభీరంగా, “తప్పకుండా! మీ భటుల్లో ఒకరిని పిలిపిస్తే, నా ప్రజ్ఞను ప్రత్యక్షంగా మీకు చూపిస్తాను,” అన్నాడు.\n\nకృష్ణభూపతి చప్పట్లు కొట్టి భటుణ్ణి రప్పించాడు. వచ్చిన భటుడు, కళాపూర్ణుడు చెప్పిన ప్రకారం గుడారం చివరి భాగానికి వెళ్ళి, అక్కడ తెరగా కట్టిన గుడ్డను ఆనుకుని నిలబడ్డాడు. వెంటనే కళాపూర్ణుడు తన దుస్తుల్లోంచి, చిన్న కొయ్యడబ్బీ ఒకటి తీసి, అందులో రెండంగుళాల పాడవున్న సన్నపాటి సూదులను లెక్కబెడుతూ, ఒక్కొటొకటిగా భటుడి తలమైపు విసరడం ప్రారంభించాడు.\n\nపాతిక సూదులు విసిరేసరికి, భటుడి తలచుట్టూ తెరగుడ్డమీద సూదుల వలయం ఒకటి ప్రత్యక్షమయింది. భటుడు కదిలి ఇవతలికి వచ్చాడు. అప్పటి వరకూ, అత్యంత\n\nచాకచక్యంగా ఒకే ఎత్తున శరపరంపరలా దూసుకుపోతున్న సూదులను విభ్రమంగా చూస్తూన్న కృష్ణభూపతి, భటుడు ఇవతలికి రాగానే, తెరదగ్గరకు వెళ్ళిపరీక్షించి చూశాడు. పాతిక సూదులు ఒకదాని కొకటి సమాన దూరంలో వుండి, చక్కటి అర్ధవలయా కారంలో తెరకు గుచ్చుకుని వున్నవి.\n\nకృష్ణభూపతి అప్రయత్నంగా చప్పట్లు కొట్టి, “అద్భుతం, కళాపూర్ణా!” అంటూ కళాపూర్ణుణ్ణి మెచ్చుకున్నాడు.\n\nకళాపూర్ణుడు వినయంగా, “ప్రభూ! ఇవన్నీ మామూలు సూదులు. అత్యంత ప్రమాద కరమైన విషపు సూదులు కూడా, నాదగ్గర వున్నవి,” అన్నాడు.\n\nకృష్ణభూపతి ఆ మాటలకు జవాబేమీ చెప్పకుండా తలపంకించి కొన్ని క్షణాలు వూరుకుని, కళాపూర్ణుణ్ణి సాదరంగా చేయి పట్టుకుని తీసుకువచ్చి, తన పక్కన కూర్చో బెట్టుకోబోయాడు.\n\n“వద్దు ప్రభూ! నేనిక్కడ కూర్చుంటాను, చాలు!” అంటూ కళాపూర్ణుడు సున్నితంగా\n\nరాజు పట్టు విడిపించుకుని, అతడి పాదాల దగ్గర కూర్చున్నాడు.\n\n“అయితే, యుద్ధంలో పాల్గొనాలన్న నీ నిర్ణయానికి తిరుగులేనట్టేనా?” అని అడి గాడు కృష్ణభూపతి.\n\n“ఇంకా,సందేహమా ప్రభూ!విజయమో, వీర్యుర్గమో, ఏదో ఒకలక్ష్యాన్ని చేయడం ముమ్మా టికీ తథ్యం,” దృఢస్వరంతో జవాబిచ్చాడు కళాపూర్ణుడు.\n\nకృష్ణభూపతి ఇంకేమీ తర్కించలేదు. భటుల్ని పిలిచి, కళాపూర్ణుడికి కూడా తన గుడారంలోనే విడిది ఏర్పాటు చేయించి, మర్నాటి ఉదయం సైన్యాధిపతికి చెప్పి, కళాపూర్ణుడు తనకు సమీపంలోనే అశ్వా రూఢుడై యుద్ధంచేసేట్టు చేశాడు.\n\nమరికొన్నాళ్ళకు యుద్ధం ముగిసింది. నమ్మకద్రోహి అయిన మాల్యవంతుణ్ణి, బాహా\n\nబాహిపోరులో చంపిన కృష్ణభూపతి, కుశ ద్వీపపుకోటపై విజయపతాకం ఎగరవేశాడు. విజయానికి కారకులైనవారిని అభినందిస్తూ, సాక్షాత్తూ అభిమన్యుడిలా విజృంభించి పోరు సాగించిన కళాపూర్ణుణ్ణి, ప్రత్యేకంగా ప్రశం సించాడు.\n\nవిజయ్యానంతరం, ఒకవారం రోజుల పాటు, కుశద్వీపంలో విజయోత్సవాలను నిర్వహించిన కృష్ణభూపతి, ఒకనాటి రాత్రి కళాపూర్ణుణ్ణి చేరబిలిచి, “కళాపూర్ణా! నీ ఆశయం నెరవేరిందిగదా. ఇక నీ వృత్తాంత మంతా వివరిస్తావా?” అని అడిగాడు.\n\nకళాపూర్ణుడు, రాజు మాటకు వెంటనే జవాబివ్వక, కొద్ది క్షణాలపాటు తలవంచు కుని మౌనంగా వుండిపోయి, చివరకు, “మరొక చిన్న కోరికవున్నది, ప్రభూ! తమరు అనుగ్రహిస్తే...” అంటూ ఆగిపోయాడు.\n\n“ఏమిటో చెప్పు!” అన్నాడు రాజు.\n\n“ప్రభూ! ఎటు తిరిగీ నేను అనాధను. పాట్టకూటికోసం కష్టపడక తప్పదు. మీతో బాటు నన్ను కూడా, మలయద్వీపానికి తీసుకు వెళ్ళినట్టయితే, ఆజన్మాంతం మీ సేవలో గడుపుతాను,” వినయంగా అన్నాడు కళాపూర్ణుడు.\n\nకృష్ణభూపతి చిరునవ్వు నవ్వి, “అలాగే, దానికేంభాగ్యం! కాని, ఏదీ ఇంతకు ముందు నువ్వు వసంత మంటప ఉద్యానవనంలో పాగడచెట్టుకిందఒంటరిగా కూర్చుని, ఏదో కవిత్వగానం చేస్తున్నావే, ఆ కవిత్వాన్ని మరొకసారి వినిపించు,” అని అడిగాడు.\n\nఆ మాటలకు కళాపూర్ణుడు గతుక్కు మని, “ప్రభూ.... మీరు అసలు అక్కడికి\n\nఎప్పుడు వచ్చారు?” అంటూ కొద్దిగా తడ బడ్డాడు.\n\nరాజు నవ్వుతూ, “ఆకాశంలో వెన్నెల కాంతులు వెదజల్లుతున్న పూర్ణచంద్ర బింబాన్ని చూస్తూ-‘ఓ వెన్నెలా! కృష్ణపక్షం లోని కారునల్లని చీకట్లవల్లే, నీ ఈ ధవళ కాంతులకు ఇంతటి ఘనకీర్తి అబ్బింది సుమా! లోకంలో చెడు అనేదే లేకపోతే, మంచికి అంతటి విలువే వుండదు! అందు చేత, ఓ వెన్నెలా! నీ గొప్ప అంతా నీ స్వంత మేనని మురిసిపోకు. అసలు ఘనత అంతా, ఆ కృష్ణవర్ణానిదే!’ అంటూ మధుర స్వరంతో కవితాగానం చేస్తున్నావు చూడు, అప్పుడు నేను ఆ పక్కనే వున్న గున్నమావి చెట్టు వెనక నిలబడివున్నాను,” అన్నాడు.\n\nకళాపూర్ణుడు మాట్లాడలేదు. తలవంచు కుని ఊగే శిలావిగ్రహంలా నిలబడ్డాడు.\n\nకృష్ణభూపతి లేచి కళాపూర్ణణ్ణి సమీ పిస్తూ, “నీ ముఖంలోని లాలిత్యం, నీ చేతివేళ్ళ సౌకుమార్యం - ఇవన్నీ నాకు మొదటినుంచీ సందేహాస్పదంగానే వున్నాయి. ఇప్పటికైనా నీ వివరాలుచెప్పి, నా సందేహాలు తీరుస్తావా?” అని ప్రశ్నించాడు.\n\nకళాపూర్ణుడు వెంటనే ఏ జవాబు ఇవ్వ లేదు. తలవంచుకునే, తన తల చుట్టూ పాగాలా చుట్టుకున్న పాడవాటి వస్త్రాన్ని ఊడదీశాడు. మరుక్షణం, కారు నల్లని ఒత్త యిన కేశపాశం కృష్ణవేణీ జలపాతంలా జల జలా జారింది. ఆ వెంటనే కృష్ణభూపతి ముందు మోకరిల్లిన ఆ యువతి, “నా స్వార్థంకోసం మీతో అబద్ధాలు చెప్పినందుకు క్షమించండి, ప్రభూ! నేను కళాపూర్ణణ్ణి కాదు; కళాకౌముదిని!” అన్నది.\n\nకృష్ణభూపతి వెంటనే కళాకౌముదిని, రెండు చేతులాపట్టి లేవదీస్తూ, “నువ్వు సుక్షత్రియ కన్యవై వుంటావని, ఆనాడే గ్రహించాను. రా, ఇలా కూర్చుని, కళాపూర్ణుడి అవతారం ఎందుకు ఎత్తులుసి వచ్చిందీ చెప్పు!” అంటూ ఆమెను ఆసనంలో కూర్చోబెట్టాడు.\n\nరాజు తనపట్ల చూపిస్తున్న గౌరవాద రాలకు, కళాకౌముది కళ్ళ వెంట ఆనంద బాష్పాలు జలజలా రాలాయి. ఆమె కొద్ది క్షణాల పాటు ఏమీ మాట్లాడలేక మౌనంగా ఊరుకుని, చివరకు నెమ్మదిగా తన గురించి చెప్పడం ప్రారంభించింది.\n\n—( ముగింపు వచ్చే సంచికలో)"
        },
        {
            "title": "మొండికత్తి మొనగాడు",
            "page_start": 37,
            "author": "ఎన్. శివనాగేశ్వరరావు",
            "pdf_page": 37,
            "content": "మొండికత్తి మొనగాడు\n\nపూర్వం కోసల రాజ్యంలో, బదరీనాథుడనే పేదవాడుండేవాడు. వాడు దాపులనున్న అడ వికి పోయి, వైద్యులు మందులు తయారు చేయడానికి పనికివచ్చే ఆకులనూ, వేళ్ళనూ, మూలికలనూ సంపాదించి, వాటిని అమ్మి కుటుంబ పోషణ చేసేవాడు.\n\nవాడికి మురారి అనేకొడుకున్నాడు. వాడిని బాగా చదివించాలన్నది, బదరీనాథుడి ఆశ. కాని, గ్రామంలో వున్న పాఠశాలను నడిపే పండితుడు, వాణ్ణిపాఠశాలలో చేర్చుకోడానికి నిరాకరించాడు. కూలీనాలీ చేసుకుని పొట్ట పోసుకునే వాళ్ళపిల్లలకు, చదువు అబ్బదన్నది ఆయన నమ్మకు.\n\nబదరీనాథుడు, కొడుకునుచ్చదివించలేక పోయినందుకు దిగులు పడేవాడు. కాలం గడిచింది. మురారికి ఇరవై ఏళ్ళ వయసు వచ్చేసరికి, బదరీనాథుడు వృద్ధుడైపోయాడు. కుటుంబ పోషణ భారం మురారి మీద\n\nపడింది. మురారి, తండ్రిలాగే రోజూ అడవికి వెళ్ళి మూలికలూ అవీ తెచ్చి, అవి అమ్మగా వచ్చిన డబ్బుతో కుటుంబపోషణ చేయ సాగాడు.\n\nక్రమంగా బదరీనాథుడి ఆరోగ్యం చెడి పోయింది. కన్నుమూసే సమయాన మురా రిని చేరబిలిచి, “నాయనా! ఎంతకాలంగానో రహస్యంగా వుంచిన, ఒక ముఖ్య విషయం ఇప్పుడు నీకు చెబుతున్నాను. నేను అడవిలో తపస్సుచేసుకునే ఒక మునికి, చాలాకాలం సేవలు చేశాను. ఆయన, ఇక్కడ తపస్సు చాలించి హిమాలయాలకు ప్రయాణ మవుతూ, నాకొకమొండికత్తిని బహుమతిగా ఇచ్చాడు. ఆ వింత బహుమతికి నేను ఆశ్చర్యపోతుండగా, ఆయన నవ్వి, ‘ఆశ్చర్య పడకు! నేనీ అడవికి తపస్సు చేసుకునేం దుకు వచ్చినప్పుడు, అందరిలాగే సామా న్యుణ్ణి. విషసర్పాలు, క్రూరమృగాలనుంచి\n\nరక్షణకుగాను వెంట ఈ కత్తిని తెచ్చాను.\nఆదిలో నాలో అంతగా తపశ్శక్తులు లేని\nరోజుల్లో, ఆ కత్తి ద్వారానే క్రూరమృగాల\nనుంచి ప్రాణరక్షణ చేసుకున్నాను. ఒక\nనాడు, రాక్షసుడొకడు హుంకరిస్తూ, నా మీదికి\nవచ్చాడు. నేను కత్తిని వాడితలకు గురిచేశాను\nకాని, వాడు దెబ్బ తప్పుకునే ప్రయత్నంలో\nవెనకడుగు వేయబోయి వెల్లకిలా పడ్డాడు.\nఅప్పుడు, అందుబాటులో వున్న వాడి\nకుడికాలిమీద గట్టిగా కొట్టాను. కత్తిసగానికి\nవిరిగిపోయింది. రాక్షసుడు మాత్రం గగ్గోలు\nపెడుతూ అడవిలోకి పారిపోయాడు. ఈ\nమొండికత్తికి ఇంత చరిత్ర వున్నది! జాతక\nరీత్యా, నీకిది ఉపయోగించడు కానీ, నీ సంతా\nనానికి అష్టఐశ్వర్యాలూ ప్రసాదిస్తుంది!’\nఅన్నాడు. నాయనా! ముని మాటకు తిరుగు\nవుండదు!’’ అంటూ, మురారికి మొండికత్తి\nఇచ్చి మరుక్షణమే కన్ను మూశాడు.\n\nమురారి, తండ్రి ఇచ్చిన మొండికత్తికి ఒక\nఒర చేయించి, నడుముకు కట్టుకుని తిరగ\nసాగాడు. వాడి దగ్గర వున్నది మొండికత్తి అని\nతెలిసి గ్రామస్థులు, వాణ్ణి మొండికత్తి మొన\nగాడు అని హేళన చేయసాగారు.\n\nఅలా సంవత్సరం గడిచింది. తండ్రిలాగే\nమురారి అడవికి పోయి మూలికలూ అవీ,\nతెచ్చి అమ్మి తల్లిని పోషించసాగాడు.\n\nఒకనాడు వాడు తల్లితో, “అమ్మా, ఎంతో\nమహత్తుగల మొండికత్తి, ఈనాటి వరకూ\nనాకు చిన్నమెత్తు మేలు కూడా చేయలేదు.\nచూడబోతే, ఈ గ్రామం మనకు అచ్చిరానట్టు\nన్నది. నేను మరే ప్రాంతానికైనా పోయి\nధనసంపాదన చేయదలచాను. నువ్వు\n\nకొన్నాళ్ళపాటు మేనమామగారింట వుండు, ”\nఅన్నాడు.\n\nఅందుకు, తల్లి సరేనన్నది. వాడామెను\nపక్క గ్రామంలో వున్న మేనమామ ఇంట\nవదిలి, ఆమె ఇచ్చిన రొట్టెలను సంచీలో\nవేసుకుని, మొండికత్తితో అడవిలో ప్రవే\nశించాడు.\n\nమురారి అడవిలో కొంత దూరం వెళ్ళే\nసరికి, భుజానికి వేలాడుతున్న సంచీలో\nరొట్టెలున్నవని పసిగట్టిన కోతుల గుంపాకటి,\nకిచకిచమంటూ వాణ్ణిచుట్టుముట్టింది. వాడు\nకోతులను తరిమికొట్టేందుకు, అక్కడ దొరికిన\nచిన్న చిన్న రాళ్ళను తీసుకుని, వాటి మీదికి\nవిసిరాడు. కోతులు చెల్లాచెదురుగా పారి\nపోయినై.\n\nవాడు, ఇలాంటి ప్రమాదం మళ్ళీ రావ\nచ్చని అనుమానించి కొన్ని రాళ్ళను సంచీలో\nవేసుకుని, ముందుకు కదిలాడు. మిట్ట\n\nమధ్యాహ్నం వేళకు వాడొక కొలను చేరి,\nఅక్కడవున్న ఒక చెట్టునీడలో కూర్చుని\nరొట్టెలు తినసాగాడు.\n\nఆ సమయంలో చెట్టు చాటునుంచి\nపెద్దగా వికటాట్టహాసం వినిపించింది.\nమురారి ఆశ్చర్యపోతూ, అటుకేసి చూసేం\nతలో, తనకేసి వస్తున్న రాక్షసుడొకడు కనిపిం\nచాడు. వాణ్ణి చూస్తూనే మురారికి వణుకు\nపుట్టింది. కాని, అంతలోనే, రాక్షసుడి భుజం\nకింద వున్న ఊతకర్రలూ, కుడికాలు నేల\nనానకుండా ఊగిసలాడటం కంటబడింది.\nఆహా, వాడేవీడు, అని ధైర్యం తెచ్చుకున్నాడు,\nమురారి.\n\nరాక్షసుడు, మురారిని సమీపిస్తూనే,\n“ఆశ్చర్యం! మహారాక్షసుడికీ, మానవాధ\nముడికీ, ఒకేసమయంలో ఆకలి,” అన్నాడు\nవికవికా నవ్వుతూ. ఆ మాటలకు మురారి\nఏమాత్రం తొట్టుపాటు లేకుండా, “వెదక\n\nబోయిన రాక్షసుడు ఎదురురావడమంటే ఇదే\nనన్నమాట! ఆహా, గురుమహాముని ఆజ్ఞ\nచిటికెలో సిద్ధించిందే!” అంటూ, ఒరలో\nనుంచి మొండికత్తిని చర్రున లాగాడు.\n\nమొండికత్తిని చూస్తూనే రాక్షసుడు,\nగాయపడిన ఏనుగులా కర్ణకరోంగా ఘీంక\nరించి, “నేను చేసిన తప్పిదాన్ని క్షమించ\nమని, ఆ మహామునికి చెప్పు. ఇంతకూ నుప్పె\nవరో నాకు తెలియదు,” అంటూ పారి\nపోయేందుకు వెనుదిరిగాడు.\n\nమురారి చప్పున వాడి ఊతకర్రలు\nలాక్కుని, వాడు కుంటుతూ బోర్లాపడగానే,\nవాడి వీపు మీద కాలువేసి, “నేను మొండికత్తి\nమొనగాణ్ణి! మహామునినే మింగజూసిన\nనిన్ను ప్రాణాలతో వదలను. ఈ మొండి\nకత్తితో, ముందు కాళ్ళు నరకమంటావా లేక\nమెడ నరకమంటావా?” అన్నాడు కోపంగా.\n\nరాక్షసుడు భయంతో కంపించిపోతూ,\n“ఓ మొండికత్తి మహావీరా! ఆ రెంటిలో\nనువ్వేది చేసినా, నేను చచ్చినవాడికిందే లెక్క.\nఅడుగు, ఎలాంటి సాయమైనా చేస్తాను. నేను\nరాక్షసుణ్ణి గనక, కుంటి కాలితో వేగంగా\nనడవలేకపోయినా, గాలిలో ఎగర గలను;\nనీటిలో ఈద గలను,” అన్నాడు.\n\nఆ వెంటనే మురారికి ఒక ఆలోచన\nవచ్చింది. దూరంగా కనబడే అడవులూ,\nకొండలా వెనక ఒక మహారాజ్యం వున్నదనీ,\nదాని రాజు సాహసికులైన యువకులకు\nసైన్యంలో ఉద్యోగాలిచ్చి, మంచి జీతాలిస్తా\nడనీ లోగడ వినివున్నాడు.\n\nఅందువల్ల వాడు, రాక్షసుడితో, “నన్ను\nఅడవులూ, కొండలూ దాటించి, ఆవల వున్న\n\nరాజ్యానికి చేర్చు,” అంటూ, వాడి వీపు మీద కూర్చున్నాడు.\n\nరాక్షసుడు, హుం అంటూ, గాలిలోకి లేచాడు. వాడికి మనసులో, ఎలాగైనా ఈ మొండికత్తి మొనగాణ్ణి హతమార్చాలన్న దురాలోచన వున్నది. ఆ కారణంగా వాడు చెట్లమీద ఎగురుతూ కొంతదూరం పోయి, కొండలను సమీపిస్తూ, హఠాత్తుగా గాలిలో పల్టీ కొట్టాడు. మురారి గుబురుగా వున్న ఒక చెట్టు మీద పడి, దాని కొమ్మనుంచి ఎలాంటి హానీ జరక్కుండానేలకు దిగాడు.\n\nఅక్కడ ఒక దొంగల ముఠా గుమిగూడి వున్నది. వాళ్ళు ఐదుగురు. వాళ్ళముందు విలువైన దుస్తులు ధరించిన ఒక యువకు డున్నాడు. వాడి చేతులు తాళ్ళతో కట్టబడి వున్నవి. చెట్టుకొమ్మల్లో నుంచి హఠాత్తుగా తమ ముందు ప్రత్యక్షమైన మురారిని చూసి, దొంగలు నివ్వెరపోయారు.\n\nమురారి వాళ్ళతో ఏదో అనబోయేంతలో, దొంగల్లో ఒకడు, “భయం లేదు, వీడు మాములు మనిషే!” అన్నాడు.\n\nఆ వెంటనే దొంగలనాయకుడు కోపంగా, “ఆ సంగతి తెలుస్తూనే వున్నది, నువ్వుఅతి తెలివి చూపకు! ముందు వీడిదగ్గర డబ్బూ, నగా నట్రా ఏమైనావున్నవేమో చూడండి,” అన్నాడు.\n\nదొంగల్లో ఒకడు, మురారి దుస్తుల్నీ సంచినీ వెదికి చూశాడు. వాడికి సంచీలో చిన్నరాళ్ళు మాత్రం కనిపించినై. ఈ సంగతి వాడు చెప్పేసరికి, వీడెవడో వెర్రివాడైవుంటా డనుకుని దొంగలు గొల్లుమంటూ నవ్వారు. ఎంతవెర్రివాడైనా కత్తిని నడుముకు కట్టుకుని\n\nతిరగడుగదా, అన్న అనుమానం కలిగింది, దొంగలనాయకుడికి.\n\nవాడు, మురారితో, “మాకు బందీగా చిక్కిన ఇతడు, కొండల అవతలి రాజ్యపు రాకుమారుడు. ఒక గంట ముందు మేము కత్తులూ, ఈటెలూ పక్కన పెట్టి భోజనాలు చేస్తూండగా, హఠాత్తుగా మామీద దాడి చేశాడు. ఇతడివెంట వేటకు వచ్చిన భటులు వుండవచ్చని, మేము పారిపోసాగాము. అయినా మమ్మల్ని ఒంటరిగా వెన్నంటి వచ్చి, మాలో ఒకణ్ణించంపాడు. కత్తి విరిగి పోయింది. చుట్టుముట్టి బందీగా పట్టుకున్నాం. ఏదీ, నీ కత్తి ఇటివ్వు, ముందుగా ఇతగాడి తల ననికి, తరవాత నీ సంగతి చూస్తాం,” అన్నాడు.\n\n“అలాగా! నా శక్తి ఏమిటో తెలియక, నువ్వుమూర్థంగా మాట్లాడుతున్నావు. ఇంతకు ముందే నీలాంటి బందిపోట్లను కొందరిని రాళ్ళుగా మార్చి సంచీలో వేసుకున్నాను,”\n\nఅన్నాడు, మురారి. ఇది విని, దొంగల నాయ కుడు హేళనగా నవ్వి, “రాళ్ళుగా మార్చావు సరే! వాటిని సంచీలో వేసుకుని తిరగడ మెందుకు?” అన్నాడు.\n\n“మీలాంటివాళ్ళను రాళ్ళుగా మార్చేశాక, నొప్పి అంటూ తెలియదుగదా! అందుకే, ఈ రాళ్ళను, నా గుహకు తీసుకుపోయి, మంత్రాల బానలో వేసి ఉడికిస్తాను. అప్పుడు వీళ్ళు క్షణక్షణం నరకం అనుభవిస్తారు,” అన్నాడు పళ్ళు కొరుకుతూ, మురారి.\n\nఆ మాటలతో దొంగలకు భయం పట్టు కున్నది. అది గ్రహించిన మురారి, “నేను మహామాంత్రికుడినని, మీ మట్టి బుర్రలకు ఈసరికి అర్థమైవుంటుంది. ఇక కత్తి సంగతి! ఇది, నిరాయుధులను చంపడానికి ఉప యోగపడదు,” అంటూ ఏదో మంత్రం చదువుతున్నవాడిలా నటించి, “ఇప్పుడు కత్తిని మొండికత్తిగా మార్చాను,” అని ఒర నుంచి మొండికత్తిని వేగంగా బయటికి లాగాడు.\n\nఅది చూస్తూనే ఐదుగురు దొంగలూ, “మాంత్రికుడు! మాంత్రికుడు!” అని కేకలు\n\nవేస్తూ అక్కడినుంచి తిరిగిచూడకుండా పారిపోయారు.\n\nమురారి, రాకుమారుడి చేతికట్లు విప్పి “తమరిని, ఈ బందిపోట్లనుంచి కాపాడ గలనని, నేననుకోలేదు. అంతా, ఆ మహా ముని కరుణ!” అన్నాడు.\n\nరాకుమారుడు చిరునవ్వుతో, “ఆ మహా ముని కరుణ సంగతి నేనెరుగను. కాని, నీ తెగువా, తెలివితేటలతోపాటు, నీ సమయ స్ఫూర్తి నన్ను కాపాడింది. ఈక్షణం నుంచే నువ్వు నా ప్రాణమిత్రుడివి. రాజప్రాసాదం చేరగానే, నాలాగే నీకూ అన్ని సౌకర్యాలూ ఏర్పాటు చేయిస్తాను. తర్వాత, నీకు సుశిక్షితులైన వాళ్ళచేత సైనిక శిక్షణ ఇప్పించదల చాను. నాతండ్రిగారి పాలనలో కాకోయినా, నా పాలనలో అయినా నువ్వు తప్పక ప్రధాన సేనానివి కాగలవన్నది, నా దృఢవిశ్వాసం,” అన్నాడు.\n\nరాకుమారుడి మాటలకు ఎంతో సంతో షించిన మురారి, మనసులో, “ముని దీవెన, కన్నతండ్రి కోరికా, ఆశీస్సులు వృధా కావు!” అనుకున్నాడు."
        },
        {
            "title": "చస్తేనే పొగడ్తలు",
            "page_start": 42,
            "author": "శ్రీరామ కమల్",
            "pdf_page": 42,
            "content": "చస్తేనే పొగడ్తలు\n\nపల్లెకోన గ్రామంలోని సాంబయ్య, సావిత్ర మ్యల కొడుకు గోపన్న. వాడికి పట్టుమని పదేళ్ళ వయసయినా నిండలేదు. వాడు ఇంట్లో ఎంత చెప్పినా చిన్నమెత్తుపని చెయ్యడు. అయినా, వాడు ఏంచెప్పినా, ఆ పని క్షణాలమీద జరిగిపోవాలి. లేకుంటే నానా అల్లరి చేసే వాడు. ఆ వయసుకే వాడికి గ్రామంలో, అల్లరి గోపన్న అన్న ముద్ర పడిపోయింది.\n\n“ఒక్కరి చేతనైనా మంచివాడనిపించు కోరా! లేకుంటే, అందరిచేతా పీనాసి పీతాం బరం అనిపించుకుంటావు,” అని తల్లి తరుచుగా బాధపడేది.\n\nఈ పీనాసి పీతాంబరంపేరు, గోపన్న చాలా మంది నోట విన్నాడు. గోపన్న మొదట్లో దానిని అట్టేపట్టించుకోలేదు. కాని క్రమంగా వాడికి, ఆ పీతాంబరాన్ని చూడాలని కోరిక పుట్టింది. ఆ విషయం వాడు ఒకనాడు తల్లికి చెప్పాడు.\n\n“ఆయన పిల్లికి బిచ్చం వెయ్యడు. వడ్డీ వ్యాపారం చేస్తూ, ఎందరి కొంపలో కూల్చాడు.\n\nవైద్యం చేయించుకుని, వైద్యుడికి డబ్బు ఎగవేశాడు. గ్రామంలో కరువువస్తే, దాచిన ధాన్యాన్ని హెచ్చుధరకు అమ్మాడు. గ్రామంలో ఒకపండితుడికి ఘనసన్మానం జరుగుతుంటే, అక్కడ వితండవాదం చేసి రసాభాస చేశాడు. దేవుడి హుండీలో రెండణాల చిల్లర డబ్బులు వేసి, తన ఇంటెడు జనానికీ సరిపడ ప్రసాద మిమ్మని గొడవపెట్టాడు. తన కెవరు దణ్ణం పెట్టి పలకరించినా, దాసుని తప్పులు దండంతో సరికావుసుమా, అనిఎగతాళిచేస్తూంటాడు. పలకరించకపోతే కోప్పడతాడు. ఆయన దగ్గర బాగాడబ్బుండడంవల్లనూ, ఆ డబ్బుతో తరు చుగా అవసరపడుతూండడం వల్లనూ, గ్రామ స్థులకు ఆయనతో వేగక తప్పడం లేదు! అలాంటివాణ్ణి చూడాలని నీకు బుద్ధిపుట్టడ మేమిటి?” అంటూ తల్లి, గోపన్నమీద చిరాకు పడింది.\n\nతల్లి ఇంత చెప్పాక గోపన్నకు, పీతాంబ రాన్ని చూడాలన్న కోర్కె మరింతగా బల\n\nపడింది. అయితే, పిసినారి పీతాంబరం వుండే\nగ్రామం, తనుంటున్న గ్రామానికి చాలా\nదూరంలో వుంది.\n\nఇలావుండగా- ఒకరోజు గోపన్న ఇంటికి\nపురుషోత్తం అనే ఆయన వచ్చాడు. ఆయ\nనను అందరూ పుణ్యాత్ముడు పురుషోత్తం\nఅనేవారు. గోపన్న ఇంట్లో ఆయనకు బాగా\nమర్యాదలు జరిగాయి. వాటిని గోపన్న\nఆసక్తిగా గమనించాడు.\n\nపురుషోత్తం గురించి, తల్లిదండ్రులద్వారా\nగోపన్నకు చాలా వోషేషాలు తెలిశాయి. ఆయన\nప్రతిరోజూ ఒక పేదవాడికి, తన ఇంట అన్నం\nపెడతాడు. అవసరమై అడిగినవారికి చేతనైన\nసాయం చేస్తాడు. అందరిలో మంచిని మెచ్చు\nకుంటాడు. అందుకే, ఏ ఊరువెళ్ళినా చాల\nమంది ఆయనకు ఆతిథ్యమివ్వాలని పోటీ\nపడుతుంటారు.\n\nగోపన్నకు, పురుషోత్తం గురించిన పై వీశే\nషాలన్నింటికంటే, ఆయనదీ పిసినారి పీతాంబ\nరందీ, ఒకే ఊర్నన సంగతి ఎక్కువ ఆశ్చర్యాన్ని\nకలిగించింది. వాడాయనతో, “అయ్యా! మీరు\nఅన్నీమంచిపనులే చేస్తారట. పీతాంబరుగారన్నీ\nచెడ్డపనులే చేస్తారట. ఇద్దరూ ఒక గ్రామం\nవారేకదా! అయినా, మీరీ గ్రామానికివచ్చేదాకా,\nనాకు మీ పేరు తెలియదు. ఈ గ్రామానికి రాక\nపోయినా, చాలాకాలంగా నాకు పీతాంబరుగారి\nపేరు తెలుసు. అంటే, ఈ ప్రపంచంలో మంచి\nగొప్పదా? చెడ్డగొప్పదా?” అని అడిగాడు\nఅమితాళ్ళర్యంతో.\n\nగోపన్న అంత చిన్నవయసులో, ఎంతో\nఆలోచనాపరుడిలా అలాంటి ప్రశ్న అడిగే\nసరికి, పురుషోత్తం ఆప్యాయంగా వాడిభుజం\nతట్టి, “చాలా మంచి ప్రశ్న వేశావు. కానీ\nముందు నీకొక విషయం చెప్పాలి. పీతాం\nబరం చెడ్డవాడని జనమంటున్నారు. అలాగే,\nనేను మంచివాడినని జనమంటున్నారు తుప్ప,\nనేననలేదు. జనం నా గురించి చెడ్డగా చెప్పు\nకుంటే, నాకు బాధగా వుంటుంది. మంచిగా\nచెప్పుకుంటే చాలా సంతోషంగా వుంటుంది.\nఒకవేళవీతాంబరానికి, జనం తనను గురించి\nచెడ్డగా చెప్పుకుంటేనే సంతోషమేమో!\nమంచిగా చెప్పుకుంటే బాధగా వుంటుం\nదేమో!” అన్నాడు.\n\nగోపన్న కొద్ది క్షణాలాగి, “అదే నిజమైతే\nఆయన చాలా సంతోషంగా వున్నట్టే.\nఅంతేకాదు. మా ఊళ్ళో ప్రజల మధ్య\nమీకుంటే ఆయనకే ఎక్కువ పేరుంది. ఎక్కువ\nపేరు తెచ్చుకోవాలంటే మంచివి కాదు; చెడ్డ\nపనులు చేయాలి కదా!” అన్నాడు.\n\n“సువాసన ఆహ్లాదకరంగా వుంటుంది కానీ, తక్కువ దూరం వ్యాపిస్తుంది. కుళ్ళు ఘాటుగావుండి ఎంత దూరమైనా వ్యాపిస్తుంది. ఐతే, జనం ముక్కులు మూసు కునేలా చేస్తుంది. ఇందులో నీకేది ఇష్టమో, నువ్వే నిర్ణయించుకో, బాబూ!” అన్నాడు పురుషోత్తం నవ్వుతూ.\n\nఆ తర్వాత, దీనిని గురించి బాగా ఆలోచించగా, గోపన్నకు విషయం చాలావరకు అర్థమైంది.\n\nఈలోగా, పురుషోత్తం, గోపన్న తల్లిదండ్రులకు, తనకూ గోపన్నకూ జరిగిన సంభాషణ వివరాలు చెప్పాడు. గోపన్న తల్లి ఆయనతో, “మీరు చెప్పవలసిన వాడికి చెప్పారు. ఇంట్లో వాడు చేస్తున్న అల్లరి భరించడం కష్టంగా వుంది. మీ మాటలతో వాడు బాగుపడతాడని ఆశ,” అన్నది.\n\n“ఉత్తమాటలకు ఎవరూ బాగుపడరు. మరీ పసిపిల్లల విషయంలో చెప్పనవసరం లేదు. నేనిప్పుడు, మా గ్రామం తిరిగి వెళుతున్నాను. రెండురోజుల్లో తిరిగివస్తాను. మీ వాడిని నాతోపంపండి. వాడు ఒకసారి పీతాంబ రాన్ని ప్రత్యక్షంగా చూడడం మంచిది. కుళ్ళు పట్ల అసహ్యం పుట్టాలంటే, కుళ్ళును దగ్గర్చుంచి చూడాలి,” అన్నాడు పురుషోత్తం.\n\nతల్లిదండ్రులు గోపన్నను, పురుషోత్తంతో పంపడానికి ఒప్పుకున్నారు. ఇన్నాళ్ళకు పీతాంబరాన్ని చూడాలన్న తనకోరిక తీరుతున్నందుకు గోపన్న ఎంతో సంబరపడ్డాడు. కానీ తీరా ఆ గ్రామం చేరేసరికి, ఆ రోజే పీతాంబరం చనిపోయాడు. గ్రామమంతా ఆ వార్తగుప్పుమని, అందరూ ఆయన గురించే మాట్లాడుకుంటున్నారు. గోపన్న ఆసక్తిగా విన్నాడు.\n\n“పిల్లికి బిచ్చం వేసేవాడు కాడు, నిజానికి అదే మంచి పద్ధతి! నేను అవసరానికి డబ్బిచ్చి ఎందరినో ఆదుకున్నాను. నాకు అవసరుడితే ఒక్కడూ సాయంచేయలేదు సరికదా- ఉన్న డబ్బును తెలివి తక్కువగా ఖర్చుపెట్టానని వేళాకోళం చేశారు. అలాంటి వాళ్ళకు సాయం చేయడం మహాపాపం. పీతాంబరం పుణ్యా త్ముడు. డబ్బును అపాత్రదానం చేయలేదు,” అన్నాడికొడు.\n\n“గూబ మెల్సే మరీ నాదగ్గరవడ్డీమాటు చేశాడని అప్పట్లో తిట్టుకున్నాను కానీ, ఆ దెబ్బతో నేను మళ్ళీ ఎవరి దగ్గరా అప్పు చేయ లేదు. అప్పుచేసి పప్పుకూడు తినకూడదని, ఆ మహానుభావుడివల్లే అర్థమై; ఇప్పుడు నేను బాగుపడ్డాను,” అన్నాడింకొకడు.\n\nతర్వాత, పురుషోత్తం, గోపన్నను వెంట బెట్టుకుని పీతాంబరం ఇంటికి వెళ్ళాడు. ఇంటి ముందు ఒక్కగానొక్క మనిషి కూడా లేడు. లోపలినుంచి మాత్రం, సన్నగా ఏడు పులు వినబడుతున్నవి. ఇది చూసి విపరీ తంగా ఆశ్చర్యపడుతున్న గోపన్నతో, పురు షోత్తం, “ఇక ఇంటికి వెళ్ళదామా?” అన్నాడు. గోపన్నతల ఊపి వెనుదిరిగాడు.\n\nఇద్దరూ ఇల్లు చేరాక గోపన్న, పురుషోత్తంతో, “అయ్యా, పీతాంబరాన్ని గురించి వీధుల్లో అక్కడక్కడా ఏవో నాలుగు మాట లంటున్నారు తప్ప, ఆయన్ను చూసేందుకు ఒక్కరంటే ఒక్కరు కూడా, ఆయన ఇంటి కేసి వెళ్ళలేదేం?” అని అడిగాడు.\n\nపురుషోత్తం నవ్వి, “చచ్చిన వాడి కళ్ళు చారెడేసి అన్నది సామెత. చనిపోయిన వారి గురించి మంచిని మాత్రమే మాట్లాడడం, మన సంప్రదాయం. పీతాంబరం గురించి బ్రతికుండగా, ఒక్కరూ మంచిమాట అన లేదు. ఆయన గురించి మంచి మాట వినా లంటే, చావు తప్ప వేరే మార్గం లేదు. సాధా రణంగా మంచినీ పాగుడుతారు, చెడ్డనీ పాగుడుతారు. మంచికి బ్రతికుండగా పాగ డ్తలు; చెడ్డకు చస్తేనే పాగడ్తలు! ఆలోచించి చూడు- ఏ పద్ధతి మంచిదో!” అన్నాడు.\n\nగోపన్నకు విషయమంతా, అరటిపండు వలిచినట్టు అర్థమైంది. వాడికి బ్రతికుండగానే అందరిచేతా మంచివాడనిపించుకోవడంలోనే, ఆనందముందనిపించింది. ఇంటికి తిరిగి వెళ్ళాక, వాడిలో వచ్చిన మంచి మార్పుకు తల్లిదండ్రులు ఎంతో సంతోషించారు.\n\n66. స్వర్గారోహణ\n\nమహాభారతం\n\nతరవాత ధర్మరాజు విందుభోజనాలతో ఋషు లను తృప్తిపరచి, కృష్ణుడి తరపున గొప్ప దానాలు చేశాడు; పరీక్షిత్తును కృపుడికి శిష్యు డుగా ఇచ్చేశాడు; తన మంత్రులను పిలిచి తాను మహాప్రస్థానం చెయ్యబోతున్నట్టు చెప్పాడు; వాళ్ళు బాధతో రకరకాల అభ్యం తరాలు చెబితే, వారినందరినీ ఎలాగో ఒప్పించాడు.\n\nతరవాత పంచపాండవులూ, ద్రౌపదీ తమ అభరణాలన్నీతీసేసి, నారబట్టలు ధరించారు; తమ అగ్నులన్నిటినీ నీట గలిపి, భవనాలు వదిలి బయలు దేరారు. ఆస్థితిలో వాళ్ళను చూస్తూ ఉంటే, కొన్ని సంవత్సరాల క్రితం\n\nజూదంలో ఓడి, వారు వనవాసం బయలు దేరటం గుర్తుకు వచ్చి, పౌరస్త్రీలు ఎంతో దుఃఖించారు. కాని పాండవులు మాత్రం ఏమాత్రమూ చింతించలేదు. నిర్విచారంగా ముందుకు నడిచారు.\n\nవాళ్ళు నగరం దాటి పోతూంటే కుక్క ఒకటి వారి వెంట బయలుదేరింది. కుక్కతో సహా ఏడుగురూ మహాప్రస్థానం బయలు దేరారు. వాళ్ళ ఉద్దేశాన్ని మార్చే ఉద్దేశంతో కొందరు పౌరులు వారి వెంట కొంతదూరం వెళ్ళి, వెనక్కు తిరిగారు.\n\nద్రౌపదితో సహా పాండవులు వెళ్ళిపోయే సరికి, ఉలూపి గంగానదిలోకీ, చిత్రాంగద"
        },
        {
            "title": "మహాభారతం",
            "page_start": 47,
            "author": "చందమామ బృందం",
            "pdf_page": 47,
            "content": "మణిపురానికి వెళ్ళిపోయారు. పాండవుల మిగిలిన భార్యలు పరీక్షిత్తు వెంట ఉండి పోయారు.\n\nముందుగా పాండవులు తూర్పుదిక్కుగా, ఒకరివెనకఒకరు నడుస్తూ, ప్రయాణించారు. వాళ్ళుమెల్లగా అనేకదేశాలూ, నదులూ దాటి కాలక్రమాన లౌహిత్యం అనే సముద్రాన్ని చేరారు.\n\nఅర్జునుడు అన్నదమ్ములతో కలిసి సాగి స్త్రూన్న ఈ మహాప్రస్థానంలో ఇంకా తన గాండీవాన్నీ, అక్షయతూణీరాలనూ తన వెంటనే ఉంచుకుని ఉన్నాడు.\n\nవారి దారిలో అగ్నిదేవుడు కొండలాటి శరీరంతో ఎదురు తగిలి, “పాండవులారా, నేను అగ్నిదేవుణ్ణి. అర్జునుడికి ఇకగాండీవంతో పనిలేదు. దాన్ని అతను వదిలిపెట్టాలి. అది వరుణుడిది. దాన్ని వరుణుడికి తిరిగి ఇచ్చె య్యాలి,” అన్నాడు.\n\nఅర్జునుడు మిగిలినవాళ్ళుచెప్పినమీదట తన గాండీవాన్నీ, అక్షయతూణీరాలనూ సముద్రంలో పడేశాడు.\n\nతరవాత పాండవులు దక్షిణంగా తిరిగి, సముద్ర తీరం వెంబడి నైరృతీ దిశగా నడిచి, పడమరకు తిరిగారు. సముద్రంలో మునిగిన ద్వారక వారికి కానవచ్చింది. అక్కడి నుంచి వారు ఉత్తరంగా నడిచారు. వారికి హిమాల యాలు తగిలాయి; వాటిని దాటివెళ్ళగా వారికి మేరుపర్వతం కనిపించింది.\n\nఇలా వారు నడుస్తూ ఉండగా, దారిలో ద్రౌపది చచ్చిపడిపోయింది. భీముడు ఆ సంగతి ధర్మరాజుకు చెప్పేసరికి, ధర్మరాజు వెనక్కు తిరిగి అయినా చూడకుండా ముందుకు సాగాడు.\n\nతరవాత కొంతసేపటికి సహదేవుడు పడి పోయాడు. ఇలా వరసగా నకులుడూ, అర్జునుడూ కూడా పడిపోయిన సంగతి భీముడు ధర్మరాజుకు తెలిపాడు. తరవాత భీముడు కూడా తాను పడిపోతున్నానని చెప్పి, పడి పోయాడు. ధర్మరాజు మాత్రం వెనక్కు తిరిగి చూడకుండా ముందుకు సాగాడు. కుక్క మాత్రం ధర్మరాజు వెనకగా అలాగే నడుస్తూనే ఉన్నది.\n\nకొంతసేపటికి పెద్దమోతతో ఇంద్రుడు తన రథంలో వచ్చి, ధర్మరాజును ఆ రథంలో ఎక్కమన్నాడు. ధర్మరాజు ఇంద్రుడితో, “నా తమ్ములంతా చనిపోయారు గదా! వారు కూడా నాతో రావాలి. ద్రౌపది కూడా మావెంట ఉండాలి. ఇందుకు సమ్మతించు. వాళ్ళు లేకుండా నేను స్వర్గానికి పోగోరను,” అన్నాడు. దానికి ఇంద్రుడు, “వాళ్ళందరూ\n\nతమ శరీరాలను వదిలిపెట్టి ఇదివరకే స్వర్గానికి\nచేరారు. నీకు బొందితో స్వర్గం లభిస్తున్నది,”\nఅన్నాడు.\n\n“అయితే, ఈ కుక్క ఎంతో విశ్వాసంతో నా వెంట వస్తున్నది. దాన్ని కూడా స్వర్గానికి తీసుకు పోవాలి,” అన్నాడు ధర్మరాజు.\n\n“నా అంతవాడిపై స్వర్గానికి పోతున్న నీకు ఇంకా ఈ కుక్కతో ఏం పని? దీన్ని విడిచి పెట్టు,” అన్నాడు ఇంద్రుడు.\n\nధర్మరాజు అందుకు ఒప్పుకోలేదు. కుక్క లకు స్వర్గంలో చోటు లేదని ఇంద్రుడు ఎన్ని విధాలుగా చెప్పినా ఆయన వినిపించు కోలేదు.\n\nఅప్పుడు కుక్క రూపంలో ఉన్న యముడు ధర్మరాజు ముందు ప్రత్యక్షమై, “నిన్ను వనవాసమప్పుడు యక్షుడి రూపంలో ఒకసారి పరీక్షించాను. ఇప్పుడు మళ్ళీకుక్కరూపంలో పరీక్షించాను. నీతో సమానుడు స్వర్గంలో\n\nకూడా లేడు. శరీరంతో నువ్వు ఉత్తమ లోకా\nలకు పోగలవు,” అన్నాడు.\n\nఇంద్రుడూ, యముడూ, మరుత్తులూ,\nఅశ్వనీదేవతలూ, ఇతరదేవతలూ ధర్మరాజును\nరథంలో కూర్చోబెట్టి, తమ విమానాలలో\nఆయనవెంట బయలుదేరారు.\n\n“ఎందరో రాజర్షులు ఉత్తమ లోకాలకు వచ్చారు గాని, బొందితో ఇలా వస్తున్న ధర్మరాజుకు ఎవరూ సాటికారు,” అని నారదుడు అన్నాడు. “సుఖమైనా, దుఃఖమైనా నా తమ్ములు లేని స్థానం నాకు అవసరం లేదు,” అన్నాడు ధర్మరాజు.\n\nఇంద్రుడు ఆయనతో, “రాజా, ఉత్తమ లోకాలకు పోతున్నా నువ్వు మానవ సంబం ధాలను విడిచిపెట్టవేమిటి? నీ తమ్ములు ఉత్తమలోకాలకు పోలేదు. ఈ స్వర్గాన్నీ, దేవతలనూ, సిద్ధులనూ, దేవబుషులనూ చూడు!” అన్నాడు.\n\n“నా తమ్ములను విడిచి ఉండలేను.\nవాళ్ళు, ద్రౌపదీ, మా కొడుకులూ ఎక్కడ\nఉంటే నేను అక్కడికే పోతాను,” అన్నాడు\nధర్మరాజు.\n\nస్వర్గానికి చేరుకున్న ధర్మరాజు అక్కడ\nఉత్తమాసనం మీద కూర్చుని, దేవతల మధ్య\nవెలిగిపోతున్న దుర్యోధనుణ్ణి చూశాడు.\nఆయనకు వెంటనే అసూయపుట్టి, అక్కడి\nనుంచి వెనక్కు తిరిగి, “లోభి అయిన ఈ\nదుర్యోధనుడితో బాటు నాకు స్వర్గసుఖాలు\nవద్దు,” అన్నాడు.\n\nనారదుడు నవ్వి, “రాజా, స్వర్గంలో పాత\nపగలు విడిచిపెట్టాలి. ఈ దుర్యోధనుడు\nవీరమరణం పొంది, స్వర్గం సాధించు\nకున్నాడు,” అన్నాడు.\n\nదానికి ధర్మరాజు, “సమస్త పాపాలకూ\nఒడిగట్టిన ఈ దుర్యోధనుడికి స్వర్గం లభిస్తే,\nమహాపుణ్యాత్ములైన నా తమ్ములకు ఏ ఉత్తమ\nలోకాలు లభించాయో నేను తెలుసుకోవాలి.\n\nధృష్టద్యుమ్నుడూ, అభిమన్యుడూ, ఉప\nపాండులు మొదలైనవారు ఎక్కడ ఉన్నారో,”\nఅని నారదుడితో అన్నాడు.\n\nకర్ణుడూ, తన కోసం యుద్ధంలో ప్రాణాల\nర్పించిన రాజులూ స్వర్గంలో కనిపించక\nపోవటం చూసి ధర్మరాజు ఆశ్చర్యపోయాడు.\nఆయన అలా అనటం విని, “వారున్న చోటికే\nపద. నీ ఇష్టప్రకారం జరపమని ఇంద్రుడు\nమాకు ఆజ్ఞ ఇచ్చాడు,” అన్నారు దేవతలు.\nవాళ్ళు ఒక దూతను పిలిచి, ధర్మరాజుకు\nఆయన కోరిన వారందరినీ చూపమన్నారు. ఆ\nదూత ధర్మరాజును మెంటబెట్టుకుని, భీముడు,\nకర్ణుడు మొదలైన వారున్నచోటికి బయలు\nదేరాడు.\n\nవాళ్ళు వెళ్ళే దారిలో పాపులున్నారు.\nమార్గం నడవడానికి ఏమీ సుఖంగాలేదు.\nదారినిండానెత్తురూ, మాంసమూ ఉన్నాయి.\nఈగలూ, దోమలూ ముసురుతున్నాయి.\nఎటు చూసినా జుట్టూ, ఎముకలూ, క్రిమి\nకీటకాలూ, మంటలూ ఉండి భయంకరంగా\nకనబడుతున్నాయి. దారిలో సెగలు కక్కు\nతున్న వేడినీరు గల నది కనిపించింది.\n\nధర్మరాజు తన ముందు నడిచే దేవ\nదూతతో, “ఇలా మనం ఇంకా ఎంత దూరం\nవెళ్ళాలి?” అన్నాడు.\n\n“నీకు శ్రమగా ఉన్నట్టున్నది. తిరిగి\nపోదాం. ఇకముందు నడవదగిన దారి కూడా\nలేదు,” అన్నాడు దేవదూత.\n\nధర్మరాజుకు నిరాశతో బాటు, దుర్గంధం\nమూలంగా తల తిరిగిపోయింది. ఇంతలో\nకొన్ని గొంతులు దీనంగా, “ధర్మరాజా, నువ్వు\nరావటంవల్ల మాకు కాస్త సుఖంగా ఉన్నది.\n\nరెండు ఘడియలు ఆగు,” అనటం వినిపించింది.\n\n“మీరంతా ఎవరు? ఎందుకిక్కడ విలపిస్తూ ఉన్నారు?” అని ధర్మరాజు ఆ కంఠాలను అడిగాడు.\n\n“నేను కర్ణుణ్ణి! నేను భీముణ్ణి! నేను అర్జునుణ్ణి! నేను నకులుణ్ణి! నేను సహదేవుణ్ణి! నేను ద్రౌపదిని!” అని ఆ గొంతులు సమాధానమిచ్చాయి.\n\nఇది విని ధర్మరాజు తనలో, “ఈ పుణ్యా త్ములంతా ఏ పాపాలు చేశారు? ఏ పుణ్యం చేసి దుర్యోధనుడు అక్కడ స్వర్గసుఖాలు అనుభవిస్తున్నాడు? ఇదంతా ఏమిటి? ఏమిటీ విపరీత దృశ్యాలు? నేను నిద్రపోతున్నానా? మేలుకుని ఉన్నానా? పీడ కలలు కంటున్నానా? నాకు పిచ్చిగాని పట్టిందా?” అని రకరకాలుగా బాధపడ్డాడు.\n\nఆయనకు దేవతలమీదా, ధర్మంమీదా అమితమైన కోపంవచ్చి తిట్టిపోశాడు. తర వాత ఆయన దేవదూత కేసి తిరిగి, “నువ్వు ఎవరి దూతవో వారి దగ్గరికి పో. నేను వారి వద్దకు రానని చెప్పు. నేను నా సోదరులను విడిచి రాను. నా రాకతో వాళ్ళు కాస్త సుఖ పడుతున్నారు,” అన్నాడు.\n\nదేవదూత ఇంద్రుడి వద్దకు తిరిగి వెళ్ళి జరిగిన సంగతి చెప్పాడు.\n\nధర్మరాజురెండు ఘడియలపాటు అక్కడే ఉండిపోయాడు. ఇంతలో ఇంద్రుడు మొదలైన దేవతలు అక్కడికి వచ్చారు. వారు రాగానే అక్కడి చీకటి అంతా పోయింది. పాపుల ఆక్రందనలు ఆగిపోయాయి. వేడి సెగలు చిమ్మేవైతరణి అదృశ్యమయింది. సుఖమైన వాయువులు మెల్లగా వీచి, సువాసనలు వచ్చాయి.\n\n\n\nఇంద్రుడు ధర్మరాజుతో, “ధర్మరాజా, నీ ప్రవర్తనను దేవతలు మెచ్చారు. ఇక చాలు, వచ్చెయ్యి. నువ్వు సిద్ధి పొందావు. నీకూ, నీ తమ్ములకూ ఉత్తమలోకాలు కలుగు తున్నాయి. కోప్పడవద్దు. ప్రతి వ్యక్తి తాను చేసిన పుణ్య పాపాలలో ముందు పుణ్యం అను భవిస్తే తరవాత పాపం అనుభవించక తప్పదు. అలాగే ముందు పాపం అనుభవించినవాడు తరవాత పుణ్య ఫలితం పొందుతాడు. తక్కువ పాపం చేసినవాడు ముందుగా నరకం అనుభవిస్తాడు. అందుకే నిన్ను ముందు నరకానికి పంపాను. నీ తమ్ములూ, ద్రౌపదీ కూడా తాము చేసు కున్న కొద్ది పాపానికి నరకం అనుభవించారు. వారికి పాప విముక్తి కలిగింది. ఇప్పుడు నీ వారంతా స్వర్గంలో ఉంటారు. వచ్చి చూడు. నీవు కర్ణుణ్ణి గురించి కూడా ఆదుర్దా పడుతున్నావు. అతనికి కూడా స్వర్గప్రాప్తి కలిగింది. నీవు రాజులు సంపాదించే కన్న ఎక్కువ పుణ్యం సంపాదించావు. హరి శ్చంద్రుడూ, మాంధాతా, భగీరథుడూ, దుష్యంతుడి కొడుకైన భరతుడూ పొందిన\n\nస్థానాలు నీకు లభిస్తున్నాయి. ఇదిగో ఆకాశగంగ. భావాలన్నీ పోతాయి,” అన్నాడు.\n\nధర్మరాజు ఆకాశగంగలో తన మానవ శరీరాన్ని విడిచిపెట్టి, తిన్నగా తనవారున్న చోటికి వెళ్ళాడు.\n\nఅక్కడ ఆయనకు కృష్ణుడు కనిపించాడు. అతను ఇప్పుడుకూడా గుర్తించ దగిన రూపంలోనే ఉన్నాడు. అర్జునుడు కృష్ణుడి వెంటనే ఉన్నాడు. ధర్మరాజును చూసి వాళ్ళు గౌరవంగా ఆయనను సమీపించారు.\n\nఇంకొక చోట ఆదిత్యులలాగా ప్రకాశిస్తూ కర్ణుడు కనిపించాడు. భీముడు పూర్వపు రూపంలోనే మరుద్గణాల మధ్యకానవచ్చాడు. అలాగే నకుల సహదేవులు అశ్వనీ దేవతల స్థానంలో కనిపించారు.\n\nఇంద్రుడు ధర్మరాజుకు ద్రౌపదినీ, ఆమె కొడుకులనూ అభిమాన్యుణ్ణీ, పొండురాజునూ, కుంతీమాద్రులనూ, భీష్మద్రోణులనూ, యుద్ధంలో వీరమరణం పొందిన ఇతర యోధులనూ చూపించి, వారిని గురించి వివరాలు చెప్పాడు. - (అయిపోయింది)\n\nఇదెక చందమామ కానుక!\n\nఅజేయుడు గరుడుడు!\n\nచిత్రాలు:పాణి\n\nఅధికారులను వేధిస్తూ దోచుకుంటూన్న బందిపొట్టను ఆదిత్యుడు పట్టి బంధించాడు. అయితే,\nనేనాధిపతి కొడుకును కాపాడడానికి, రాజుణ్ణ ప్రకారం బందీలను విడిపించాడు. బందిపొటు\nనాయకుడు వీరబాహు, ఆదిత్యుడికి అతడి తండ్రి మరణ రహస్యం చెప్పాడు. సేనాధిపతి\nఆటకట్టించడానికి తన అండ వుంటుందని ఆదిత్యుడు వీరబాహుకు మాట ఇచ్చాడు.\nగరుడుడు దాంచికాలు పలికిన సేనాధిపతి కొడుకును మూడోకంటికి తెలియ\nకుండా పలాకప్తంభానికి బంధించి హెచ్చరించాడు. గరుడుణ్ణి పట్టుకోవ\nడానికి రాజు సేనాధిపతిని, దళనాయకులనూ\nఆజ్ఞాపించాడు.\n\nగరుడుడి గాలింపు చర్యలకు ఎనిమిది మంది\nదళనాయకులను పురమాయించారు.\n\nఎనిమిదిమంది. ఎనిమిది దిక్కులకేసి\nబయలుదేరారు.\n\nగరుడుడి ఎనిమిదిమంది అనుచరులు, గరుడుడిలాగే వేషాలు వేసుకుని ఎనిమిది దిక్కులలో దళనాయకులతో,\nసైనికులతో కుహనా యుద్ధానికి దిగారు."
        },
        {
            "title": "అజేయుడు గరుడుడు",
            "page_start": 54,
            "author": "చందమామ బృందం",
            "pdf_page": 54,
            "content": "తన సైనికులు విజయం సాధిస్తున్నట్టు సేనాధిపతి దర్భారుల్ గొప్పలు చెప్పసాగాడు.\n\nఆ రోజురాత్రి, సేనాధిపతి తన శయన మందిరంలో గరుడుడు నిద్రపోతూండడం చూశాడు. అతడు చప్పట్లు చరిచి అంగరక్షకులను పిలిచాడు.\n\nచందమామ\n\n55\n\nజూలై 2001\n\nమెరుపులా ఇక్కడ, అక్కడ ఎటుచూసినా గరుడుడే కనిపించాడు.\n\nఅదేసమయంలో గరుడుడు సరస్సులోని పడవలోఉన్నాడని తెలియగానే ఎనిమిది మంది దళనాయకులూ హుటాహుటిగా సరస్సులోని ఆ పడవకేసి బయలుదేరారు.\n\nఉండడం చూసి\nవాళ్ళంతగానో సంతోషించారు.\n\nగరుపుడు ముఖం ముసుగును సేనాధిపతి తొలగించాలని ఒక\nదళనాయకుడు సూచించాడు. మీగిలిన దళనాయకులు దానిని\nఆమోదించారు.\n\nఇంకావుందె"
        },
        {
            "title": "మారిన మనిషి",
            "page_start": 57,
            "author": "చందమామ బృందం",
            "pdf_page": 57,
            "content": "మారిన మనిషి\n\nపూర్వం కళింగపట్టణంలో మహాజనుడు\nఅనే గొప్ప వర్తకుడు ఉండేవాడు. ఆయన\nవ్యాపారదక్షతగలవాడు కావటమేగాక,న్యాయ\nనిర్ణయంచెయ్యటంలో పేరు ప్రఖ్యాతులు\nగడించినవాడు. అనేకమంది తగాదాలుపడి,\nఆయన వద్దకు వచ్చి, ఆయన చేసిన నిర్ణ\nయాన్ని శిరసావహించేవాళ్ళు. ఆ విధంగా\nఆయనకు ప్రజలలో గొప్ప పలుకుబడి\nఉండేది. మహాజనుడికి శంభుడు అని ఒక\nకొడుకు ఉండేవాడు. వాడికి తండ్రి తెలివి\nతేటలుపట్టుబడలేదుగాని,ధనవంతుడి కొడు\nకుకు అలవడదగిన తాగుడూ,జూదమూ,\nదుష్టులతో స్నేహమూలాటి దురలవాట్లన్నీ\nపట్టుబడ్డాయి. వాడి దురలవాట్లు మాన్ప\nటానికి తండ్రి కొడుక్కు నయానా భయానా\nఎంతో చెప్పాడు.అయినా ఆయన మాట\nఒక్కటి కూడా వాడి చెవికెక్కలేదు. మహా\nజనుడు చేసిన హితబోధలన్నీ బూడిదలో\nపోసిన పన్నీరు అయ్యాయి. తండ్రి ఎంతో\n\nకాలంగా కష్టపడి సంపాదించుకున్న కీర్తి\nప్రతిష్ఠలను శంభుడు క్రమంగా నీటగలప\nసాగాడు.\n\nకొడుకు సమస్య మహాజనుణ్ణి బాధిం\nచింది. ఒక్క కొడుకు కావటంచేత వాణ్ణి\nతీవ్రంగా శిక్షించలేడు. అయినా, వాడి బుద్ధి\nచెడ్డదికాదు. వాడికి తండ్రిమీద ప్రేమ కూడా\nఉన్నది. కాని తండ్రి హితబోధలు వాడి చెవికి\nఎక్కవు. పైగా దుర్వ్యసనాలకు వాడు బానిస\nఅయిపోయాడు. మహాజనుడు బాగా ఆలో\nచించి, ఒక నిర్ణ యానికి వచ్చాడు. కొన్నాళ్ళు\nశంభుడికి దూరంగా ఉందామనీ, తన అండ\nలేకపోతే వాడు మారవచ్చుననీ నిశ్చయించు\nకున్నాడు.\n\nఒకరోజు ఆయన శంభుడితో, “చూడు,\nనాయనా! నేను సముద్రవ్యాపారంమీద\nచాలాదూరం పోతున్నాను. అందుకని దగ్గిర\nవున్న డబ్బు అంతా పట్టుకుపోతున్నాను,”\nఅన్నాడు.\n\nశంభుడు ఈ మాట విని దిగులుపడి,\n“డబ్బు లేకపోతే నాకు ఇక్కడ గడవడం\nఎలా?” అన్నాడు.\n\n“అవును బాబూ, దానికోసమేగదా\nపోతున్నాను? డబ్బు సంపాదించడానికి\nమొదట పెట్టుబడి కావాలిగా? అయినా\nనువ్వేమీ దిగులుపడకు, నీకు కావలిసిం\nదంతా అప్పుచెయ్యి, నేను తిరిగి వచ్చాకతీరు\nస్తాను,” అని చెప్పి, మహాజనుడు బయలు\nదేరివెళ్ళాడు.\n\nతండ్రి వెళ్ళిపోవటంతో శంభుడికి\nమరింత స్వేచ్ఛ వచ్చినట్టయింది. వాడు\nమరింత ఉత్సాహంగా తన దుర్వ్యసనాలలో\nమునిగి తేలసాగాడు. అందుకు అవసరమైన\nడబ్బు కోసం దొరికినచోటనల్లా అప్పుచేశాడు.\n\nకాని కొంతకాలం గడిచాక సాటివర్తకులు\nఅప్పులు ఇవ్వడానికి నిరాకరించారు. అయినా\nశంభుడు దానిని లక్ష్యపెట్టక, ఇంట్లో ఉండే\nనగా, నట్రా అమ్మితన ఖర్చులు గడుపుకో\nసాగాడు.\n\nఇలా ఉండగా, ఒకనాడు శంభుడి\nవద్దకు ఇద్దరు నావికులు వచ్చి, “అయ్యా,\nఏం చెప్పమన్నారు? కొద్ది రోజుల క్రితం మీ\nనాన్నగారి నౌక సముద్రంలో మునిగిపో\nయింది. అందులో ఉన్నవాళ్ళు అందరూ\nపోయారు. సరుకంతా సముద్రంపాల\nయింది. మేమిద్దరమూ ఎలాగో ప్రాణాలు\nదక్కించుకుని బయటపడ్డాం,” అంటూ\nదుఃఖంతో కంట తడిపెట్టారు.\n\nఈ వార్తవిని శంభుడు నిలువునా కుంగి\n\nపోయాడు. ముందు ఏం జరగబోయేదీ అత\nనికి అంతుబట్టలేదు. కాని త్వరలోనే అతనికి\nతన పరిస్థితి అనుభవపూర్వకంగా తెలిసి\nరాసాగింది. మహాజనుడు పోయినవార్తతెలిసి\nనగరంలోని వర్తకులు తమకు మహాజనుడు\nబాకీఉన్న అప్పులన్నీ శంభుడినుంచి వసూలు\nచేసుకోసాగారు. ఆ బాకీలు తీర్చటానికి\nశంభుడు తన ఇల్లుత్పు మిగిలిన ఆస్తి అంతా\nఅమ్మవలసి వచ్చింది. కానీ ఇంకా కొత్త\nఅప్పులు పుట్టుకు వస్తూనే ఉన్నాయి.\n\nశంభుడు కంగారుపడి, తనకు రావల\nసిన బాకీలు ఏమి ఉన్నాయోగని పద్దుల పుస్త\nకాలు తిరగవేశాడు. వసూలుకావలసిన\nబాకీలు కూడా చాలా వున్నాయి. శంభుడికి\nతిరిగి ఆశకలిగింది. ఆబాకీలు వసూలుచేసు\nకురమ్మని అతను మనుషులను పంపాడు.\nఅయితే ఒక్క బాకీకూడా వసూలు కాలేదు.\nతాము ఆ బాకీలు ఏనాడో తీర్చామనీ, అవి\n\nతీరినట్టు మహాజనుడు తమకిచ్చిన రీధులు\nఉన్నాయనీ బాకీదార్లు అన్నారు. వాటిని తెచ్చి\nచూపారు.\n\nతన తండ్రి చేసిన అప్పులు తాను తీర్చే\nమార్గం లేకుండా పోయేసరికి శంభుడికి ఒక\nఅనుమానం వచ్చింది. తన తండ్రి ఇన్ని\nఅప్పులు ఎందుకు చెయ్యవలసి వచ్చింది?\nఅవన్నీ దొంగపత్రాలని అనుమానం తగిలి\nఅతను వాటిని నిపుణులచేత పరీక్ష చేయిం\nచాడు. నిపుణులు పత్రాలను పరీక్షించి,\nవాటిమీది సంతకాలన్నీ మహాజనుడివేనని\nచెప్పారు.\n\nశంభుడు తన తండ్రి చేసిన అప్పులు\nతీర్చలేకపోయాడు. అప్పులవాళ్ళు పత్రాలు\nతీసుకుని అతనివద్దకు రావటం మానేశారు.\nవారితోపాటు శంభుడి పాతమిత్రులు కూడా\nరావటం మానేశారు. ఆఖరుకు నగరంలో ఒక\nకాకికూడా అతని ఇంటిమీద వాలటం మానే\nసింది. అందరూ తనను వెలివేసినట్టయి,\nశంభుడు చాలా బాధపడ్డాడు. మానసికంగా\nఅతనిలో పెద్ద మార్పు కలిగింది. అతను\nగడచినదంతా ఒక పీడకలగా భావించి, ఉన్న\nదానితో సరిపెట్టుకుని పేద వాడుగా బతకటం\nనేర్చుకున్నాడు. ఇదే నిజమైన బతుకు అని\nఅతనికి అనిపించింది.\n\nఇలా ఉండగా ఒకనాడు శంభుడి పుట్టిన\nరోజు వచ్చింది. అతను తన పుట్టినరోజు\nపండుగ చేసుకునే ఆలోచనలో లేడు. కానీ\nఅతని నిమిత్తం లేకుండా పెద్దఎత్తున పండుగ\nఏర్పాట్లు చకచకా జరగసాగాయి. ఎవరో\nవచ్చి, ఇల్లంతా ఇంద్రభవనంలాగా అలంక\nరించారు. కొత్తకొత్తమస్తువులు తెచ్చి దించారు.\n\nఅతను పిలవకుండానే ఎక్కడెక్కడి నుంచో బంధుబలగం చూస్తూండగానే బిలబిలా వచ్చేసింది.\n\nఇల్లంతా పెళ్ళిసందడి చూసి శంభుడు విస్మయం చెందాడు. నగరంలోని వర్తకు లంతా వచ్చి కూర్చున్నారు. శంభుడికి ఆశ్చ ర్యంతోబాటు ఆనందం కూడా కలిగింది. వాళ్ళనందరినీ చూస్తూంటే అతనికి తండ్రి జ్ఞాపకంవచ్చి, చెప్పరాని దుఃఖం ముంచు కొచ్చింది. అదేక్షణంలో మహాజనుడు ఎక్కడి నుంచోవచ్చి శంభుణ్ణి కౌగలించుకున్నాడు. శంభుడు ఒక్కక్షణం తన కళ్ళను తానే నమ్మలేక పోయాడు.\n\n“అవును బాబూ, నేను బతికే ఉన్నాను. నిన్నూ నీ చర్యలనూ, అనుక్షణం కనిపెడు తూనే ఉన్నాను. నీలోమార్పు తీసుకు రావ టానికి ఈ నాటకం ఆడవలసి వచ్చింది,” అన్నాడు మహాజనుడు.\n\nశంభుడు తండ్రి కాళ్ళమీదపడి, “ఇంతకాలమూ మీ మనసును ఎంత\n\nబాధపెట్టానో ఇప్పుడు తెలిసివచ్చింది. ఇక ఎన్నడూ అలా చేయను,” అన్నాడు.\n\nమహాజనుడి కళ్ళల్లో ఆనందబాష్పాలు నిలిచాయి. అది చూసి శంభుడు తల దించేసుకుని, “నేనైతే మారాను గాని, మనం ఇప్పుడు చాలా బీదవాళ్లం. అప్పులవాళ్ళు వచ్చి, అంతా పట్టుకుపోయారు. మనకు బాకీలున్నవాళ్ళు మీ సంతకాలతో రీధీలు చూపించారు వాటిని మీరు కూడా పరీక్ష చెయ్యండి,” అన్నాడు.\n\nమహాజనుడు నవ్వుతూ, “పత్రాలూ, రీధీలు వాళ్ళు సృష్టించినవి కావు. నేను సృష్టించినవే. అవి నిజంకాదు. నీ దగ్గిర డబ్బు లేకుండా చెయ్యటానికి చేసిన ప్రయత్నం. డబ్బుంతా నా వద్దనే ఉన్నది,” అన్నాడు.\n\nతన అవివేకం వల్ల సర్వనాశనం కలగ కుండా తండ్రి జాగ్రత్తపడినందుకు శంభుడు సంతోషించి, తండ్రికి నచ్చిన విధంగా మసలు కుంటూ అచిరకాలంలో మంచిపేరు తెచ్చు కున్నాడు."
        },
        {
            "title": "పెళ్ళిమాటలు",
            "page_start": 64,
            "author": "చందమామ బృందం",
            "pdf_page": 64,
            "content": "పెళ్ళిమాటలు\n\nఒకసారి గోపీనాధుడనే పండితుడు పొరుగునవున్న కృష్ణాపురం అగ్రహారంలో, తన మిత్రుణ్ణి చూడబోయాడు. ఆరోజు మధ్యాహ్నం భోజనాలయ్యాక, ఆయనా, మిత్రుడూ కబుర్లాడు తూండగా, పక్కనవున్న ఇంట్లోంచి ఒక రెండేళ్ళ బాలిక తప్పటడుగులు వేస్తూ, అక్కడికి వచ్చింది. ఎర్రగా బొద్దుగా వున్న ఆ బాలిక ఏదో మాట్లాడాలని చిలకపలుకులు పలుకు తూండగా, ఆ బాలిక తండ్రి కూడా అక్కడికి వచ్చాడు.\n\nగోపీనాధుడు, ఆ బాలికను చూసి ముచ్చటపడి, ఆ వచ్చినాయన ఆ బాలిక తండ్రి అని తెలుసుకుని, ఛలోకిగా, “ఏమండీ, మీ అమ్మాయి అచ్చు బాలక్ష్మిలా వున్నది. నాకొక్కడే కొడుకు. వాడికి నాలుగేళ్ళ వయసు; ఏ బాలకృష్ణుడో అన్నట్టుంటాడు. పెళ్ళిమాట, వాళ్ళు యుక్త వయస్కులయ్యాక – ప్రస్తుతానికి నిశ్చితార్థంలాంటివి చేస్తే ఎలావుంటుందంటారు?” అన్నాడు.\n\n“మా అమ్మాయిని ముసలాయనకిచ్చి కట్టబెట్టమంటారా ఏం?” అన్నాడు బాలిక తండ్రి కోపంగా.\n\nఆయన మాటలు అర్థంకాక గోపీనాధుడు ఆశ్చర్యపోయాడు. అప్పుడు బాలిక తండ్రి పెద్దగా చిటికె వేసి, “వినండి! మీ అబ్బాయి వయసు నాలుగేళ్ళు; మా అమ్మాయి వయసు రెండేళ్ళు. అంటే, మీ అబ్బాయి వయసులో సగం మాత్రమే. అలాంటప్పుడు, మా అమ్మాయిని ఇరవై ఏళ్ళ వయసులో, మీ అబ్బాయికిచ్చి పెళ్ళిచేయడమంటే, అప్పటికి వాడి వయసు నలభై. ఒకవేళ మా అమ్మాయికి ఇరవై ఐదేళ్ళ వయసులో పెళ్ళి చేస్తే, మీ వాడికి యాబై ఏళ్ళ వయసవుతుంది; అవునా? మరి, ఆ వయసువాడు ముసలివాడు కాదంటారా?” అని అడిగాడు.\n\nబాలికతండ్రి అమాయకత్వాన్నీ, అజ్ఞానాన్నీ గ్రహించి, గోపీనాధపండితుడు మౌనంగా వూరు కున్నాడు."
        }
    ]
}