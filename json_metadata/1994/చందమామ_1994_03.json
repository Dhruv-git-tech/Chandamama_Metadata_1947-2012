{
    "book_id": "చందమామ_1994_03",
    "stories": [
        {
            "title": "సింగపూర్ స్నేహ సహకారం!",
            "page_start": 9,
            "author": "చందమామ బృందం",
            "pdf_page": 8,
            "content": "వార్తలు - విశేషాలు :\n\n# సింగపూర్ స్నేహ సహకారం!\n\nఉద్యానవనాలూ, పార్కులూ అంటే మనకందరికీ తెలుసు. సాయంకాలాలలో పిన్నలూ, పెద్దలూ అక్కడ హాయిగా కాల క్షేపం చేస్తారు. అయితే, 'ఇన్ఫర్ మేషన్ టెక్న లాజికల్ పార్క్' పేరుతో కర్నాటక రాజధాని బెంగళూర్ సమీపంలో ఒక అధునాతన పారిశ్రామిక కేంద్రాన్ని రూపొందించడం విశేషం. విద్యార్థులకు ఆనందం కలిగించే ఈ 'పార్కు'కు గత జన వరి 28వ తేదీ బెంగళూర్ కు 18 కి.మీ. దూరంలో వున్న వైట్ ఫిల్డ్ లో శంకుస్థాపన జరిగింది. ఈ పథకానికి సింగపూర్ ప్రధాన మంత్రి గో చోక్ టాంగ్ ప్రారంభోత్సవం చేశారు.\n\nఈ 'పార్కు' నుగురించి మరికొన్ని విషయాలు తెలుసు కోవడానికి ముందు, మనదేశంతో స్నేహసంబంధాలు కలిగి వున్న సింగపూర్ ను గురించి కొంత తెలుసుకుందాం. రెండవ ప్రపంచ యుద్ధానికి (1939 - 45) పూర్వం భారతీయులు చాలామంది జీవనోపాధికోసం అప్పటి ఫెడరేటెడ్ మలే స్టేట్స్ (ఎఫ్.ఎమ్. ఎస్.) అని పిలువబడిన సింగపూర్, మలయా మొదలైన ప్రాంతాలకు వెళ్ళి స్థిరపడ్డారు.\n\nమద్రాసు హార్బర్ లో గాని, తూతుక్కుడి హార్బర్ లో గాని టిక్కెట్ కొనుక్కుని స్టీమర్ లలో అక్కడికి వెళ్ళేవారు. ఆరోజులలో పాస్పోర్ట్ వీసా గొడవలు లేవు. ఆ విధంగా భారతీయులు చాలామందికి సింగపూర్ నివాస స్థానమయింది. వాళ్ళు అక్కడి చైనా, మలయా ప్రజలతో అన్యోన్యంగా కలిసిపోయే వాళ్ళు.\n\nదక్షిణ చైనా సముద్ర ముఖద్వారంలో వున్న సింగపూర్ లేదా సింహపుర అనే ద్వీపాన్ని మలేయా భాషలో 'టెమాసెక్' (సముద్ర పట్టణం) అని పిలిచే వాళ్ళు. బ్రిటిష్ నావికుడు సర్ స్టాంఫోర్డ్ రాఫిల్స్ 1819వ సం॥లో అక్కడికి చేరేనాటికి అదాకజాలరులపల్లెగా మాత్రమే ఉండేది. అతడు అప్పటి అధికారులతో ఒక ఒప్పందంకుదుర్చుకున్నాడు. దానినొక వ్యాపార కేంద్రంగా చేయడానికి ఈస్ట్ఇండియా కంపెనీ అనుమతి పొందింది. అదే సింగపూర్ అభివృద్ధికి తొలిమెట్టయింది.\n\n1858వ సం॥లో ప్రత్యక్షంగా బ్రిటిష్ అధికారంలోకి వచ్చాక అక్కడి సంపదలు పెరిగాయి. 'స్టేయిట్ సెటిల్ మెంట్స్' అధికార\n\nకేంద్రమయింది. బ్రిటిష్ నౌకాబలానికి కీలక స్థానంగానూ, ఆగ్నేయ ఆసియాలో ప్రధానమైన ఓడరేవుగానూ రూపుదిద్దుకున్నది.\n\nరెండవ ప్రపంచయుధ్ధ సమయంలో అది కొంతకాలం జపాన్ హస్తగతమయింది. కాని, మిత్ర పక్షాలు మళ్ళీ పట్టుకున్నాయి. అది జపాన్ ఆక్రమణలో ఉన్నప్పుడే నేతాజీ సుభాష్ చంద్రబోస్ భారత స్వాతంత్ర్యం కోసం సింగ పూర్ లో జపాన్ సాయంతో 'ఆజాద్ హింద్ ఫౌజ్' అనే సైనికదళాన్ని ఏర్పరచాడు. యుద్ధానం తరం సింగపూర్ ప్రజలు స్వాతంత్ర్యం కోరారు. 1959వ సం॥లో ఆ ద్వీపానికి స్వయంపాల నాధికారం లభించింది. లీ కువాన్ యూ ప్రధాన మంత్రి అయ్యాడు. ఆ తరవాత ఆయన ఆ దేశ అధ్యక్షుడయ్యాడు. ఆయన నాయ కత్వంలో సింగపూర్ ఆర్థికరంగంలో యావత ప్రపంచంలో విజయవంతమైన దేశంగా అభి వృద్ధిగాంచింది. 1990వ సం॥లో గో చోక్ టాంగ్ సింగపూర్ ప్రధానమంత్రి పదవిని చేపట్టాడు.\n\n1992వసం॥లోఇందో నేషియా రాజధాని జకా ర్తాలో అలీన దేశాల సమా వేశం జరిగింది. ఆ సందర్భంగా భారత ప్రధాని పి.వి.నరసింహారావు,సింగ పూర్ ప్రధాని గో చోక్ టాంగ్ మనదేశంలో 'ఇన్ ఫర్ మేషన్ టెక్నలాజికల్\n\nపార్క్' ఏర్పాటు చేసే విషయం గురించి చర్చించారు. సింగపూర్ ఆసియా - పసిఫిక్ ప్రాంతంలో 'బిజినెస్ పార్కు'లను రూపాందించడానికి నిర్ణయించింది. ఆ నిర్ణయం ప్రకారమే కర్నాటక రాష్ట్ర పారిశ్రామికాభివృద్ధి సంస్థ, టాటా పారిశ్రామిక సంస్థ సహకారంతో ఈ పారిశ్రామిక కేంద్రాన్ని రూపాందిస్తున్నారు.\n\n500 కోట్ల రూపాయల విలువ చేసే 24 హెక్టార్లస్థలాన్ని కర్నాటక ప్రభుత్వం మంజూరు చేసింది. ఈ ఇన్ ఫర్ మేషన్ టెక్నలాజికల్ పార్క్ లో పరిశ్రమలను గురించిన పరిశోధన, అభి వృద్ధి, శిక్షణ, వ్యాపారం, నివాసం, వినోదం అన్నీఒకేచోట లభ్యమయ్యే విధంగా ఏర్పాటు చేస్తున్నారు. ఇక్కడ లఘు పరిశ్రమలకూ, కంప్యూటర్ సాఫ్ట్ వేర్ పరిశోధనలకూ, అభి వృద్ధికీ ఎక్కువ ప్రాధాన్యతను ఇస్తున్నారు. ఎల క్రోనిక్ ఇంజనీర్లకూ, కం ప్యూటర్ లోనూ, టెలి కమ్యూనికేషన్స్ లోనూ శిక్షణ పొందిన సాంకేతిక నివుణులు 20,000 మందికి ఉద్యోగావకా శాలు లభించగలవని ఒక అంచనా.\n\nఉద్యోగాలకోసం విదే శాలు పట్టి వెళ్ళే మన మేధావుల వలసను ఇది కొంతవరకైనా అరికట్ట కలదని ఆశిద్దాం."
        },
        {
            "title": "గజఈతగాడు",
            "page_start": 10,
            "author": "వసుంధర",
            "pdf_page": 10,
            "content": "గజఈతగాడు\n\nశృంగవరం ఒక పెద్ద నదికి సమీపాన గల\nఊరు. అక్కడ వుండే నరేంద్రుడు గజ ఈత\nగాడు. ఈతలో తనంతటివాడు లేడనిపించు\nకోవాలని వాడి కోరిక.\n\nఅదే ఊరిలో నివసించే చంప, కలవారి\nఅమ్మాయి. తల్లిదండ్రులు లేరు. మేనమామ\nవాళ్ళింట్లో తిష్ఠ వేసి, ఆమెకు సాయపడు\nతున్నట్టు నటిస్తూ, తన సరదాలకు డబ్బు\nదుబారా చేస్తున్నాడు. మేనమామ కొడుకు\nవీర్రాజుకు చంపను పెళ్ళి చేసుకోవాలని\nకోరిక. కానీ వాడికి తెలివి, అందం, మంచి\nతనం ఏమి లేవు. మేనమామ భార్య ఊరం\nదరికీ, వాళ్ళిద్దరూ ఒకర్నొకరు ప్రేమించుకున్నా\nరని అబద్ధాలు ప్రచారం చేస్తున్నది. చంపక\nకేమైనా పెళ్ళిసంబంధాలు వస్తే మేనమామ,\nభార్యా కలిసి చెడగొట్టేస్తున్నారు.\n\nఇదంతా ఎరిగిన చంప, పోనీ మేన\nమామను ఇంట్లోంచి పంపేదామా అంటే,\n\nచంపకు పన్నేండేళ్ళ వయసులో ఆయన ఆ\nఇంట ప్రవేశించాడు. వ్యవహారాలన్నీ తనే\nచక్కబెట్టి చంప కెంతో ఉపకారం చేశానని,\nఊరంతా నమ్ముతున్నది. తన ఆస్తిని అయిన\nకాడికి తెగనమ్మి చంప కోసం ఈ ఊరొచ్చి\nవుంటున్నానంటాడాయన.\n\nఇప్పుడు చంపకు పద్ధెనిమిదేళ్ళు. మేన\nమామను పామ్మంటే ఆమెకు చెడ్డ పేరు\nవస్తుంది. అందుకని ఆమె ఒక ఉపాయం\nఆలోచించింది. అదేమంటే – మంచితనం,\nసమర్థత వున్న యువకుణ్ణి పెళ్ళి చేసుకోవా\nలని. అతను మేనమామతో స్నేహం నటిస్తూ\nతెలివిగా ఆయన చెడువ్యవహారాలన్నీ సరి\nచేయాలి. మేనమామ కుటుంబం బుద్ధి తెచ్చు\nకోవాలి; లేదా తమంత తామే ఇల్లు వదిలి\nవెళ్ళిపోయేలా చేయాలి. ఇందులో తన ప్రమే\nయం ఉన్నట్టు తెలియకూడదు. ఎక్కడా తనకు\nచెడ్డపేరు రాకూడదు.\n\n“వసుంధర”\n\nనరేంద్రుడామెకు చిన్నతనం నుంచి\nతెలుసు. ఇప్పుడు తనను కాపాడగల సమర్థత\nఅతడికుందని ఆమె నమ్మకం. ఇలా ఆలో\nచించి ఆమె ఒకనాడు అతణ్ణి కలుసుకుని,\nతన పరిస్థితులన్నీ చెప్పుకుని, తనను పెళ్ళాడ\nమని అడిగింది.\n\nనరేంద్రుడికి చంప అంటే ఇష్టమే కానీ\nపెళ్ళయితే, తను గజఈతగాడనిపించుకోవా\nలన్న ఆశ నెరవేరదని అతడి భయం. తన\nగురువు పరమానందుడి కీవిషయం చెప్పి\nసలహా అడిగాడు.\n\nపరమానందుడికి చంప గురించి తెలుసు.\nఆయన నరేంద్రుడిని ఈతకు సంబంధించిన\nకొన్ని క్లిష్టమైన ప్రశ్నలు వేశాడు. నరేంద్రుడు\n\nచక్కగా జవాబులు చెప్పాడు. ఆయన అతణ్ణి\nమెచ్చుకుని, “నువ్వు ఈతలో రాణిస్తావు. గజ\nఈతగాడివి కావాలని నువ్వనుకుంటున్నావు.\nచంప కూడా గజఈతగాడినే పెళ్ళి చేసుకుంటా\nనని, ఒకసారి నాతో అన్నది. అందువల్ల\nనువ్వు గజఈతగాడివి కాకుండా పెళ్ళి చేసు\nకుంటే, ఇద్దరికీ అసంతృప్తిగా వుంటుంది.\nకాబట్టి నువ్వు రూపవరం వెళ్ళు. అక్కడ\nగణేశుడనే అతణ్ణి కలుసుకో. నేను పంపా\nనని చెప్పు. ఆయన నీకు ఈతలో మరికొన్ని\nమెళకువలు నేర్పుతాడు. అప్పుడు తిరిగి\nవచ్చి చంపను పెళ్ళి చేసుకో,” అని చెప్పాడు.\n\nనరేంద్రుడు రూపవరం వెళ్ళాడు. ఆ\nసమయానికి గణేశుడింట్లో లేడు. తండ్రికి\nజబ్బు చేస్తే వైద్యుడి కోసం పారుగూరు\nవెళ్ళాడు. ఆ వీషయం తెలిశాక, “ఆయన్ని\nనేను తొందరగా కలుసుకోవాలి. ఎప్పుడా\nస్తాడు?” అని అత్రుతగా అడిగాడు నరేంద్రుడు.\n\n“తిరిగి రావాలని నీకంటే వాడికి ఎక్కువ\nతొందర. రేపు మనవరాలిని చూసేందుకు\nపెళ్ళివారొస్తున్నారు,” అన్నదాక ముసలమ్మ.\n\nఆమె గణేశుడి తల్లి అని తెలుసుకున్న\nనరేంద్రుడు, “ఇంట్లో పెద్దాయన జబ్బుతో\nవుంటే పెళ్ళిచూపులు పెట్టుకున్నారా?” అని\nఆశ్చర్యంగా అడిగాడు.\n\n“సరే — పదిమందున్న ఇంత పెద్ద కొంపలో\nఅందరూ ఒక్కసారి ఆరోగ్యంగా వుండడం\nవీలవుతుందా? జబ్బుదేముందీ — ఈరోజొచ్చి\n\nరేప్పోతుంది. అందుకని శుభకార్యాలాగు తాయ?\" అన్నదా మునలమ్మ.\n\nనరేంద్రుడా ఇంట్లోంచి బయటకొచ్చేటం తలో, వస్తాదులా వున్న వాడొకడు కనబడి, “నిన్నెప్పుడూ చూడలేదు. కానీ నువ్వు గణే శుడి చుట్టానివి మాత్రం కాదు, అవునా?” అని అడిగాడు.\n\nనరేంద్రుడాశ్చర్యంగా, “నీకెలా తెలుసు?” అన్నాడు.\n\n“వాడి చుట్టాలందరూ బక్కచిక్కిన వాళ్ళేగా! నీలా బలంగా వున్న వాళ్ళేవరూ వాడికి బంధు వులుగా లేరు. అది సరే! నీ దగ్గిరేమైనా అప్పు చేశాడా?” అని అడిగాడు వస్తాదు.\n\nతను వచ్చిన పనిచెప్పాలా, కూడదా అని నరేంద్రుడు తటపటాయిస్తూండగా, వస్తాదు, “నీకు అంతా కొత్తలా వుంది. నా మాట విని నీబాకీకి నీళ్ళాదులుకో!” అనేసి వెళ్ళిపోయాడు.\n\nదీన్నిబట్టి గణేశుడికా ఊళ్ళో చాలా చెడ్డ పేరుందని తోచింది నరేంద్రుడికి. అయినా నమ్మకం కుదరక ఊళ్ళో తిరిగి మరికొన్ని చోట్ల వాకబు చేశాడు. కిరాణా దుకాణం వాడు బాకీ పెరిగిపోతున్నదనీ, పాలవాడు పైసా ఇవ్వలేదనీ, ఊరందరికీ గుడ్డలుతికే మడేలస్న బండచాకిరీ చేయించుకుంటాడనీ, గ్రామాధికారి అబద్ధాలు చెబుతాడనీ— గణేశుడి గురించి అన్నారు. అలాంటివాడు తన గురువనుకున్నందుకు అవమానంగా తోచింది నరేంద్రుడికి. కానీ పరమానందుడు\n\nచెప్పాడు కాబట్టి, ఒకసారి గణేశుణ్ణి కలుసు కోక తప్పదనుకున్నాడు.\n\nనరేంద్రుడు ఆలోచిస్తూ, ఊరికవతలివైపు వున్న చెరువు దగ్గరికి వెళ్ళాడు. అతడికి దూరం నుంచి తనకేసే వస్తున్న ఇద్దరు మనుషులు కనిపించారు. నరేంద్రుడు సమీపించాక వారిలో ఒకడు, “అయ్యా! కాస్త దూరంలో మా బండి పాడయింది. అందులో వైద్యానికి పనికొచ్చే బరువైన చెట్టు కాండ మొకటి వుంది. మేమిద్దరం బక్క ప్రాణులం. తమరు రూపంలో భీమసేనుడిలా, బలంలో వాయునందనుడిలా కనబడుతున్నారు. ఆ కాండాన్ని మా ఇంటి దాకా చేర్చితే, ముందెన్ని జన్మలుంటే అన్నింటిలోనూ మిమ్మల్ని సేవిం\n\nచుకుంటాను. ఆ కాండం నా తండ్రి జబ్బుకు అమృతం వంటిది!” అన్నాడు.\n\nఅతనే గణేశుడని నరేంద్రుడు గ్రహించాడు. తనను కూలివాడి పని చేయమని అడిగినప్పటికీ, అడిగిన పద్ధతికి కాదనలేక, అక్కడి నుంచి బండి దాకా వెళ్ళి కాండాన్ని తీసుకుంటే అది వాడికి పూచిక పుల్లలా తోచింది. గణేశుడు, నరేంద్రుడి బలాన్ని మళ్ళీ పాగిడాడు. అంతా కలిసి ఊళ్ళోకి వెళుతూంటే మడేలన్న ఎదురయ్యాడు. వాళ్ళిద్దరికీ పెద్ద గొడవవుతుందని నరేంద్రు డను కున్నాడు.\n\n“రేపు అమ్మాయి పెళ్ళిచూపులు. గుర్తుం చుకో!” అన్నాడు గణేశుడు.\n\nమడేలన్న వినయంగా తలూపి, “అమ్మ గారు చెప్పారండయ్యా! రేపు అన్ని పనులూ మానేసి, మీ ఇంటి దగ్గరే నా మకాం!” అని వెళ్ళిపోతే నరేంద్రుడాళ్చర్యపడ్డాడు.\n\nతర్వాతవాళ్ళుకిరాణాదుకాణం దాటి వెళుతూంటే, దుకాణం వాడే గణేశుణ్ణి పలకరించి, “రేపు అమ్మాయి గారి పెళ్ళిచూపులటగా! సరు కులు మావాడి చేత ఇంటికి పంపేదా లేక తమరు కబురంపుతారా?” అని అడిగాడు.\n\nగణేశుడు నవ్వి, “ఇంటికెళ్ళి ఇల్లాలినడ క్కుండా ఏం చెప్పను? సరుకుల సంగతెలా గున్నా పానకం పుచ్చుకునేందుకు రావాలి సుమా!” అంటే దుకాణదారు వినయంగా తలూపాడు.\n\nమరికొంతదూరం నడిచాక గ్రామాధికారి ఎదురై, “ఏమయ్యా! రేపు పాపకు పెళ్ళిచూపులటగా! నీకసలే బొత్తిగా లౌక్యం తెలియదు. వెయ్యి అబద్ధాలాడైనా ఒక పెళ్ళిచెయ్యమన్నారు. జంకకుండా నాలుగబద్ధాలు చెప్పి, వియ్యాలవారేమడిగినా ఒప్పుకో. శక్తి వుందా లేదా అని ఆలోచించకు. వంత పాడ్డానికీ, సర్ది చెప్పడానికీ మేమున్నాం గదా!” అంటూ అభిమానంగా పలకరించి వెళ్ళాడు.\n\nనరేంద్రుడికిదంతా విడ్డూరంగా వున్నది. గణేశుడంటే ఆ ఊళ్ళో ఎవరికీ గిట్టదని అంతవరకూ తాననుకున్నాడు. అది నిజం కాదు. అందుకేనేమో పరమానందుడు తన నిక్కడికి పంపాడని వాడాలోచిస్తుండగా,\n\nగణేశుడింటి ముందు వస్తాడు కూడా ఎదురై,\n“అమ్మాయికి పెళ్ళిచూపులైతే నాకు చెప్పాద్దూ?\nపాతబాకీ అలాగే వుండిపోయిందనిగానీ తట\nపటాయిస్తున్నావేమిటి? ఒకే ఊరివాళ్ళం —\nఇలాంటప్పుడు కాకపోతే ఇంకెప్పుడు సాయ\nపడతాం? డబ్బు అవసరం అయితే నిస్సం\nకోచంగా అడుగు!” అని దైర్యం చెప్పి వెళ్ళాడు.\n\nఇంట్లో ప్రవేశించి కాండాన్నాకచోటవుం\nచిన నరేంద్రుడితో, గణేశుడు, “తమరు చాలా\nమర్యాదస్థలు. అడగ్గానే మారు మాట్లాడ\nకుండా, నాకింత సాయం చేశారు. చూడ్డా\nనికి పరదేశి లాగున్నారు. ఈ రాత్రికిక్కడే\nవిశ్రాంతి తీసుకుని, నా అతిథ్యం స్వీకరించి\nనన్ను పావనం చేయండి,” అన్నాడు.\n\nఅప్పుడు నరేంద్రుడు తను గణేశుడి\nకోసమే వచ్చాననీ, పరమానందుడు తనను\nపంపాడనీ చెప్పాడు. కానీ గణేశుడికా పర\nమానందుడెవరో గుర్తురాలేదు. ఆయన కాసేపు\nఆలోచించాక, “నేనూ పనిలో వున్నాను. మీరూ\nఅలిసిపోయారు. ఈ రోజుకు విశ్రాంతి తీసు\nకోండి. రేపు అన్నీ ఆలోచిద్దాం!” అన్నాడు.\n\nమర్నాడు గణేశుడి కూతురి పెళ్ళిచూపుల\nతతంగం, పెళ్ళివేడుకలా జరిగింది. ఇరుగూ\nపారుగూ వచ్చి సాయం చేశారు. మడేలన్న\nరోజంతా అక్కడే వుండి హడావుడి చేస్తూ,\nఇంటిపనులన్నీ చూశాడు. ఊళ్ళాని ముఖ్యు\nలందరూ వచ్చారు. అందరికీ గణేశుడు\nపెళ్ళివారితో సమంగా మర్యాదలు చేశాడు.\n\nవియ్యాల వారికి అమ్మాయి నచ్చింది.\nకట్నం, లాంఛనాల కింద వాళ్ళు కాస్త\nఎక్కువే అడిగారు. గణేశుడు అన్నింటికీ తలూ\nపితే, వాళ్ళు సరేనని వెళ్ళిపోయారు.\n\nఇది జరిగాక గణేశుడి తల్లి, “ఒక్కడివి\nఎన్నని చేయగలవురా? చెల్లెలి పెళ్ళికి చేసిన\nఅప్పు ఇంకా తీరలేదు. ఇప్పుడన్నింటికి ఒప్పు\nకుని కూతురి పెళ్ళి ఎలా చేస్తావు? అమ్ముదా\nమంటే అందరి దగ్గరా నకిలీ బంగారమే తప్ప\nఅసలు బంగారం లేదు,” అని బాధపడింది.\n\nగణేశుడు తొణక్కుండా, “ఇబ్బందులె\nప్పుడూ వుండేవే! అమ్మాయికి పెళ్ళి నిశ్చయ\nమయిందని సంతోషంగా వుండండి. మిగతా\nవన్నీ నేను చూసుకుంటాను,” అన్నాడు.\n\nమర్నాడు నరేంద్రుడు, గణేశుడు ఒంట\nరిగా వున్నప్పుడు ఆయనతో, “అయ్యా! తమరు\nముఖిస్తుతి చేసేవాళ్ళను నమ్మి దైర్యంగా\nవున్నారు. వాళ్ళు చాటుగా మిమ్మల్ని గురించి\nఏమనుకుంటున్నారో మీకు తెలియదు,”\nఅంటూ తనకు తెలిసిన విశేషాలన్నీ ఆయనకు\nచెప్పాడు.\n\nఅంతా విని గణేశుడు నవ్వి, “అన్నీ నాకు తెలుసు. నా దగ్గర డబ్బు లేదు. ఇతరులపైన ఆధారపడుతున్నాను. నన్ను వాళ్ళు తిట్టుకుంటే తప్పేముంది?” అన్నాడు.\n\n“అలాంటప్పుడు వాళ్ళు ముఖం మీదనే ఆ విషయం చెప్పాచ్చు గదా! సాయపడి నిందించడమెందుకు?” అన్నాడు నరేంద్రుడు.\n\n“అందుకు నా మంచితనమే కారణం.\nఅవసరం లేనిదే ఎవరినీ సాయమడగను.\nవ్యసనాలు లేవు. చాటుగా కూడా ఎవర్నీ\nపాల్లు మాట అనను, ఎవరైనా అన్నా వినను,”\nఅన్నాడు గణేశుడు.\n\n“మీ జీవన విధానం చాలా విచిత్రంగా వుంది. ఇన్ని సమస్యల మధ్య, మీరు నీటిలో\n\nఈత కొట్టడంలో కూడా ప్రావీణ్యం సంపా\nదించడం ఇంకా విశేషం. మీవద్ద ఈతలో\nమెళకువలు తెలుసుకునేందుకే నేను\nవచ్చాను,” అన్నాడు నరేంద్రుడు.\n\nఇందుకు గణేశుడు ఆశ్చర్యంగా, “చిన్న\nప్పటి నుంచీ నా సమయమంతా సంసార\nసాగరాన్నీదడంతోనే సరిపోతున్నది. నీటిలో\nఈతకొట్టడం నేర్చుకోలేదు,” అన్నాడు.\n\nఆ జవాబుతో నరేంద్రుడికి, పరమాసనం\nదుడి ఉద్దేశం అర్థమయింది. సంసారం ఒక\nసముద్రం. బాధ్యతల బరువులు ప్రతి క్షణం\nముంచేయాలని చూస్తూంటాయి. వాటినుంచి\nతేలి ఆటుపోట్లకు తట్టుకుంటూ ఎదురు\nప్రవాహాన్ని నిగ్రహించకుని వాలును తనకు\nవీలుగా మార్చుకుంటూ నది చేరగల గజ\nఈతగాడే, ఆ సాగరాన్నీదగలడు!\n\nనరేంద్రుడు, గణేశుడి వద్ద సెలవు తీసు\nకుని తన ఊరు చేరుకుని, చంపను పెళ్ళి\nచేసుకుని ఆమె సమస్యలను నేర్చుగా పరి\nష్కరించి, సంసారసాగరంలోనూ గజఈత\nగాడనిపించుకున్నాడు.\n\nఐచిత్రుపుష్ఠి\n\n12\n\n[నాగపురి రాజభవనం నుంచి కవిపించకుండా పోయిన శతాబ్దిక పుష్పాలు నముద్ర తీరంలో ఒక పడవలో కని పించాయి. దళనాయకుడు నాగసింహకుడూ, మరికొందరు భటులూ తోడుగా ఉత్తుంగుడు శతాబ్దిక పుష్పాలతో రాకాసిమృగాన్ని వెతుక్కుంటూ బయలుదేరాడు. కొంతదూరం పోయాక, నాగసింహకుడు ఉత్తుంగుట్టి నముద్రంలోకి తోసి, శతాబ్దిక పుష్పాలను చేజిక్కించుకున్నాడు. ఉత్తుంగుడు తీరంకేసి పడవలో బయలుదేరాడు. — తరవాత]\n\nఉత్తుంగుడు మాణిక్యపురి నుంచి వెళ్ళి\nఒక వారం గడిచిపోయినప్పటికీ అతని\nజాడ తెలియకపోవడంతో రాజభవనంలోని\nఉత్తుంగుడి చెల్లెలు రజని, యువరాణి\nద్రియంవద అతనికేమయిందోనని విచారించ\nసాగారు. రాకాసిమృగం తాకిడికి భయపడి\nఇల్లూ, వాకిలీ వదిలిపెట్టి, శరణార్థులుగా\nవచ్చిన స్త్రీలకూ, పిల్లలకూ భోజనం, వసతి\nసౌకర్యాలు ఏర్పాటుచేసి యువరాణి ద్రియం\n\nవద స్వయంగా పర్యవేక్షిస్తున్నది. ఆమెతో\nపాటు వున్నరజనికి వారం రోజులు ఏమాత్రం\nకష్టం లేకుండా గడిచిపోయాయి. అయితే,\nఅన్న ఇంకా తిరిగి రాలేదన్న బాధ ఆమె\nమనసులో కలవరం పుట్టించసాగింది. చిన్న\nప్పటి నుంచి తనను ఎన్నడూ వదిలి వెళ్ళని\nఅన్న వరసగా వారం రోజులు కనిపించక\nపోయేసరికి ఆమె విచారం రోజురోజుకూ\nఎక్కువ కాసాగింది.\n\n'చందమామ'"
        },
        {
            "title": "విచిత్రపుష్పం",
            "page_start": 17,
            "author": "చందమామ బృందం",
            "pdf_page": 17,
            "content": "ఆరోజు రాత్రి పడుకునేప్పుడు అన్నను గురించి ఆలోచిస్తూ నిద్రపోయిన రజని కొంతసేపటికి ‘అన్నయ్యా’ అని కేకపెట్టి లేచి కూర్చున్నది.\n\nఆ కేక విని పక్క గదిలోని యువరాణి లేచి వచ్చి, “మీ అన్నయ్య వచ్చాడా?” అని అడిగింది.\n\n“లేదు, యువరాణీ! కల వచ్చింది. మా అన్నయ్యనెవరో పడవలో నుంచి సముద్రం లోకి తోసేశారు!” అన్నది రజని కన్నీళ్ళతో.\n\n“కలే కదా! విచారపడకు. వీరుడైన మీ అన్ననెవరూ నీళ్ళలోకి పడదోయలేరు. పైగా అతడు రాకాసిమృగం మీదికి యుద్ధానికి వెళ్ళలేదు కదా? దానిని దూరప్రాంతానికి తీసుకుపోయి వదిలి రావడానికే కదా వెళ్ళాడు. అతను తప్పకుండా విజయవంతంగా తిరిగి రాగలడు. నువ్వు నిశ్చింతగా నిద్రపో,” అని ఓదార్చింది యువరాణి.\n\nఉత్తుంగుడు పడవను తీరంకేసి నడిపిస్తూ, తనను నీళ్ళలోకి తోసిన నాగసింహండి పడవా, తోడుగా వచ్చిన సైనికుల పడవలూ కనిపిస్తాయేమోనని చుట్టుపక్కల పరిశీలించి చూశాడు. కనుచూపు మేరలో ఏదీ కనిపించ లేదు. కొంతసేపటికి అతడు సముద్ర తీరం లోని ఎత్తయిన బండల దగ్గరికి చేరాడు. అలల ఉధృతం ఎక్కువయింది. హరాత్తుగా లేచిన ఒక అలతో పాటు పడవ తల్లకిందులై ఎగిరి తీరం మీద పడింది. ఉత్తుంగుడు పడవను నుంచి ఎగిరి దూరంగా పడ్డాడు. అదృష్ట వశాత్తుఅతనికి గాయం తగలలేదు. ఈ పరిణామాన్ని అతడు ఊహించిందే కాబట్టి, చప్పున లేచి పడవను మరికొంత దూరం ఇవతలికి లాగి వదిలిపెట్టి గూడెం కేసి పరిగెత్తాడు.\n\nగూడెం సమీపించి కాబూయీ ఇంటి తలుపు తట్టాడు. కొంతసేపటికి వచ్చి తలుపు తీసిన కాబూయీ కూతురు చిత్ర, “నువ్వా! ఏం జరిగింది?” అని అడిగింది చాలా ఆశ్చర్యంగా.\n\nఆమె అడుగుతున్నదేమిటో ఊహించిన ఉత్తుంగుడు సమాధానం చెప్పలేక, “కాబూయీ, ఎక్కడ?” అని అన్నాడు చేయెత్తి సైగచేస్తూ.\n\n“బా.... సేనాధిపతి ఇంటికి వెళ్ళాడు,”\nఅన్నది చిత్ర.\n\n“రాజుగారి దగ్గరికా?” అని అడిగాడు\nఉత్తుంగుడు.\n\nచిత్ర కాదు అన్నట్టు తల అడ్డంగా ఊపి,\n“సేనాధిపతి దుర్జయుడి దగ్గరికి!” అన్నది\nరాజధానికేసి చేయి చూపుతూ.\n\nఉత్తుంగుడు అక్కడినుంచి ఉరుకులతో,\nపరుగులతో రాజధానిని చేరి సేనాధిపతి\nఇంటిని సమీపించాడు.\n\nలోపల కూర్చుని సేనాధిపతీ, కాబూయీ\nఏదో మాట్లాడుకుంటున్నారు. ఉత్తుంగుణ్ణి\nచూడగానే వాళ్ళిద్దరూ ఆదుర్దాగా లేచి నిలబడి,\n“ఉత్తుంగా! ఏమయింది? దళనాయకుడె\nక్కడ?” అని అడిగారు ఒక్కసారిగా.\n\n“నేను సముద్రంలోకి పడిపోయాను. దళ\nనాయకుడికేమయిందో తెలియదు,” అన్నాడు\nఉత్తుంగుడు.\n\n“రాకాసిమృగం దాడి చేసిందా?” అని అడి\nగాడు కాబూయీ.\n\n“లేదు. నాగసింహుడే దాడి చేశాడు,”\nఅంటూ ఉత్తుంగుడు తాను బయలుదేరిన\nతరవాత జరిగిన దానిని క్లుప్తంగా వివరిం\nచాడు.\n\nఅంతా విన్న కాబూయీ, “అదృష్టవశాత్తు\nనీ ప్రాణానికేమీ కాలేదు, అంతే చాలు!”\nఅంటూ ఉత్తుంగుడి చేతిని ఆప్యాయంగా\nపట్టుకుని, “రాకాసిమృగాన్ని ఆకర్షించే శతాబ్దిక\n\nపుష్పాలను పట్టుకుపోయి, నాగసింహుడు\nఏం చేయగలడో అంతుబట్టడం లేదు,”\nఅన్నాడు.\n\nఆ మాటకు సేనాధిపతి దుర్జయుడు,\n“నాగసింహుడి దురాశ మనం ఎరిగినదే.\nవాడు ఉత్తుంగుడితో చెప్పినవిధంగా దేనికైనా\nతెగించగలడు. వాడి దుష్టపథకాన్ని నెరవేర్చ\nడానికి, శతాబ్దికపుష్పాలను ఆశచూపి, రాకాసి\nమృగాన్ని నాగపురి మీదికి నడిపించాడంటే\nమనకూ, మాణిక్యపురికి పట్టిన గతే పట్టడం\nతథ్యం,” అన్నాడు.\n\n“అయితే, ఒక విషయం గమనించాలి.\nనాగసింహుడు రాకాసిమృగాన్ని చూడలేదు.\nఅది పెద్ద కొండలాగా వుంటుంది. అది\n\nసముద్రంలో ఎత్తయిన కొండల మధ్య వున్న ఒకే ఒక ఇరుకు మార్గం గుండా నాగ పురిలోకి ప్రవేశించజాలదు!” అన్నాడు ఉత్తుం గుడు.\n\n“అలాఅయితే ఫరవాలేదు. ఈ విషయాన్ని రాజుగారికి తెలియజేద్దాం. రాజకుటుంబ రక్షణ చాలా ముఖ్యం!” అంటూ సేనాధిపతి అక్కడినుంచి బయలుదేరాడు.\n\nకాబూయీ, ఉత్తుంగుడూ ఆయనను అను సరించారు.\n\nరాజు వాళ్ళను చూడగానే, “ఉత్తుంగా! నువ్వు ఇంకా బయలుదేరలేదా,” అని అడిగి, సేనాధిపతికేసి తిరిగి, “నాగసింహపుడు పారి పోయాడా ఏం?” అన్నాడు అనుమానంగా.\n\n“లేదు, మహారాజా! మనం ఎదురుచూడని సంఘటనలు కొన్ని జరిగిపోయాయి,” అంటూ సేనాధిపతి ఉత్తుంగుడు చెప్పిన విషయాలన్నీ రాజుకు వివరించాడు.\n\nఅంతా విన్న రాజు, “దుర్జయా! మా క్షేమాన్ని వదిలిపెట్టు. మన రాజ్యానికి, ప్రజలకూ ఎటువంటి ఆపదా వాటిల్లకూడదు. మనం ఇప్పుడే సముద్రతీరానికి వెళడాం. ఒక్క క్షణం కూడా జాప్యం చేయకూడదు. మన భటులను కాగడాలను పట్టుకుని బయలుదేరమని ఆజ్ఞాపించు. రాకాసిమృగా నికి వెలుగంటే భయమని ఉత్తుంగుడు చెప్పాడు. కాబట్టి మన చేతులలో కాగడాలు ఉన్నంతవరకు రాకాసిమృగం మనల్ని సమీ పించజాలదు. కాబూయీ! నువ్వూ, ఉత్తుం గుడూ ఇప్పుడే సముద్రతీరానికి బయలుదే రండి. నేనూ, సేనాధిపతి భటులతో మీవెనకే వస్తాము. సముద్రతీరం చేరాక ఏం చేయాలో నిర్ణయిద్దాం,” అని ఆజ్ఞాపించాడు.\n\n“చిత్తం, మహారాజా!” అంటూ ముగ్గురూ, అక్కడినుంచి బయలుదేరారు.\n\nకాబూయీ, ఉత్తుంగుడూ గూడెం చేరే సరికి, అక్కడి స్త్రీ పురుషులందరూ వాళ్ళ కోసం ఎదురుచూస్తున్నారు. కాబూయీ ఇంటి లోపలికి వెళ్ళి, భార్యతో ఏదో చెప్పి, తిరిగి వచ్చాడు. ఉత్తుంగుడూ, కాబూయీ కలిసి సముద్రతీరంకేసి వేగంగా వెళ్ళడం గూడెం లోని స్త్రీలు ఆశ్చర్యంగా చూస్తూ నిలబడ్డారు.\n\nఇద్దరూ సముద్రతీరం చేరారు. ఎత్తయిన\nబండలను తాకే అలలశబ్దం తప్ప వాతావరణం\nప్రశాంతంగానే వున్నది. వాళ్ళు అక్కడి\nఎత్తయిన బండల మీదికి ఎక్కిపడవలేమైనా\nవస్తున్నాయేమోనని పరిశీలించి చూశారు. ఎటు\nచూసినా చీకటి. ఏదీ కనిపించలేదు. కొంత\nసేపటికి సముద్రంలో దూరం నుంచి ఏవో\nమాటలు అస్పష్టంగా వినిపించసాగాయి. ఆ\nమాటలు క్రమక్రమంగా మరింత గట్టిగా\nవినిపించాయి.\n\n“అది నాగసింహుడి కంఠస్వరం కదా?”\nఅని అడిగాడు కాబూయి.\n\nఉత్తుంగుడు మాట్లాడలేదు. తదేకంగా\nసముద్రం కేసి చూస్తున్నాడు. చాలాసేపు\nఅలా చూశాక, “కాబూయి! అదిగో చూడు\nరాకాసిమృగం!” అన్నాడు.\n\n“ఎక్కడ? నాకేదీ కనిపించడం లేదే!”\nఅన్నాడు కాబూయి.\n\nఉత్తుంగుడు చేయెత్తి చూపుతూ, “అదిగో,\nనా వేలికి సూచిగా చూడు. రాకాసిమృగం\nకొండలాగా నెమ్మదిగా కదిలి వస్తున్నది!”\nఅన్నాడు.\n\n“ఆగు, నిజమే. ఏదో కొండ కనిపిస్తున్నది.\nఅదెలాకదులుతుంది?” అన్నాడు కాబూయి.\n\n“ఇంతకు ముందెప్పుడయినా అక్కడ\nకొండను చూశావా? మరి హతాత్తుగా ఇప్పు\nదెలా మొలిచింది?” అని అడిగాడు ఉత్తుం\nగుడు.\n\n“అవును, అది కొండ కాదు. కొండలాంటి\nప్రాణి ఏదో వస్తున్నది. నిజమే!” అన్నాడు\nకాబూయి దానికేసి తదేకంగా చూస్తూ.\n\n“అదే రాకాసిమృగం. అది పడవల వెంట\nవస్తున్నది. దానికి ముందు చూడు, రెండు\nపడవలు వస్తున్నాయి. అంత పెద్ద మృగం\nఇక్కడి ఇరుకు మార్గం గుండా లోపలికి\nరాజాలదు కదా?” అని అడిగాడు ఉత్తుం\nగుడు.\n\n“అవును. నిజమే. ఏం జరుగుతుందో\nచూద్దాం. ఈలోగా రాజుగారు వస్తే మరీ\nమంచిది,” అన్నాడు కాబూయి.\n\n“అదిగో వస్తున్నారు, చూడు,” అన్నాడు\nఉత్తుంగుడు.\n\n“అవును! నాకూ కనిపిస్తున్నది,” అన్నాడు\nరాజు.\n\nకొంతసేపటికి అది మరింత దగ్గరికి రావడంతో దాని రూపం స్పష్టంగా కనిపించ సాగింది. అది చేతులెత్తి పడవలను పట్టుకోవడానికి ప్రయత్నిస్తున్నది. దాని చేయి తగల డంతో పడవలు అటూ-ఇటూ ఊగ సాగాయి. పడవలో నిలబడి వున్నవాడు ఆ ఊపుకు పడవలోకి పడిపోయాడు.\n\n“కాగడాలను రాకాసిమృగం మీదికి వదలండి!” అని ఆజ్ఞాపించాడు సేనాధిపతి.\n\nసైనికులు కాగడాలను విల్లులకు సంధించి\nరాకాసిమృగం మీదికి బాణాల్లా వదలసాగారు.\nవాళ్ళకు పక్కనున్న సైనికులు కాగడాలను\nముట్టించి అందిస్తున్నారు.\n\nకాగడాలు కొన్ని సముద్రంలో పడ్డాయి.\nమరికొన్ని పడవలలో పడ్డాయి. కాగడాల\nవెలుతురును తట్టుకోలేని రాకాసిమృగం,\nఒక చేతిని కళ్ళకు అడ్డుగాపెట్టుకుని రెండవ\nచేతో ఒకపడవను ఒడిసి పట్టుకున్నది. మండు\nతూన్న కాగడాలు రెండు దాని శరీరానికి\nతగలడంతో మంటలు లేచాయి. అది\nచప్పున నీళ్ళలోకి మునిగి మంటలు ఆరాక\nనీళ్ళపైకి మరింత భీకరంగా లేచి, పడవలను\nతల్లకిందులు చేసి నీళ్ళపై చెల్లాచెదురుగా\nతేలుతూన్న పూలను అందుకోసాగింది. ఆ\nపూల కట్టలతో పాటు కొందరు భటులు\nకూడా దాని గుప్పిటలో చికిక్కి విలవిలా\n\nకాబూయీ వెనక్కు తిరిగి చూశాడు.\nసైనికులు కాగడాలను పట్టుకుని వస్తున్నారు.\nకాగడాల వెలుతురులో రాజు, సేనాధిపతీ\nస్పష్టంగా కనిపిస్తున్నారు. కొంతసేపటికి\nవాళ్ళందరూ, ఉత్తుంగుడున్న పెద్ద బండ\nమీదికి వచ్చి చేరారు. కాగడాల వెలుతురు\nసముద్రంలో కొంత దూరం వ్యాపించింది.\nఆ వెలుగులో రెండు పడవలు తీరంకేసి\nవేగంగా రావడం కనిపించింది. ఒక పడవలో\nనిలబడిన వ్యక్తి చేయెత్తి అదిలిస్తున్నాడు.\nపడవల వెనక నల్లటి పెద్ద ఆకారం కదిలి\nవస్తున్నది.\n\n“అదిగో రాకాసిమృగం!” అన్నాడు సేనాధి\nపతి.\n\n\n\nతన్నుకోసాగారు. అది పూలను తీసుకుని భటులను దూరంగా విసిరివేసింది. భటులు హాహాకారాలు చేయసాగారు.\n\nతీరం నుంచి సైనికులు వదులుతూన్న కాగడాలు శరీరానికి తగులుతున్నప్పటికీ అదిపూలను సేకరించడంలోనేలీనమయింది. పూలన్నిటినీ ఏరుకున్నాక అది మెల్లగా వెనుదిరిగింది. అయితే, కాగడాలు బాణాల్లా వరసగా దాని శరీరానికి తగలడంతో దాని తలతో సహా శరీరమంతా ఒక్కసారిగా భగ్గు మన్నది. అప్పుడు దాని తల అగ్నిగోళంలా కనిపించింది. అది పెద్దగా మూలుగుతూ నీళ్ళలోకి మునిగిపోయింది. ఆపైన దాని జాడ తెలియలేదు.\n\nఆ భయానకదృశ్యాన్ని అందరితో పాటు చూసిన రాజు, “రాకాసిమృగం మరణించి వుంటుంది. లేకుంటే ఈపాటికి అది పూల కోసం పైకి వచ్చి వుండేది. దాని పీడ విరగ డయినట్టే!” అన్నాడు పెద్దగా నిట్టూరుస్తూ.\n\nఆ తరవాత కొంతసేపటికి సముద్రంలో కొందరు భటులు తీరం కేసి ఈదుకుంటూ\n\nరావడంకనిపించింది. వాళ్ళను చూసిన సేనాధి పతి, “మీరన్నది నిజమే, మహారాజా! రాకాసి మృగం చచ్చింది. ఆ భటులు వచ్చాక మిగతా వివరాలు తెలియవచ్చు! కొందరు సైనికులను ఇక్కడ వుంచి మనం రాజధానికి తిరిగి వెళదాం,” అన్నాడు సేనాధిపతి.\n\n“నాగసింహుడు ఏమయ్యాడో తెలియ లేదే!” అన్నాడు కాబూయీ.\n\n“ఆ సంగతి నేను చూస్తాను, మహారాజా! తమరు అనుమతించారంటే ఈ రాత్రికి నేను ఇక్కడే భటులతో పాటు వుండి వివరాలు సేకరించుకుని తెల్లవారగానే రాజధానికి వస్తాను. తమ దయ వల్ల నేను వచ్చిన పని సగం పూర్తయింది. మాణిక్యపురికి ఎప్పుడు బయలుదేరాలో ఆ తరవాత నిర్ణయిద్దాం!” అన్నాడు ఉత్తుంగుడు వినయంగా.\n\n“అలాగే!” అన్నాడు రాజు సంతోషంగా.\n\nకొందరు సైనికులను ఉత్తుంగుడికి తోడుగా వుంచి రాజూ, సేనాధిపతి, కాబూయీ మిగతా సైనికులతో సహా రాజభవనానికి బయలు దేరారు. — (ముగింపు వచ్చే సంచికలో)\n\nతెలివైన కోరిక\n\nపట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశాసంకేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధరాత్రి వేళ విషసర్పాలు, గుబలు మాత్రమే తిరుగాడే, ఈ భీతిగొలిపే శ్మశానంలో, పట్టువదలని నీ కార్యశూరతను మెచ్చుకోకుండా వుండలేకపోతు న్నాను. అయితే, ఇంత కరోర పరిశ్రమ, ఒక వేళ నీ భార్యాబిడ్డల సుఖశాంతుల కోసమైతే మెచ్చదగిందే. అలాకాక, నీ ముసలి తల్లిదండ్రుల అర్థహీనమైన కోర్కెలను తీర్చడం కోసం, నీ భార్యాబిడ్డల ప్రాణాలను పణంగా పెట్టదలిస్తే మాత్రం, నా సలహా పాటించి తక్షణం, ఆ ప్రయత్నం మానుకో. ఎందుకంటే, అలాంటి పనిచేయడంవల్ల నీకు పితృభక్తి పరుడనో, మాతృభక్తి పరుడనో తాత్కాలికంగా కీర్తిప్రతిష్ఠలు లభించినా, భార్యాబిడ్డలకు"
        },
        {
            "title": "తెలివైన కోరిక (బేతాళ కథలు)",
            "page_start": 25,
            "author": "చందమామ బృందం",
            "pdf_page": 25,
            "content": "తీరని ద్రోహం చేసినవాడివపుతావు. ఇందుకు నిదర్శనంగా, ముసలితండ్రి కిచ్చిన మాట కోసం, గర్భవతి అయిన తన భార్య ప్రాణాలకే ముప్పుతెచ్చిన, ఒక అవివేకి అయిన రాజు కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nపూర్వం అంగరాజ్య పాలకుడైన మకరధ్వజుడు వృద్ధుడయ్యాడు. రాజ్యపాలన చేసే సామర్థ్యం సన్నగిల్లింది. తానింక ఎన్నో రోజులు జీవించనని ఆయనకు అర్థమయింది.\n\nఈ పరిస్థితుల్లో ఆయన ఒకనాడు తన కుమారుడితో, “నాయనా, మలయసింహా! నేను వృద్ధుణ్ణి అయిపోయినా, ఇహలోక వాంఛలు చల్లారలేదు. నాకింకా కొన్నాళ్ళు\n\nజీవించాలని వున్నది. కానీ, ప్రకృతిధర్మం ప్రకారం, వృద్ధుడయ్యాక ఎంత గొప్పవాడైనా తనువు చాలించక తప్పదు గదా! నేను కూడా నేడో రేపో మరణించక తప్పదు. అయితే, నేను మరణించాక నా శవాన్ని దహనం చెయ్యకు. శవం చెడిపోకుండా పుండేందుకు లేపనాలు పూయించి, భద్రం చేయించు. భవిష్యత్తు సంగతి మనం ఊహించలేం కదా! ఏమో — సమీప భవిష్యత్తులో వైద్యశాస్త్రం అభివృద్ధి చెంది, మృతులకు ప్రాణదానం చేసే పరిస్థితి రావచ్చు. లేదా, మహిమాన్వితులైన మహర్షులెవరైనా, తమ తపోశక్తితో నా శవానికి జీవం పోయొచ్చు. నాయనా, ఇది నా చివరికోరికగా భావించి తప్పక తీర్చు!” అన్నాడు.\n\nఇది జరిగాక వారం తిరక్కుండానే మకర ధ్వజుడు మరణించాడు.\n\nమలయసింహుడు, తండ్రి కోరినట్లే ఆయన శవాన్ని దహనం చేయించకుండా దానికిలేపనాలు పూయించి, శ్రీగంధం చెక్కతో తయారు చేయించిన, ఒక ప్రత్యేకమైన పేటికలో భద్రం చేయించాడు.\n\nఆ తర్వాత, మలయసింహుడు అంగరాజ్య సింహాసనాన్ని అధిష్ఠించి, కళింగ రాకుమార్తె విద్యుల్లతను వివాహమాడాడు. సౌందర్యం విషయంలో విద్యుల్లత నిజంగా మెరుపు తీగే! అంతేకాక, మూర్తీభవించిన సౌశిల్యం ఆ సౌందర్యానికి వన్నె తెచ్చింది.\n\nకొంత కాలానికి విద్యుల్లత గర్భం ధరించింది. ఆస్థాన జ్యోతిష్కుడు ఏవో లెక్కలు గుణించి, మహారాణి గర్భవాసాన వున్నది మగబిడ్డ అని తేల్చాడు.\n\nఅయితే, ఇంకా ఏదో చెప్పాలని, చెప్పలేక తటపటాయిస్తున్న జ్యోతిష్కుడి ముఖ కవళి కలు పసిగట్టి, మలయసింహుడు, “మీరు వున్నది వున్నట్టు, ఏదీ దాచకుండా చెప్పండి!” అన్నాడు.\n\nఅప్పుడు జ్యోతిష్కుడు, “మహారాజా! ఒక మాసం రోజుల్లో మహారాణి గారికి సర్పగండం వున్నది!” అన్నాడు.\n\nఅంతవరకూ, సింహాసనానికి వారసుడైన యువరాజు జన్మిస్తాడని, ఆనందాతిరేకంతో వున్న రాజదంపతులు, జ్యోతిష్కుడి మాటలతో కృంగిపోయారు.\n\nజ్యోతిష్కుడు వెళ్ళిపోయాక, దుఃఖిస్తున్న విద్యుల్లతతో, మలయసింహుడు, “ఈ జ్యోతిష్కులు చెప్పేదంతా నిజం అనుకోవడం వట్టిభ్రమ! నా సర్వశక్తులూ ధారపోసి నిన్ను కాపాడుకుంటాను. నువ్వు నిశ్చింతగా వుండు!” అని ఓదార్చాడు.\n\nఆ రోజునుంచి, రాజ్యంలో కనిపించిన ప్రతి వుట్టనూ తవ్వించి, పామన్నది కనిపిస్తే చంపమని రాజు మలయసింహుడు భటుల్ని ఆజ్ఞాపించాడు.\n\nఅంతేకాక, రాజ్యంలోని ప్రతి కుటుంబం తప్పనిసరిగా ఒక ముంగిసను పెంచు\n\nకోవాలని, రాజ్యమంతటా దండోరా వేయించాడు.\n\nతర్వాత మలయసింహుడే స్వయంగా ఒక గద్దను పెంచసాగాడు. ఆ గద్ద ఎప్పుడూ పెంపుడు చిలకలా ఆయన భుజం మీద వుండేది.\n\nమహారాణికి ఎలాంటి ఆపదా లేకుండా కొన్నాళ్ళు గడిచిపోయాయి. ఆ రోజు నిండు పున్నమి! సర్పగండానికి జ్యోతిష్కుడు చెప్పిన గడువు, ఆ రోజుతో ముగిసిపోతుంది.\n\n“పుచ్చ పువ్వులా కాస్తున్న ఈ వెన్నెలలో కాసేపు ఉద్యానవనంలో విహరించాలని వున్నది. ఏమంటారు?” అని అడిగింది విద్యుల్లత భర్తను.\n\nమలయసింహుడు, ఆమె కోరికను కాదన\nలేక సరేనన్నాడు. ఇద్దరూ ఉద్యానవనంలో\nతిరగసాగారు. ఆ సమయంలో విదుల్లత\nభుజం మీద వాలివున్న పెంపుడు గద్ద తటా\nలున ఎగిరి, పక్కన అశోకవృక్షం మీదికి\nపాకుతున్న తాచుపామును తన్నుకుని గాలి\nలోకి రివ్వున లేచింది. అయితే, దురదృష్టం\nకొద్దీ, తాచుపాము గద్ద గోళ్ళ పట్టునుంచి\nజారి, సరిగ్గా రాణి విద్యుల్లత భుజం మీద\nపడింది.\n\nఈ ఆకస్మిక పరిణామానికి భయకంపితు\nరాలై, ఆమె కెవ్వున కేక వేసింది. తాచుపాము\nబుస్సుమంటూపడగ ఎత్తి, రాణి భుజం మీద\nకాటు వేసింది. ఆమె విష ప్రభావం వల్ల వెంటనే\nనేలకు ఒరిగిపోయింది.\n\nరాజ వైద్యులు ఉరుకుల పరుగుల మీద\nవచ్చి, చికిత్స ప్రారంభించే లోపలే ఆమె\nమరణించింది.\n\nవిద్యుల్లత మరణం మలయసింహుణ్ణి\nతీవ్ర ఆవేదనకు గురిచేసింది. నిద్రిస్తున్నట్టున్న\nఆ అద్భుత సొందర్యరాసిని, అగ్నికి ఆహుతి\nచెయ్యలేకపోయాడు. ఆమె శవానికి కూడా\nలేపనాలు పూయించి, శ్రీ గంధం శవపేటికలో\nపెట్టి, తండ్రి శవాన్ని వుంచిన గదిలో నిక్షిప్తం\nచేశాడు.\n\nకాలగర్భంలో కొన్ని మాసాలు గడిచిపో\nయాయి. ఒకనాడు హిమాలయాల్లో తపస్సు\nచేనుకునే చైతన్యానందస్వామి అనే మహర్షి\nకోటకు వచ్చాడు. ఆయన చిరునవ్వుతో రాజు\nమలయసింహుణ్ణి ఆశీర్వదించి, “నాయనా!\n\nనాకు సువ్వేమీ చెప్పనక్కర లేదు. జరిగినదం తానాకు తెలుసు. ప్రకృతివిరుద్ధమైన కార్యాలు చేయడం వినాశ హేతువవుతుంది. నీ తండ్రి శవాన్ని దహనం చెయ్యకుండా కోటలో వుంచడం మూలానే కీడు జరిగి, నీ భార్య అకాలమృత్యువుకు గురిఅయింది. ఇప్పటి కయినా మించిపోయింది లేదు. నీ తండ్రి శవానికి దహనక్రియలు జరిపించు, నీ భార్య జీవిస్తుంది,” అన్నాడు.\n\nమలయసింహుడు కాసేపు ఆలోచించి, చేతులు జోడించి, “స్వామీ! మీరు మృతులకు ప్రాణదానం చెయ్యలేరా?” అని అడిగాడు వినయంగా.\n\nమహర్షి మందహాసం చేసి, “నా తపశ్శక్తి ఒకరిని బతికించడానికి మాత్రమే సరిపో తుంది. చెప్పు, ఎవరిని బతికించమంటావు? నీ తండ్రినా లేక భార్యనా?” అని అడిగాడు.\n\nమలయసింహుడు వెంటనే, “మా తండ్రి మకరధ్వజుణ్ణి బతికించండి చాలు!” అన్నాడు.\n\n“గొప్పవివేకివి సుమా! నీ ముందుచూపుతో, సమయస్ఫూర్తితో నీకు ద్రియమైన ముగ్గురినీ బతికించుకుంటున్నావు,” అని మలయ సింహుణ్ణి అభినందించాడు మహర్షి.\n\nబేతాళుడు ఈ కథ చెప్పి, “రాజా, చైతన్యా నందస్వామి మాటల్లో పరస్పర వైరుధ్యం కనబడుతున్నది. ముందు తనకున్న తపశ్శక్తితో ఒకరిని మాత్రమే బతికించగలనని చెప్పాడు. కాని, మలయసింహుడు తన తండ్రిని బతి కించమని కోరగానే – ‘గొప్ప వివేకివి సుమా! నీ ముందుచూపుతో, సమయస్ఫూర్తితో ముగ్గు\n\nరినీ బతికించుకుంటున్నావు, 'అన్నాడు. మహర్షి యావత్ తపశ్శక్తి ఒకరిని బతికించడానికే పరిమితమైనప్పుడు, ఆయన ముగ్గురికి ప్రాణ దానం చెయ్యడం అసంభవం కదా? అది అలా వుంచి; మలయసింహుడు ముందుగా మహర్షి చెప్పినట్లు, తండ్రి శవానికి అంత్య క్రియలు జరిపించివుంటే, దోషనివారణ జరిగి విద్యుల్లత బతికేది కదా? అర్ధాంగి సంగతి పట్టించుకోకుండా, అతి వృద్ధుడైన తన తండ్రికి ప్రాణదానం చెయ్యమని కోరడం, లోకం తనను పితృభక్తి పరాయణుడని పాగ డాలనేకదా? అదలా వుంచి, ఇక్కడ మహర్షి మాటల్లో పాసగని మరొక సంగతి! మలయసింహుడి భార్య, అతడి తండ్రి మాత్రమే మనకు తెలుసు. మరి మహర్షి చెప్పిన, ఆ మూడవ ప్రాణి ఎవరు? ఈ సందేహాలకు సమాధానం తెలిసికూడా చెప్పకపోయావో, నీతల పగిలి పోతుంది,\" అన్నాడు.\n\nదానికి విక్రమార్కుడు, “రాజు మలయ సింహుడు పితృభక్తి పరుడే కాదు, భార్య విద్యుల్లతను ప్రాణాధికంగా ప్రేమించినవాడు. ఆ\n\nకారణం వల్లనే అతడు, ఆమె మరణానంతరం తిరిగి వివాహమాడే ప్రయత్నం చెయ్యలేదు. మకరధ్వజుడి శవానికి అంత్యక్రియలు జరప కుండా కోటలో వుంచిన దోషం వల్లనే, విద్యుల్లత మరణించిందని మహర్షి చెప్పాడు. ఆ మాటలద్వారా మలయసింహుడు గ్రహించిందే మంటే — తన తండ్రి శవానికి మహర్షి జీవం పోయగలిగితే, దోషనివారణ జరిగి, తన భార్యా బతుకుతుందని. అందుకే అతడు, మహర్షిని తన తండ్రిని బతికించమని కోరాడు. విషయాన్ని ఇంత సూక్ష్మంగా అవగాహన చేసుకున్నందుకు గాను మహర్షి మలయసింహణ్ణి గొప్పవివేకి వంటూ అభినందించాడు. పోతే, విద్యుల్లత జీవించినప్పుడు, ఆమెలో పిండరూపంలో వున్న కుమారుడు కూడా జీవించినట్లే కదా? ఆ పిండాన్నే మహర్షి మూడవ ప్రాణిగా పేర్కొన్నాడు!” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు.\n\n[ఆధారం : రాఘవరాజు పట్టాచిరామరాజు]"
        },
        {
            "title": "గురవయ్య గడుసుతనం",
            "page_start": 30,
            "author": "సుంకర భాస్కరరావు",
            "pdf_page": 30,
            "content": "గురవయ్య గడుసుతనం\n\nఒకఊళ్ళో గురవయ్యానే గడుసువాడుండే వాడు. వాడికి చాలాకాలంగా పట్టుం వెళ్ళి నివ సించాలని కోరిక. ఊళ్ళో వాడికొక ఇల్లున్నది. అది చాలా పాతకాలపు ఇల్లు. దాని ధర ఎంత తక్కువ చూసుకున్నా వెయ్యి వరహాలుంటుంది. దాన్ని అమ్మాలని చాలాకాలంగా గురవయ్య ప్రయత్నిస్తున్నాడు. కాని, దాన్ని ఎవరూ అయిదువందల వరహాలకు మించి కొనడానికి రాలేదు.\n\nఒకసారి పట్టం వెళ్ళిన గురవయ్యకు, రామరాజనే వ్యక్తి తారసపడ్డాడు. మాటల సందర్భంలో రామరాజు, తను ఉబ్బసవ్యాధితో బాధపడుతున్నాననీ, వైద్యులు తనకు గాలి మార్పు అవసరం అన్నారనీ చెప్పాడు.\n\nవెంటనే గురవయ్య ఉత్సాహంగా, “గాలి మార్పంటే వైద్యుల అభిప్రాయం, ఈ పట్టం వదిలి ఏదైనా గ్రామంలో నివసించమనే గధా?” అని ప్రశ్నించాడు.\n\n“అంతే మరి! పట్టణానికి దాపులనున్న ఊళ్ళల్లో, కొనేందుకేమైనా ఇల్లు దొరుకుతుం దేమో అని చూస్తున్నాను,” అన్నాడు రామరాజు.\n\n“ఆహాఁ, చెప్పరేం!” అంటూ గురవయ్య పెద్దగా నవ్వి, “ఏదో అదృష్ట దేవత మనిద్దర్శీ ఇలా కలిపిందనుకోవాలి. మీకు మా ఊరు బాగుంటుంది. నేను మా ఇల్లు అమ్మాలను కుంటున్నాను. ధర కూడా ఏమంత ఎక్కువ కాదు, పదిహేను వందల వరహాలే! దాన్ని మీరు కొనుక్కోండి,” అన్నాడు.\n\n“ఇల్లు కొనడం ఏమంత సమస్య కాదు. కాని, ముందుగా మీ ఊరు గాలి మంచిదో కాదో నాకు తెలియాలి,” అన్నాడు రామరాజు.\n\n“ఈ విషయంలో మీరేమీ సందేహించ నక్కరలేదు. మా ఊరు గాలికేం, మలయ మారుతం అనుకోండి. నన్ను చూడండి, ఎంత ఆరోగ్యంగా వున్నానో. పాతికేళ్ళ క్రితం మా ఊరికి వచ్చినప్పుడు, నేను నడవలేక పోయే\n\nవాడిని. అలా మంచంమీదే వుండేవాడిని.\nఇప్పుడెలా వున్నానంటారు? ఇదంతా మా\nఊరినీరూ, ముఖ్యంగా గాలీ చలవ,” అన్నాడు\nగురవయ్య.\n\nరామరాజు, గురవయ్య ఊరు వచ్చి, ఇల్లు\nచూసి పదిహేను వందల వరహాలకు దాన్ని\nకొనేసి, అందులో ప్రవేశించాడు.\n\nఆ ఊళ్ళో గురవయ్య అంటే బొత్తిగా గిట్టని\nవాడొకడున్నాడు. వాడు రామరాజును పలక\nరించి, ఆయన ఇల్లు కొన్న కారణం తెలుసు\nకుని, “ఆ గడుసు గురవయ్య మిమ్మల్ని\nనిలువునా మోసం చేశాడు. వాడు మీకు చెప్పి\nనదంతా పచ్చి అబద్ధం. వాడు పుట్టి పెరిగింది,\nఈ ఊళ్ళోనే. ఏనాడూ నడవలేనంతగా జబ్బు\nపడలేదు,” అని చెప్పాడు.\n\nగురవయ్య ఇంకా పట్టం వెళ్ళలేదు. రామ\nరాజు వాడిని ఊళ్ళో వెతికి పట్టుకుని, “నువ్వేదో\nపెద్దమనిషివనుకున్నాను. నాతో ఎంత పెద్ద\nఅబద్ధం ఆడావు!” అన్నాడు కోపంగా.\n\nదానికి గురవయ్య అమాయకంగా ముఖం\nపెట్టి, “అయ్యా, మీరేదో పారబడుతున్నారు.\n\nఅబద్ధాలాడడంలో ప్రజ్ఞగలవాడెవ్వడూ, పల్లెటూ\nళ్ళలో వుండడు, పట్టుం చేరిపోతాడు!” అన్నాడు.\n\n“ఆ గడుసు మాటలు కట్టిపెట్టు! నువ్వీ\nఊరికి వచ్చినప్పుడు నడవలేకపోయే వాడివనీ,\nమంచం మీదే వుండే వాడివనీ చెప్పావు. విచా\nరించగా, నువ్వేనాడూ జబ్బే పడలేదని తెలి\nసింది,” అన్నాడు రామరాజు.\n\n“అదా సంగతి! అయితే వినండి మరి,”\nఅంటూ గురవయ్య నిబ్బరంగా నవ్వి, “క్షమిం\nచండి! నేను జబ్బు పడ్డానని మీతో అన్నానా?\nఈ ఊరికి వచ్చినప్పుడు — అంటే, నేను పుట్టి\nనప్పుడు, అని తప్ప మరే అర్థానికీ ఆస్కారం\nలేదు కదా? అప్పుడు నడవలేకపోయే వాడి\nననీ, మంచం మీదే వుండే వాడిననీ అన్నాను.\nఈ ఊరు నీరూ, గాలీ మంచివని తమకు\nచెప్పాను. ఆలోచించి చూడండి. అవి మంచివి\nకాకపోతే, నేనింత ఆరోగ్యంగా వుండే వాడినా?”\nఅని అడిగాడు.\n\nగురవయ్య మాటల వెనక దాగివున్న\nనిజం గ్రహించిన రామరాజు మౌనంగా తలా\nడీంచి వూరుకున్నాడు."
        },
        {
            "title": "శాంతిచిహ్నం",
            "page_start": 33,
            "author": "చందమామ బృందం",
            "pdf_page": 32,
            "content": "## చందమామ అనుబంధం - 65\n\n### మనదేశపు పక్షులు - జంతువులు:\n\n## శాంతిచిహ్నం\n\nజిల్లాద్రశయం ఏర్పడినప్పుడు నోవా కుటుంబం - కొన్ని పక్షులూ, జంతువు లతో ఒక నౌకలో ప్రయాణం చేసినట్టు పాత బైబిల్ కథ ఒకటి చెబుతుంది. నోవా నౌకలో ప్రయాణం చేస్తూ, దాపులలో ఎక్కడయినా భూప్రదేశం ఉండేమో చూసి రమ్మని ఒక గువ్వను పంపుతాడు. ఆ గువ్వ రెండుసార్లు ఎగిరివెళ్ళి, తిరిగి వస్తుంది. మూడవసారి వెళ్ళి వచ్చినప్పుడు ముక్కుతో 'ఆలివ్' ఎండు పుల్లను పట్టు కుని వస్తుంది. అది వెళ్ళి వచ్చిన దిశగా నౌకను నడిపి, నోవా సురక్షితంగా భూప్రదేశం చేరుకుంటాడు. శాంతిచిహ్నమైన గువ్వ బొమ్మ గీసేప్పుడు ఇవాళ కూడా దాని ముక్కుకు ఎండుపుల్లను వేయడం ఆనవాయితీగా ఉంటున్నది. శాంతిదూతల మధ్య గొడవలు లేనట్టే, గువ్వలు తమలో తాముగాని, ఇతర పక్షులతో గాని మామూలుగా పోట్లాడవు.\n\nపావురాల లాగే కనిపించే గువ్వలు వాటికన్నా చిన్నవి. మెడ వెనక ఉంగరం వంటి చార వున్న గువ్వను 'ఉంగరం గువ్వ' అని అంటారు. దీని శరీరం లేత బూడిద రంగులో ఉంటుంది. ఉంగరం గువ్వలకన్నా ఊదా రంగు గువ్వలు చిన్నవి. ఊదా రంగు గువ్వలకు రెక్కల మీద మచ్చలు వుంటాయి.\n\nగువ్వలన్నిటిలోకి ఎరువు-ఊదారంగు గువ్వలే పెద్దవి. వాటి మెడలకు రెండువైపులా నల్లటి మచ్చలూ, నీలం-బూడిద రంగు గీతలూ వుంటాయి. పొడవాటి తోక, తెలుపు లేదా బూడిద రంగులో వుంటుంది. వీటి కన్నా చుక్కల గువ్వలు చూడడానికి ముచ్చటగా ఉంటాయి. ఊదారంగుతో వున్న, పాట్ట దిగువ భాగంలో తెల్లటి చుక్కలుంటాయి. ఈ గువ్వల మెడ మీద తెలుపు నలుపు చుక్కలు గళ్ళులాగా తీర్చిదిద్దినట్టు ఎంతో అందంగా ఉంటాయి.\n\nఆధునిక\nభారతీయ చిత్రకారులు\n\nరవీంద్రనాథ టాగూర్\n\nవిశ్వకవి రవీంద్రనాథ టాగూర్ ఒకసారి పెరూకు ఓడలో ప్రయాణం చేస్తూండగా అనారోగ్యానికి లోన య్యాడు. ఓడలోని డాక్టర్ ఆయనకు, ఓడ ప్రయాణం ఆపి కొన్ని రోజులు విశ్రాంతి తీసుకోవడం మంచి దని సలహా ఇచ్చాడు. ఆయన శ్రేయోభిలాషులు కూడా అలాగే చెప్పారు. వాళ్ళ సలహా ప్రకారం టాగూర్\n\nబ్యూనోస్ ఎయిర్లో దిగిపోయాడు.\nఅక్కడ టాగూర్ అభిమాని అయిన\nవిక్టోరియా ఒకాంపో ఆయనను సాద\nరంగా ఆహ్వానించి, నగరం శివార్లలో\nఉన్నతన భవనానికి తీసుకు వెళ్ళింది.\nఆరోగ్యం కుదుటపడిన వెంటనే\nటాగూర్ వరసగా కవితలు రాయడం\nమళ్ళీ మొదలు పెట్టాడు.\n\nఒకనాడు విక్టోరియా ఒకాంపో,\nటాగూర్ రాసిన కవితల నోటు పుస్తకం"
        },
        {
            "title": "ఆధునిక భారతీయ చిత్రకారులు",
            "page_start": 34,
            "author": "చందమామ బృందం",
            "pdf_page": 34,
            "content": "పేజీలు తిరగవేస్తూ, అక్కడక్కడ ఆయన సిరాతో గీసిన అందమైన చిత్రాలను, ముఖ్యంగా మానవ చిత్రాలను చూసి, అమితాశ్చర్యం చెందింది. ఆ చిత్రాలలో జీవకళ ఉట్టి పడుతున్నది. ఆమె పట్టరాని ఆనందంతో టాగూర్ ను, “మీరు ఎటువంటి అద్భుతమైన చిత్రకారులో మీరెరుగుదురా?” అని అడిగింది.\n\nటాగూర్ చిన్నగానవ్వుతూ ఊరుకున్నాడు. ఆ మహాకవిలో దాగివున్న అద్భుతమైన చిత్రకళా ప్రతిభను వెలుపలికి తీసు కురావడానికి ఆమె మాటలు ఎంతో దోహదం చేశాయి.\n\nఈ సంఘటన 1924వ సం॥లో జరిగింది. అప్పుడు రవీంద్రనాథ టాగూర్ వయసు 67 సం॥లు. అయినా, నిత్యనూతనమైన కల్పనాశక్తి గల టాగూర్ చిత్రాలు గీయడానికి పూనుకుని తన కృషిని ఉత్సాహంగా జీవితాంతం అంటే, ఆ తరవాత దాదాపు 17 సం॥లు కొనసాగించాడు.\n\nటాగూర్ సాధారణంగా కాగితాల మీద మామూలు సిరాతో బొమ్మలు గీసేవాడు. మనుషుల ముఖాలు, పక్షులు, ప్రకృతిదృశ్యాలు ఆయన అభిమాన విషయాలు. ఆయన చిత్రాలపై కొంతపాశ్చాత్య ప్రభావం ఉన్నప్పటికీ అవి ఎంతో విలక్షణంగా, మౌలికంగా కనిపించేవి. “జీవితంలోని వివిధ రంగాలలో ఫలానా రకం, జాతి అని నిర్దేశించలేని రకరకాల అనుభవాలను చవిచూస్తూ, వాటిని నిరంతరాయంగా అవగాహన చేసుకుంటూ ముందుకుసాగే ఏకాంత పయనం కళ!” అని అన్నాడాయన.\n\n1941వ సం॥లో కీర్తిశేషుడయ్యే నాటికి రవీంద్రనాథ టాగూర్ దాదాపు 2,500 చిత్రాలను చిత్రించాడు!"
        },
        {
            "title": "మీకు తెలుసా?",
            "page_start": 35,
            "author": "చందమామ బృందం",
            "pdf_page": 35,
            "content": "మీకు తెలుసా?\n\n1. అమెరికా జాతీయ పతాకంలో ఎన్ని చారలున్నాయి? అవి వేటిని సూచిస్తాయి?\n\n2. 'నాటక్షాప్రాన్ని' భరతముని రచించాడు. 'భరత' అనే పదం భారతీయ సంగీతంలోని మూడు అంశాలను సూచిస్తుందంటారు. అవి ఏవి?\n\n3. ఇటలీలో 'బంగారుయాపిల్' అని దేనిని చెప్పేవారు?\n\n4. 'కవులకు కవి'గా ఆంగ్లంలో ఎవరిని చెబుతారు?\n\n5. 'కాబూకీ' నాట్యం ఏ దేశానికి చెందినది?\n\n6. ఒక పుష్పువృక్షాన్ని వేరౌక దేశం నుంచి మనదేశానికి తెచ్చారు. ఇప్పుడది ఇక్కడ ఉన్నదికాని, ఆ దేశంలోనశించిపోయింది. ఆ చెట్టుఏది? దేశం ఏది?\n\n7. 1918 సంస్థలం 'ఐస్‌లాండ్' ఏ దేశం నుంచి స్వతంత్రం పొందింది?\n\n8. ఇంగ్లాండు నుంచి ఆస్ట్రేలియాకు ఒంటరిగా విమాన ప్రయాణం చేసిన వనిత ఎవరు?\n\n9. ప్రపంచంలో కెల్లా అతిపెద్ద చర్చి ఏది?\n\n10. రోమ్‌కు ఒక ద్వీపం హస్తిగతమైనప్పుడు ఒక రాజ్యానికి అంకురార్చణ జరిగింది. ద్వీపం ఏది? ఎప్పుడు?\n\n11. రాజు కుమారుగుప్తుడికి, అతని కుమారుడు స్కంధగుప్తుడికీ సమకాలికుడయిన సుప్రసిద్ధ ఖగోళి-గణిత శాస్త్రజ్ఞుడెవరు?\n\n12. గ్రేట్ ట్రిటన్, ఐర్లాండ్ ఒకే రాజ్యంగా ఏర్పడినప్పుడు, దానిని ఒక రాణి పాలించేది. ఆమె ఎవరు?\n\n13. నల్లజాతి నాయకుడు మార్టిన్ లూథర్ కింగ్ ఏ నగరంలో జన్మించాడు?\n\n14. తగరం ఎక్కువగా ఉత్పత్తి చేసే దేశం ఏది?\n\n15. మన జెండాలోని అశోక చత్రంలాగా ప్రతి దేశ పతాకంలోనూ ఏవో చిహ్నాలుంటాయి. అయితే, అథుకాలోని ఒక దేశ పతాకంలో మాత్రం ఎంటువంటి చిహ్నము తేడు. ఆ దేశం ఏది? పతాకం ఏది?\n\n# గలవాదమ్మాహం\n\n8. ఎమ్మెలీ జాస్పన్.\n\n9. వాడికిన్ వగరంలోని సయింట్ పేట్టర్ చాపిలికా.\n\n10. సినిమా, క్రీ.హూ, 241.\n\n11. అర్హశుభు.\n\n12. అనీ రాణి.\n\n13. అమెరికాలోని అట్లాంటా.\n\n14. మహిసేయా.\n\n15. లిథియా; పచ్చించందా.\n\n1. వచ్చమూడు చారలు; స్వతంత్రానికి పూర్వం పూర్వస్తృ 13 వలనప్రదేశాలను సూచిస్తుంది.\n\n2. భావం, రాంగం, తామం.\n\n3. టామాట్టులు.\n\n4. ఎడ్కండ్ స్పోస్ట్ ర్ (1552 - 99).\n\n5. ఇపాన్.\n\n6. గుచ్చమొహ్ర, మహగాస్కర్.\n\n7. దేన్నార్.\n\n# గలవాదమ్మాహం"
        },
        {
            "title": "ఏది ధర్మం?",
            "page_start": 36,
            "author": "మాచిరాజు కామేశ్వరరావు",
            "pdf_page": 36,
            "content": "ఏది ధర్మం?\n\nపట్టణంలో పుట్టి పెరిగిన నీరజకు, మొదటి సారిగా పల్లె గ్రామాన్ని చూసే అవకాశం కలిగింది. తన మేనమామ పెద్దకూతురు పెళ్ళికి ఆమె, ఆ కొండచరియ గ్రామానికి వచ్చింది. ఆమె తండ్రి నీలకంఠం పట్నంలో పెద్ద వజ్రాల వ్యాపారి. సొంత చెల్లెలి కూతురు పెళ్ళి అని ఎలాగో వీలు కల్పించుకుని కుటుంబంతో బయలుదేరి వచ్చాడు.\n\nవధూవరుల మీద అక్షింతలు చల్లి, ఆదరా బాదరాగా పెళ్ళి భోజనం అయిందనిపించి, తిరుగు ప్రయాణం అయ్యాడు, నీలకంఠం.\n\nనీరజ, తండ్రితో, “నేనిక్కడ ఒకవారం రోజు లుండివస్తాను. ఈ పల్లెటూరి చుట్టూ వున్న తోటలూ, కొండలూ నాకెంతో బావున్నాయి,” అన్నది.\n\nనీలకంఠం ఆ మాటలకు ఏదో అభ్యంతరం చెప్పబోతూంటే, ఆయన రెండో మేన కోడలు కమల కల్పించుకుని, “అవును,\n\nమామయ్యా! నీరజకు ఈ చుట్టుపక్కల చూడ వలసినవన్నీ చూపించి, నేనే స్వయంగా తీసు కువచ్చి మీ ఇంట దిగబెడతాను, సరేనా?” అన్నది.\n\nపక్కనే వున్న నీలకంఠం చెల్లెలు, “నీరజ సరదాను కాదనకు, అన్నయ్యా!” అన్నది.\n\nఇక చేసేది లేక, నీరజకు ఎన్నో జాగ్రత్తలు చెప్పితిరుగు ప్రయాణం అయ్యారు, నీలకంఠం దంపతులు.\n\nనీరజకు ఆ గ్రామంలోని మామిడి తోటలు నచ్చాయి. కొండ మీది దేవీ ఆలయం నచ్చింది. మేనమామ కూతుళ్ళు పెంచుతున్న గులాబీ తోట నచ్చింది. ముఖ్యంగా, ఆ గులాబీ తోటకు దాపులనే వున్న కొండలపై నుంచి కనిపించే సూర్యోదయ దృశ్యం, ఆమెను ఎంతగానో ఆకర్షించింది. ఆ దృశ్యం చూడ దానికి ఆమె చీకటితోనే స్నానం చేసి, కమలతో కలిసి గులాబీతోటలోకి వెళ్ళేది.\n\nఆ రోజు ఒంట్లో నలతగా వుండడంతో, నీరజ వెంట కమల రాలేదు. నీరజ ఒంటరిగా పూలతోటలోకి వచ్చి, సూర్యోదయ దృశ్యం చూసి ఇంటికేసి పోబోతున్నంతలో, ఆమెకు ఒకచోట అరచేయి అంత వున్న తెల్ల గులాబీ పువ్వు కనిపించింది. ఆమె దాన్ని కోసేందుకు కొమ్మను వంచే సమయంలో, పాదం మీద చురుక్కున ఏదో ముల్లు గుచ్చుకున్నట్టయింది.\n\nఆమె, “అబ్బా!” అంటూ కొమ్మను వదిలి పాదంకేసి చూసుకున్నది. అక్కడ సూదితో గుచ్చినట్లుగా రెండు బొట్ల రక్తం. అంతలో పక్కనున్న పాదలోకి జరజరా పాకి పోతున్న నల్లత్రాచు!\n\nతనను పాము కాటువేసిందని తెలియగానే, నీరజ కళ్ళు తిరిగి కిందపడిపోయింది.\n\nఆ తర్వాత నీరజకు మళ్ళీ స్పృహ వచ్చే సరికి, ఒక కుటీరం వంటి ఇంట్లో మంచం మీద వున్నది. ఆమె పక్కనే కుర్చీలో కూర్చుని, ఆమెకేసి పరీక్షగా చూస్తున్నాడు ఒక యువ కుడు.\n\nనీరజ కళ్ళు తెరవడం చూసి, ఆ యువ కుడు తృప్తిగా తలాడించి, “ఇక భయంలేదు! ఇప్పుడెలా ఉంది? కళ్ళేమయినా తిరుగుతు న్నాయా?” అని అడిగాడు.\n\nఅలాంటిదేమీ లేదన్నట్టు నీరజ తలాడించి లేవబోయేంతలో, యువకుడు, “మరి కాసేపు కదలకుండా పడుకో. ఒంటరిగా గులాబీ తోటలో పడివుండడం చూశాను. మీ వాళ్ళకు సంగతి చెప్పి, ఇక్కడికి తీసుకువచ్చి చికిత్స చేశాను,” అన్నాడు.\n\nఅంతలో అక్కడికి వచ్చిన నీరజ మేనత్తా, మేనమామలు స్పృహలో వున్న నీరజను చూసి చాలా సంతోషపడ్డారు.\n\nనీరజ మేనత్త, యువకుడి రెండు చేతులూ పట్టుకుని, “బాబూ, రాజేశం! మా నీరజకు పునర్జన్మను ప్రసాదించావు. ఆ సమయంలో, నువ్వా తోటవైపుకు రావడం, మా అదృష్టం,” అన్నది.\n\nనీరజ మేనమామ, ఆమెను ఇంటికి తీసుకు పోతానన్నాడు. అయితే, రాజేశం అందుకు అభ్యంతరం చెబుతూ, “ఈ రోజుకీమెను\n\nఇక్కడే విశ్రాంతి తీసుకోనివ్వండి. నేనిచ్చిన\nమండు పూర్తిగా పనిచేసిందో లేదో చూడవల\nసిన అవసరం వుందిగదా!” అన్నాడు.\n\nమర్నాడు నీరజ పూర్తిగా కోలుకుని ఇంటికి\nవెళ్ళాక, ఆమె మేనత్త రాజేశం గురించి వివ\nరంగా చెప్పింది.\n\nఅతడి తండ్రి గ్రామంలో వున్న కొద్ది\nపాలం వ్యవసాయం చేసుకుంటూ, గ్రామస్థు\nలకూ, చుట్టుపక్కల గ్రామాల వారికి ఉచిత\nమూలికావైద్యం చేస్తూండేవాడు. ఏడాది క్రితం\nఆయన పోయినప్పటి నుంచీ, తండ్రి వార\nసత్వంగా ఉచిత వైద్యం కొనసాగిస్తున్నాడు,\nరాజేశం.\n\nనీరజను, రాజేశం అందంతో పాటు, అతడి\nఓర్పు, పరోపకారగుణం అమితంగా ఆకర్షిం\nచాయి. తన ప్రాణాలను కాపాడిన అతడి\nమీద, ఆమెకు ఎంతో కృతజ్ఞతాభావం ఏర్ప\nడింది.\n\nఆమె ఆ గ్రామంలో వున్న వారం రోజులూ,\nసాయంత్రం వేళల్లో రాజేశంతో కబుర్లాడుతూ\nకాలం గడిపింది. తిరిగివెళ్ళే రోజున రాజేశంతో\nఆమె తన మనసులోని మాట చెప్పేసింది.\n“నాకు పునర్జన్మ ప్రసాదించిన నిన్ను పెళ్ళి\nచేసుకోవడం, నా ధర్మంగా భావిస్తున్నాను!\nనీకేమైనా అభ్యంతరమా?” అని సూటిగా\nఅడిగిందామె.\n\nరాజేశం కొంచెం సేపు ఆలోచిస్తూ వూరు\nకుని, “మీ కుటుంబం గురించి విన్నాను.\n\nమీ అంతస్తు ఎక్కడ? నా అంతస్తు ఎక్కడ?”\nఅన్నాడు.\n\nఆ జవాబుకు నీరజ తెల్లబోయి, అంతలోనే\nతేరుకుని, “ఇక్కడ అంతస్తుల ప్రసక్తి లేదు.\nనేను నిన్ను మనస్ఫూర్తిగా ఇష్టపడుతున్నాను.\nనేనంటే నీకిష్టమో కాదో చెప్పు,” అన్నది.\n\nరాజేశం వెంటనే, “మన ఇష్టాయిష్టాల\nమాట అలా వుంచుదాం! ముందు మీ తల్లి\nదండ్రులు అంగీకరించాలి గదా,” అన్నాడు.\n\n“ఆ సంగతి నేను చూసుకుంటాను!” అని\nనీరజ అక్కడి నుంచి బయలుదేరి, పట్నం\nతిరిగి వస్తూనే తల్లిదండ్రులకు జరిగిందంతా\nచెప్పి, “నా ప్రాణదాత రాజేశమే, నా కాబోయే\nభర్త!” అని తిరుగులేని మాటగా చెప్పేసింది.\n\nఒక్కగానోక్క కూతురి ఇష్టాన్ని కాదనేంత మూర్ఛులు కాదు, నీరజ తల్లిదండ్రులు. ఆ మర్నాడే రాజేశంతో అన్ని విషయాలూ మాట్లా దేందుకు బయలుదేరి వెళ్ళాడు, నీలకంఠం.\n\nఆరోజు చీకటి పడి నీలకంఠం ఇంటికి తిరిగివస్తునే, కూతురితో, భార్యతో, “ఈ పెళ్ళి జరగదు!” అన్నాడు పట్టరానంత కోపంతో.\n\nఇది విని నీరజ నివ్వెరపోయింది. ఆమె తండ్రిని ఏదో అడగాలనుకున్నది గాని, నోట మాట పెగలలేదు. భార్య అడిగిన మీదట నీలకంఠం, “పెళ్ళి జరిగాక అతను పట్టం వచ్చి, నా వ్యాపారం చూసుకోడట. తండ్రి నుంచి వారసత్వంగా వచ్చిన వైద్యవృత్తిని, గ్రామంలో వుండి కొనసాగించడం తన ధర్మం\n\nఅంటున్నాడు. ఈ ఇంటికి అల్లుడయినా, కొడుకయినా, నీరజ భర్తే! అటువంటప్పుడు, ఈ ఇంటి అల్లుడుగా, నా వ్యాపారం నడప వలసిన ధర్మం అతడికి లేదా? ఎంత నచ్చ జెప్ప చూసినా, అతను ససేమిరా నా మాట వినలేదు,” అని చెప్పాడు.\n\nనీరజకు తండ్రి మాటల్లో దోషమేమీ కని పించ లేదు. ఈ విషయంలో రాజేశాన్ని నిలదీ యాలని, మర్నాడు ఉదయం ఆమె మేన మామ గ్రామానికి బయలుదేరి సరాసరి రాజేశం ఇంటికి వెళ్ళింది. అప్పటికి మిట్ట మధ్యాహ్నం అయింది.\n\nఆ సమయంలో భోజనం ముగించి, చేతులు కడుక్కుంటున్న రాజేశం, ఆమెను చూసి, “మంచి ఎండన పడివచ్చావు. అలా కూర్చో, క్షణంలో వంట చేస్తాను,” అన్నాడు.\n\nఅయితే, నీరజ వచ్చే కోపాన్ని ఆప్రకుంటూ, “ముందు మా మేనమామ వాళ్ళ ఇంటికి వెళ్ళి కడుపుబ్బా తిని ఇటు వచ్చాను. అవసరంగా నీతో మాట్లాడాలి,” అన్నది.\n\n“సరే, అదేదో ప్రారంభించు!” అన్నాడు రాజేశం అమాయకంగా.\n\nవెంటనే నీరజ, “ధర్మం గురించి చాలా చాలా మాట్లాడి, మా నాన్నను పంపేశావట! కొడుకుగా మీ నాన్నగారి వృత్తి చేపట్టడం నీకెంత ధర్మమో, కూతురుగా మా నాన్నగారి వ్యాపారం చక్కగా సాగిపోతూండాలని కోరుకో వడం, నాకు మాత్రం ధర్మం కాదా? ధర్మం\n\nపాటించడంలో ఆడా, మగా తారతమ్యాలు దేనికి?” అన్నది ఉక్రోషంగా.\n\nరాజేశం ఆమె మాటలు విని చిన్నగా నవ్వుతూ, పక్కన బల్ల మీద పళ్ళెంలో వున్న మామిడి ముక్కలను ఆమెకు చూపుతూ, “ముందు తియ్యటి ఈ మామిడి పండు ముక్కలు తిని కోపం తగ్గించుకో!” అన్నాడు.\n\n“చెప్పానుగా, ఇంతకు ముందే తృప్తిగా భోజనం చేశానని! ముందు నా ప్రశ్నకు సమా ధానం కావాలి,” అన్నది నీరజ పంతంగా.\n\nఇంతలో వీధి వాకిటి నుంచి ఒక బిచ్చగాడు, “కాలే కడుపుకు ఇంత ముద్దేసి ప్రాణాలు నిలబెట్టండమ్మా!” అంటూ నీర సంగా కేక వేశాడు.\n\nరాజేశం వెంటనే మామిడి ముక్కలున్న పళ్ళెం తీసుకుని బయటికి పోయి, వాటిని బిచ్చగాడి జోలెలో వేసి తిరిగి వస్తూనే, “నువ్వు కడుపునిండా తిని వున్నదానివి, ఆ పళ్ళ ముక్కల్ని ఆకలితో అలమటించే వాడికి వేయడం ధర్మం! ఇక్కడ ఒక చిన్న పోలిక, అతుకుతుందో లేదో నాకు తెలియదు.\n\nపట్నంలో ఎంతోమంది వ్యాపారస్థులున్నారు. మీ నాన్నగారి వ్యాపారం మూతబడితే ఎవరికీ నష్టంలేదు. ఈ పల్లె ప్రజలకు నేనుఉచిత వైద్యం మానేస్తే, గ్రామానికే నష్టం. మరెవరూ, ఆదాయంలేనివైద్యం చేయడానికి, ఈ మారు మూల పల్లెకు రారు. స్వప్రయోజనం కోసం కాకుండా, పదిమందికీ మేలు చేసే దాన్ని ఆచరించడమే, అనలైన ధర్మం! ఇందులో ఆడా, మగా తేడా అన్న ప్రశ్నే లేదు!” అన్నాడు.\n\nఆ మాటలతో నీరజకు ఏదో ఒక జీవిత సత్యం అవగతమైనట్టు తోచింది. ఆమె ఇంటి నుంచి బయటికి వెళ్ళబోతున్నట్టుగా లేచి నిలబడింది.\n\n“ఏమిటి? మాటా పలుకూ లేకుండా వెళ్ళి పోతున్నావా?” అని అడిగాడు రాజేశం ఆశ్చర్యపోతూ.\n\n“నీ ధర్మాపదేశం విన్నాక, ఇంకా నువ్వు మా నాన్నతో చెప్పిన దాన్ని గురించి తర్కించడం మూర్ఖత్వం! ఏమైనా ఆడపెళ్ళివాళ్ళం గదా— ఎన్ని పనులుంటాయి, మాకు!” అన్నది నీరజ సిగ్గుతో తలవంచుకుంటూ."
        },
        {
            "title": "మాటలు నేర్చిన చిలక",
            "page_start": 41,
            "author": "వారణాశి శ్రీరామకృష్ణ",
            "pdf_page": 41,
            "content": "మాటలు నేర్చిన చిలక\n\nవాడపల్లి అనే గ్రామంలో, రాజయ్య గ్రామాని\nకంతకూ పెద్దరైతు. ఆయన ఆస్తిపాస్తుల్లోనే\nకాక, తెలివితేటల్లో కూడా తనతో సరితూగ\nగలవాడు చుట్టుపక్కల గ్రామాల్లో కూడా లేడన్న\nధీమాతో పుండేవాడు.\n\nఆయనకు నగరంలోని దుకాణాల్లో కానీ,\nమరెక్కడైనా కానీ కనిపించిన కొత్తవస్తువులను\nకొనితెచ్చి, వాటిని గురించి గ్రామంలో గొప్పలు\nచెప్పుకోవడం సరదా. తన ఇంట వున్నన్ని అపు\nరూపమైన, విలువైన వస్తువులు జమీందార్ల\nదివాణాల్లో కూడా పుండవని, నలుగురితో బాహా\nటంగా చెపుతూండేవాడు.\n\nఒక రోజున రచ్చబండ దగ్గర ఎవరో ఆయ\nనతో, “మన ఊరిగోవిందయ్య ఇంట్లో మాటలు\nనేర్చిన చిలక వున్నదట! ఈ సంగతి మీకు\nతెలియదా?” అన్నారు.\n\nదానికి రాజయ్య ఆశ్చర్యపోతూ, “మాటలు\nనేర్చిన చిలకలూ, పాటలు పాడే గుడ్డుగూబలూ\n\nఇవన్నీ ఏనాటి మాటలు? నేను నమ్మను!”\nఅన్నాడు.\n\n\"ఒకసారి గోవిందయ్య ఇంటికి వెళ్ళి\nరండి. ఇది నమ్మదగిన సంగతో కాదో మీకే\nతెలుస్తుంది,\" అంటూ అక్కడ కూర్చున్న\nవాళ్ళలో ఒకరు సలహా ఇచ్చారు.\n\nరాజయ్య వెంటనే పాన్నుకర్ర చేతికి తీసు\nకుని గోవిందయ్య ఇంటికేసి బయలుదేరాడు.\n\nరాజయ్య వెళ్ళిన సమయంలో, గోవిం\nదయ్య ఇంటిపెరట్లో ఏదో పనిలో వున్నాడు.\nఅందువల్ల, రాజయ్య పిలుపుకు లోపలి\nనుంచి సమాధానం రాలేదు.\n\nఏమి చేయడమా, అని రాజయ్య తటపటా\nయిస్తూండగా, “రండి! లోపలికి దయచేయండి.\nగోవిందయ్యగారు ఇంట్లోనే వున్నారు,” అన్న\nమాటలు వినిపించినై.\n\nమనిషి ఎవరూ కనబడకపోయినా, మాటలు\nవినిపించడంతో, చుట్టూ పరికించి చూసిన\n\nరాజయ్యకు, గోడవారగా వున్న పంజరంలో\nచిలక ఒకటి కనిపించింది. రాజయ్యను\nచూసి చిలక మరొకసారి అవే మాటలు\nఅన్నది. తనకు మర్యాదగా స్వాగతం చెబు\nతున్నది చిలక అని తెలియగానే, రాజయ్య\nఆశ్చర్యానికి హద్దు లేకుండా పోయింది.\n\nఇంతలో గోవిందయ్య బయటికి వచ్చి,\nరాజయ్యను చూస్తూనే, “ఏమిటిలా వచ్చారు?”\nఅని అడిగాడు.\n\nరాజయ్య తను వచ్చిన పని చెప్పకుండా,\n“అలా పాలంకేసి వెళుతూంటే, నీ ఇంట్లోంచి\nకొత్త గొంతు వినిపించింది. చూద్దునుగదా,\nచిలక! దీన్ని ఎక్కడ నుంచి తెచ్చావు?” అని\nఅడిగాడు.\n\n“ఆ మధ్య కోయవాడొకడు దాన్ని భుజాన\nఎక్కించుకుని తీసుకుపోతూంటే, ఐదు రూపా\nయలిచ్చి కొన్నాను. నాకు పక్షులకు శిక్షణ\nఇవ్వడంలో కొంత అనుభవం వుంది. దాన్ని\nఉపయోగించి చిలకకు మర్యాద — మన్నన,\nమాట — పాట వంటివి నేర్పాను,” అన్నాడు\nగోవిందయ్య.\n\n“అదా సంగతి! ఇంత మర్యాదగా మాట్లాడే\nచిలకలు అరుదు. ఏమీ అనుకోకు, దాన్ని\nనాకమ్మెయ్యి, వెయ్యి రూపాయలిస్తాను. నువ్వు\nమరొక చిలకకు శిక్షణ ఇచ్చుకోవచ్చు. ఏమం\nటావు?” అన్నాడు రాజయ్య.\n\nగోవిందయ్య ఒకపట్టాన చిలకను అమ్మేం\nదుకు ఒప్పుకోలేదు. కాని, రాజయ్య అదే\n\nపనిగా బ్రతిమాలడం మొదలుపెట్టాక మెత్త\nబడి, డబ్బు తీసుకుని దాన్ని రాజయ్యకు\nఅప్పగించాడు. అయితే, వారం రోజులు గడిచి\nగడవక ముందే, రాజయ్య కోపంతో చిందులు\nతొక్కుతూ, చిలకతో సహా గోవిందయ్య\nఇంటికి వచ్చి, “ఈ చిలకకు ఏమాయదారి\nరోగం వచ్చిందో ఏమో! రెండురోజులు మాత్రం\nఎంతో మర్యాదగా మాట్లాడింది. అటుతర్వాత\nదీని తీరే మారిపోయింది. ఇది పలకని అమ\nర్యాదకరమైన మాటలేదు. ఆడవాళ్ళు కనబడి\nనప్పుడల్లా, ‘బోడిముండ’ అంటూ వెక్కి\nరిస్తుంది. నా మిత్రులకు శనిగ్రహాలు అని\nపేరు పెట్టింది. బంధువులు వస్తే, ‘మీ దిన\nకర్మలు ఎప్పుడు’ అంటూ పలకరించింది.\n\nఇలా ఎన్నని చెప్పను?” అంటూ గోవిందయ్య మీద తాడి ఎత్తున ఎగిరాడు.\n\n“ఈ జరిగినదానికి నామీద కోపం తెచ్చు కుని ప్రయోజనం లేదు. ఇప్పుడు నన్నేం చెయ్యమంటారో చెప్పండి!” అన్నాడు గోవిందయ్య శాంతంగా.\n\n“నీచిలకను తీసుకుని, నా డబ్బు నాకివ్వు!” అన్నాడు రాజయ్య.\n\n“అయ్యా, అదేం కుదరదు. మీరు మోజు పడి చిలకను కొనుక్కుపోయారు. చిలక ఏ గుటిలో వుంటే, ఆ గుటిపలుకులు పలుకు తుందని సామెత! అయినా, మర్యాదమరిచిన చిలకను, నేను మాత్రం ఏం చేసుకుంటాను? పద్దనుకుంటే — దాన్నలా గాలికి వదలండి!” అన్నాడు గోవిందయ్య.\n\nరాజయ్య మారుమాట్లాడలేక, పంజరంలో నుంచి విసురుగా చిలకను బయటికి లాగి విడిచి పెట్టి, పంజరాన్ని నేలకేసి కొట్టి, కదం తొక్కుతూ వెళ్ళిపోయాడు.\n\nరాజయ్య వెళ్ళిన కొద్దినిమిషాలకు, గోవిందయ్య భార్య ఇంట్లో నుంచి వచ్చి, భర్తతో\n\n“ఆ దరిద్రపుగొట్టు చిలక గాలికి వదిలి పెడితే ఎగిరి వెళ్ళిపోక, తగుదునమ్మా అంటూ పెరటి వాకిటి నుంచి ఇంట్లోకి జొరబడింది. ఇప్పుడు అది తిట్టే తిట్లకు హద్దూ పద్దూ లేదు. ఎంత అదిలించినా పోవడం లేదు,” అన్నది.\n\nభార్య మాటలకు గోవిందయ్య పెద్దగా నవ్వి, “చిలకను అలా ఊరికే ఆడిపోసుకోకు. అది మన అదృష్ట దేవత! దానికి ప్రతి నాలుగు దినాలకు ఒకసారి, తిన్నన్ని బాదం పవ్వులు పెట్టాలి. అలా చేయకపోతే, దానికి కోపం వచ్చి, మంచీ మర్యాద మరిచి తిట్లకు లంకించుకుంటుంది. ఇది కోయవాడు నాకు చెప్పిన రహస్యం, రాజయ్యకు నేను చెప్పు లేదు!” అన్నాడు.\n\n“సరే, ఇప్పుడు దాని నోరు, మూయించడం ఎట్లా?” అని అడిగింది గోవిందయ్య భార్య.\n\n“దానికి గుట్లో వున్న బాదంపవ్వులు తీసి పెట్టు. క్షణాల్లో అది ఎంత మర్యాదగా మాటలు పలుకుతుందో, నీకే తెలుస్తుంది!” అంటూ గోవిందయ్య చెప్పులు తొడుక్కుని రచ్చబండ కేసి బయలుదేరాడు.\n\nద్వాపర యుగంలో యదువంశంలో కృష్ణుడు జన్మించి, లోకకంటకులయిన కంసాది దుష్టులను నిర్మూలించి, ప్రజల బాధలను పోగొట్టి, ద్వారకానగరంలో ఎనమండుగురు దేవేరు లతో తులతూగుతున్నాడు. అతని అన్న బల రాముడు యాదవుల నాయకుడై రాజ్యపాలన చేస్తున్నాడు.\n\nకృష్ణుడు సత్యభామతో కూడా వెళ్ళి, నరకా సురుణ్ణి సంహరించాడు. సత్యభామ కూడా యుద్ధం చేసి కృష్ణుడికి తోడ్పడింది. అప్పటి నుంచి సత్యభామకు కృష్ణుడి అప్పమహిష్ణల్లో తానే అధికురాలననే మితిమించిన గర్వం ఏర్పడింది.\n\nనారదుడు ఒకనాడు దేవలోకంలోని పారి జాత పుష్పాన్ని తెచ్చి రుక్కిసికి ఇచ్చాడు.\n\nకృష్ణుడికి నిజమైన భార్యను నేన్నె ఉండగా, అద్భుతమైన ఆ పారిజాత పుష్పాన్ని నా సవతి రుక్కిణికి ఇవ్వడమేమిటి? అని సత్యభామ అలిగింది.\n\nకృష్ణుడు తనతోబాటు సత్యభామను గరు త్మంతుడి మీద ఎక్కించుకుని, దేవలోకానికి వెళ్ళి, పారిజాత వృక్షాన్నే పెకలించి పట్టుకు పోతూంటే, ఇంద్రుడు తన వజ్రాయుధాన్ని గరుడవాహనం మీదకు విసిరాడు. గరుత్మం తుడు వజ్రాయుధాన్ని తన రెక్కతో అడ్డుకుని సునాయసంగా విదిల్చి పారేశాడు. అప్పట్నించి గరుత్మంతుడు తన బలానికి వివరీతంగా గర్వించసాగాడు. సత్యభామ పారిజాతవృక్షాన్ని తన పెరట్లో నాటించుకుని, మరీ గర్వించి పోయింది."
        },
        {
            "title": "పీఠహనుమాన్",
            "page_start": 45,
            "author": "చందమామ బృందం",
            "pdf_page": 45,
            "content": "యింది. గరుత్మంతుడు వెంట తగిలాడు.\n“రక్షించండి! రక్షించండి!” అని అరుస్తూ రొప్పుకుంటూ వస్తూన్న నాగినికి నారదుడు ఎదురై, “రామనామం వల్లిస్తూ హనుమంతుడి శరణు పొందు! మిమ్మల్ని రక్షించ గలవాడు అతనొక్కడే! హనుమంతుడు గంధమాదన పర్వతం మీద తపస్సు చేసుకుంటు న్నాడు, త్వరగా వెళ్ళు!” అని చెప్పాడు.\n\nకాంచనహేల వెంటనే గంధమాదన పర్వతంచేరి, కొడుకును హనుమంతుడి పాదాల ముందు వుంచి, “రక్షించు! రామ రామ!” అంటూ కూలిపోయింది.\n\nహనుమంతుడు కళ్ళు తెరిచి, “నా ఆశ్రమంలో నిర్భయంగా వుండండి!” అని అభయ మిచ్చాడు.\n\nగరుత్మంతుడు వాళ్ళను పట్టి తినడానికి అక్కడికి రావడం చూసి, “ఓ పక్షింద్రమా! నీకు ఆకలిగా వుంటే నన్ను పొడుచుకుని తిను!” అని హనుమంతుడు అన్నాడు.\n\n“నాగులు నా ఆహారం! నువ్వు కోతివి. పనికిరావు!” అంటూ గరుడుడు హుంకరించి ఆశ్రమంలో వున్న తల్లి బిడ్డలను పట్టుకోబోతూంటే, హనుమంతుడు తన తోకతో గరుత్మంతుడి రెక్కలు విరిచికట్టి, అలాగే ఆకాశానికి ఎత్తి గిరగిరా తిప్పి వీసిరేశాడు. ఆ విసురుకి గరుత్మంతుడు ద్వారకానగరంలో బలరాముడి ముందు దెబ్బతిన్న పిట్టలాగా పడ్డాడు.\n\nబలరాముడు కూడా మహాబలులైన అనేక మంది దుర్మార్గులనూ, నరకాసురుడి ప్రాణమిత్రుడైన ద్విదుడు అనే మహాభయంకరుడైన తోకలేని నరవానరుణ్ణీ, తన సాటిలేని నాగలి ఆయుధంతో సంహరించి, తన బల పరాక్రమాలకు అతిగా గర్వించసాగాడు.\n\nసత్యభామ, గరుత్మంతుడు, బలరాముడు, ఈ ముగ్గురూ రోజురోజుకూ మరీ గర్వాన్ని పెంచుకుపోతూంటే కృష్ణుడు చిరునవ్వుతో సరైన సమయం కోసం నిరీక్షిస్తూ ఉన్నాడు.\n\nగరుత్మంతుడు ఒకనాడు ఒక నాగుల పసివారణి కబశించాలని పట్టుకోబోతే, ఆ పసివాడి తల్లి కాంచనహేల అనే నాగిని పరుగున వచ్చి బిడ్డణ్ణి ఎత్తుకొని పారిపో\n\nకాంచనహేల హనుమంతుడికి నమస్కరించి, కుమారుడితో సురక్షితంగా పాతాళం లోని నాగలోకంలో పున్న, అన్న వాసుకి దగ్గరికి చేరుకున్నది.\n\nగరుత్మంతుడి భంగపాటు విని బల రాముడు, “గరుడా! విచారించకు. నేను ఆ కోతి పనిపడతాను. బలరామదేవుడు ఆజ్ఞా పిస్తున్నాడు, రమ్మని, ఆ వానరుడికి చెప్పు!” అన్నాడు.\n\nగరుత్మంతుడు భయంభయంగా దూత లాగా వెళ్ళి హనుమంతుడితో అలాగే చెప్పాడు. హనుమంతుడు వినిపించుకోలేదు. రెక్కలు విసురుగా ఆడించి గరుత్మంతుడు అల్లకల్లో లంచేసి మరీ చెప్పాడు. దగ్గిరగా వెళ్ళిముక్కుతో పాడవబోయి, మళ్ళీ నాలుక కరుచుకుని, వచ్చిన దారినే వెళ్ళాడు.\n\nఅప్పుడు ద్వారకలో బలరాముడితో ఏదో రాజకీయాలు మాట్లాడాలని వచ్చినట్టుగా వచ్చిన కృష్ణుడు, గరుడుడు చెప్పినదంతా విని, “వెళ్ళు, రాముడు పిలుస్తున్నాడు అని చెప్పు!” అని గరుత్మంతుడిని తిరిగి గంధ మాదన పర్వతానికి పంపించాడు.\n\nగరుత్మంతుడితో హనుమంతుడు ద్వారకకు వచ్చి, “ఓ రామా! నా రామా! రామా!” అంటూ ఎలుగెత్తి పిలిచాడు.\n\nబలరాముడు గర్వంగా లేచి హనుమంతుడి దగ్గరికి వెళ్ళి, “రాముడు కాదు, నేను బల రాముడిని! బలరామదేవాయ నమః అని\n\nమూడుసార్లు అంటివా, నిన్ను క్షమించగలను!” అన్నాడు.\n\nహనుమంతుడికి గొప్ప కోపం వచ్చింది. “ఏమిటేమిటి, బలరాముడివా నువ్వు, అబలరాముడివా?” అని పళ్ళికిలించి వెక్కిరించాడు.\n\nబలరాముడు నాగలి ఆయుధాన్ని హను మంతుడి మీదకు ఎత్తాడు. దాన్ని తోకతో చుట్టి అవతలికి గిరవాటు వేశాడు హనుమంతుడు. కొట్టాలని వస్తున్న బలరాముడిని రెండు చేతులతో బలంగా పట్టుకొని మీదకు ఎత్తాడు. బలరాముడు విలవిలలాడుతూ అలాగే మూర్ఛపోయాడు. ఈ మూర్ఛలో కల లాగ గత వృత్తాంతం నెమరుకు వచ్చింది.\n\nరామ పట్టాభిషేకం జరిగిన మరుక్షణంలో,\nలక్ష్మణుడు జోగుతూ ఫక్కున నవ్వాడు.\nసభలో ఎవరికి వారే తమనే లక్ష్మణుడు పరి\nహాసం చేశాడని ముఖాలు దించుకున్నారు.\nరాముడు లక్ష్మణుడి మీదకు కత్తి ఎత్తాడు.\nహనుమంతుడు అడ్డుకొని, లక్ష్మణుడిని\nబతిమాలి నవ్వుకు కారణం తెలుసుకుని\nసభవారికి ఇలా చెప్పాడు: “వనవాసంలో ఎల్ల\nవేళలా సీతారాములను కాచుకుని ఉండ\nడానికి లక్ష్మణుడు పధ్నాలుగేళ్ళు నిద్రనూ,\nతిండినీ మానుకొని రాముడి పట్టాభిషేకం\nతర్వాత నిద్రను రమ్మని చెప్పాడు. అతని\nనిద్ర అంతా అతని అర్ధాంగి ఊర్మిళ తీసింది.\nపధ్నాలుగేళ్ళు నిద్ర మాని కటిక ఉపవాసం\n\nచేసినవాడి చేతుల్లోనే ఇంద్రజిత్తు చావు\nకూడా రాసిపెట్టి వుంది. ఆ విధంగా నిద్ర\nఒక్క క్షణమైనా ఆగకుండా పట్టాభిషేకం\nమరుక్షణంలో కునికిపాటు వచ్చినందుకు\nలక్ష్మణుడు నవ్వుకున్నాడు.”\n\nహనుమంతుడు చెప్పినదంతా విని\nరాముడు, “మరి నేను వనవాసంలో ఒకనాడు\nతినమని లక్ష్మణుడికి అరటిపండు ఇచ్చానే!\nఅది ఏమైనట్టు?” అని అడిగాడు.\n\nఅప్పుడు లక్ష్మణుడు చర్రున కత్తితో\nతొడను చీల్చి, అందులోంచి అరటిపండును\nతీసి, “అన్నయ్య చేత్తో ప్రేమగా ఇచ్చిన ఆ\nపండును రామప్రసాదంగా దాచుకున్నాను.\nదీనితో ఉపవాసం చాలిస్తున్నాను!” అని\nదానిని మింగాడు.\n\nరాముడు లక్ష్మణుడిని గాఢాలింగనం\nచేసుకుని, “తమ్ముడా! వచ్చే జన్మలో నీకు\nనేను తమ్ముడినై నీ రుణం తీర్చుకుంటాను!”\nఅని సభలో బిగ్గరగా చెప్పాడు.\n\nబలరాముడికి తాను లక్ష్మణుడిననే పూర్వ\nజన్మ జ్ఞానం కలిగి, మూర్ఛ నుంచి తేరుకొని\nఆప్యాయంగా హనుమంతుడి చేతులు పట్టు\nకుని, “సంజీవరాయా! సంజీవిని తెచ్చి\nఅప్పుడు మూర్ఛనుంచి బతికించావు; ఇప్పుడు\nమూర్ఛతో నేనెవర్నో నాకు తెలిసేలా చేశావు!\nనీ రాముణ్ణి చూద్దువుగాని పద!” అని చెప్పి\nఅతణ్ణి అక్కడినుంచి కృష్ణుడి దగ్గిరకు తోడ్కొని\nవెళ్ళాడు.\n\nకృష్ణుడు హనుమంతుణ్ణి చూస్తూనే బిగించిన పిడికిలితో చేతినెత్తి, “మా అన్న బల రాముడంతటివాడినే ధిక్కరిస్తావా?” అంటూ ముష్టియుద్ధానికి కవ్వించాడు.\n\nకృష్ణాంజనేయుల యుద్ధం చాలాసేపు జరిగింది. తనతో ఎంతో లాఘవంగా పోరాడు తున్న కృష్ణుడిని లోలోపల మెచ్చుకుంటూనే హనుమంతుడు సత్తువపూరా కూడదీను కుని ఒక్క పిడిగుద్దుతో కృష్ణుడిని నేలకు పడ గొట్టాడు. కృష్ణుడు ఆయాసపడుతూనే విజయహాసం చేస్తూ ఏమరుపాటున ఉన్న హనుమంతుడి మీదకు కొదమ సింహంలాగ లంఘించి, రొమ్ము మీద పిడికిటితో బలంగా పాడిచాడు. అప్పుడు కృష్ణుడి పాదం హనుమంతుడి మీద పడింది.\n\nఆ పాద స్పర్శతో హనుమంతుడికి రాముడే కృష్ణుడుగా అవతరించాడని తెలిసిపోయింది. గతంలో లంకలో అగ్నిప్రవేశానికి రాముడు ఆడిన పరుషవాక్యాలకు సీత కంట తడి పెట్టుకున్నప్పుడు, హనుమంతుడికి రాముడి మీద పట్టరాని ఆగ్రహం వచ్చి, పిడికిలి బిగించి చేతిని ఎత్తిపట్టి, “రామా! నాతో యుద్ధం చెయ్యి!” అన్నాడు.\n\nరాముడు చిరునవ్వు నవ్వి, “హనుమా! ఇప్పుడు నీతో యుద్ధం చెయ్యటానికి అశ క్తుణ్ణి. ముందు కాలంలో నీ కోరిక తీర్చుకుందువు గాని!” అన్నాడు.\n\nఆ సన్నివేశం హనుమంతుడికి గుర్తు వచ్చింది. హనుమంతుడు, చేతులెత్తి నమస్క రించి, “రామా! రాముడిగానే నాకు కనిపించి\n\nనన్ను అనుగ్రహించు!” అని భక్తితో వేడు కున్నాడు.\n\n“హనుమా! కొంచెం ఆగు! లక్ష్మణుడు ఇక్కడే వున్నాడు గదా, సీత ఇంకా రావాలి!” అని కృష్ణుడు చెప్పి, సీతగా రమ్మని సత్య భామకు కబురు పంపాడు.\n\nజన్మజన్మలుగా కృష్ణుడికి తానే అసలైన భార్యనని గర్వంగా అనుకునే సత్యభామ, “అదెంత పని!” అని ఏడువారాల నగలు అలంకరించుకొని పారిజాత పుష్పాలు కొప్పు నిండా తురుముకుని, ఒయ్యారంగా వచ్చి రీవిగా కృష్ణుడి పక్కన నిల్చున్నది.\n\nహనుమంతుడు సత్యభామను చూసే చూడగానే, “ఒహె! చంద్రసేనవు గదుటమ్మా\n\nనీవు! అప్పుడు రాముడు కృష్ణావతారంలో అష్టభార్యలలో ఒకతెగా నిన్ను చేసుకుంటా నన్న మాట నిలబెట్టుకున్నాడన్న మాట! నువ్వు ధన్యురాలివమ్మా, చంద్రసేనా!” అని అన్నాడు.\n\nఆ మాటలతో సత్యభామకు పూర్వస్మృతి కలిగి గర్వం విడిచిపెట్టి, రుక్కిణి దగ్గరకి వెళ్ళి, “అక్కా సీతవైన నువ్వు హనుమంతుడిని అనుగ్రహించు!” అని వినయంగా వేడు కున్నది.\n\nరుక్కిణి సీతగా వచ్చింది. కృష్ణుడు కోదండ రాముడై కుడిచేత్తో హనుమంతుడిని దీవించాడు. బలరాముడు లక్ష్మణుడై వినయంగా రాముడి పక్కన నిల్చున్నాడు. హనుమంతుడు రాముడి పాదాలను తదేకంగా చూస్తూ భక్తితో చేతులు జోడించి, బ్రహ్మానందంలో మునిగి పోయాడు.\n\nరామావతార రూపం ఉపసంహరించుకొని కృష్ణుడు హనుమంతుణ్ణి తట్టి, “హనుమా! నువ్వు వెళ్ళి హిమాలయసానువుల్లో వున్న కదళీవనంలో వుండు. అక్కడికి నీకు తమ్ము దైన వాయుకుమారుడు భీముడు వస్తాడు. అతనికి గదాయుద్ధం, మల్లయుద్ధంలోని మెళకువలన్నీ చేసి చూపించి, నేర్పు!” అని చెప్పాడు.\n\nసత్యభామ హనుమంతుడి ముంగిటకు వచ్చి, “ఆనాడు రాముడిని నాదగ్గరికి తీసుకు వచ్చి, ఈనాటి సా భాగ్యానికి కారకుడివైన\n\n\n\nనీకు కృతజ్ఞత చెప్పుకుంటున్నాను!” అని నమస్కరించింది.\n\nహనుమంతుడు ఆమెకు తిరిగి నమస్కారంచేస్తూ, “అమ్మా, నీవు సత్యభామవు; సత్యానికి దేవుడు ఎల్లప్పుడూ వశవర్తిగా ఉంటాడనే అర్థం స్ఫురించేలాగ కృష్ణుడు నిన్ను వరించి, నీ ముద్దు మురిపాలు చెల్లిస్తూ, సత్యాపతి అనే బిరుదు పొందాడు. నీవు చాలా ధన్యురాలివి! నీవు నాకు సీతతో సమానం!” అని చెప్పాడు.\n\nఅతని మాటలకు సత్యభామ ఆనందంతో పులకించి, “ఇన్నాళ్ళకు హనుమంతుని వల్ల సత్యాన్ని తెలుసుకున్నాను. గర్వాన్ని విడిచి పెట్టాను!” అని చెప్పింది.\n\nహనుమంతుడు రుక్కిణీకృష్ణులకు ప్రణమిల్లి బయలుదేరబోతూండగా బలరాముడు హనుమంతుడిని ఎంతో ఆప్యాయంగా కౌగిలించుకొని, “సంజీవరాయ! నీవలన నన్నునేను తెలుసుకున్నాను. అహంకారాన్ని వదులు కున్నాను, నీకు నా ధన్యవాదాలు!” అని చెప్పాడు.\n\nగరుత్మంతుడు హనుమంతుడికి వందనం చేస్తూ, “వీరహనుమా! క్షీరసాగరంలో తన సన్నిధానంలో నాకు తోడుగా నీవు కూడా వచ్చి ఉండబోతున్నావని మహావిష్టువు నాతో చెప్పినది ఇప్పుడు గుర్తుకు వస్తున్నది!” అని చెప్పి అతడితో కదళీవనం వరకూ వెంట వెళ్ళాడు.\n\nకదళీవనం ఎత్తయిన అరటిచెట్లతో, అనేక తోపులతో, ఇంకా అనేక రకరకాల ఫలవృక్షాలతో నిండుగా ఎంతో ఆహ్లాదకరంగా వుంది. హిమ శిఖరాల నుంచి జారివస్తూన్న సెలఏళ్ళు వెండిలాగా మిలమిలా మెరుస్తున్నవి.\n\nహనుమంతుడు కదళీవనం ప్రవేశించి పండు ముసలి కోతి రూపంలో ఒక పెద్ద అరటిచెట్టు బోదెను ఆనుకొని, కాళ్లు చాచుకుని, కూర్చున్నాడు. అతని తోక నిటారుగా దారికడ్డంగా పరచుకుని వుంది. చేతి కందు బాటులో గద వున్నది.\n\nహనుమంతుడు, కన్నులు మూసి రాముణ్ణి ధ్యానిస్తూ, భక్తితో రామనామం జపిస్తూ వున్నాడు."
        },
        {
            "title": "మాయదారి జబ్బు",
            "page_start": 52,
            "author": "జి.సి. జీవి",
            "pdf_page": 52,
            "content": "మాయదారి జబ్బు\n\nకుబేరపురంలో నాగరాజు అనే ధనవంతుడికి,\nఎన్నితరాలకైనా తరిగిపోని ఆస్తి వుంది కాని,\nఆరోగ్యం లేదు. పెద్ద పెద్ద వైద్యులు కూడా\nఅతడి అనారోగ్యానికి కారణం బోధపడక,\n“మాకు తెలిసిన మందులన్నీ వాడి చూశాము.\nమీ జబ్బు నయం చెయ్యడం ఇక మావల్ల\nకాదు!” అని తేల్చేశారు.\n\nసరిగొ ఆ సమయానికి కుబేరపురానికి\nయోగానందుడనే సాధువు వచ్చి, ఊరిబయటి\nఆశ్రమంలో బసచేశాడు. ఆయన యోగ\nవిద్యల ద్వారా ఎన్నో అద్భుతశక్తులను సాధిం\nచాడనీ, కొందరి దీర్ఘవ్యాధులు కూడా నయం\nచేస్తున్నాడనీ విని, నాగరాజు భార్యను తోడుగా\nతీసుకుని ఆయన దగ్గిరకు వెళ్ళి తన పరి\nస్థితి చెప్పకున్నాడు.\n\nఅంతాశ్రద్ధగా విన్నయోగానందుడు, “ఈ\nఈళ్ళో నీ కెవరైనా విరోధులున్నారా?” అని\nప్రశ్నించాడు.\n\nతన రోగం గురించి చెబితే, శత్రువుల\nగురించి అడుగుతున్నాడేమిటని నాగరాజు\nఆశ్చర్యపోయి, “లేకేం, స్వామీ! నాకు ఈ ఊరి\nనిండా విరోధులే. నా సంపద చూసి అంద\nరికీనేనంటే అసూయ. వాళ్ళల్లో ఎవరైనా నాకు\nచేతబడి చేయించి వుంటారంటారా?” అని\nఅడిగాడు\n\nఅందుకు సాధువు చిన్నగా నవ్వి ఊరుకు\nన్నాడు.\n\nఅడిగినదానికి సమాధానం చెప్పకుండా,\nతన భర్త అనవసరపు ప్రశ్నలు అడుగుతున్నా\nడని గ్రహించిన నాగరాజు భార్య, సాధువుతో,\n“ఈయన కీమధ్య తొందరపాటు ఎక్కువైంది,\nస్వామీ! ఎవరితో ఎలా మాట్లాడాలో తెలియడం\nలేదు. నన్నడగండి చెబుతాను,” అన్నది విన\nయంగా.\n\n“ఫర్వాలేదు. ఆయన్నే చెప్పనివ్వండి,” అని\nసాధువు, నాగరాజును, “మీ ఇరుగుపారుగు\n\nవాళ్ళను గురించి కాస్త చెప్పండి,” అని అడి\nగాడు.\n\n“ఏం చెప్పమంటారు? అందరూ దుష్టులే!\nనిన్న మొన్నటి దాకా ఈ కుబేరవురంలో నాదే\nపెద్ద భవంతి. కాని, ఈ మధ్య ఎక్కణ్ణించో\nవచ్చి బట్టల వ్యాపారం పెట్టిన వరహాలశెట్టి,\nనాకు పోటీగా రెండంతస్తుల మేడకట్టి కులుకు\nతున్నాడు!” అన్నాడు నాగరాజు.\n\n“నీకు దగ్గరిబంధువులెవరైనా వున్నారా?”\nఅని ప్రశ్నించాడు సాధువు.\n\n“వాళ్ళ ఊసెత్తకండి, స్వామీ, కడుపు భగ్గు\nమంటుంది! ఈ పక్కఊళ్ళోనే దాయాదులు\nన్నారు. నేనూ, నా భార్యా ఎప్పుడు గుటుక్కు\nమంటామా, ఎప్పుడు మా ఆస్తిని సాంతం\n\nచేసుకుందామా అని కాచుక్కూచున్నారు.\nఏ భూకంపమో, వరదో వచ్చి వాళ్ళంతా సర్వ\nనాశనమైపోతే గాని నా మనసు శాంతించదు,”\nఅన్నాడు నాగరాజు.\n\nసాధువు, నాగరాజును మరేం ప్రశ్నించ\nకుండా కాసేపు కళ్ళు మూసుకుని, “మీరిద్దరూ\nకొంతకాలం పాటు తీర్థయాత్రలు చేసిరండి.\nఅప్పటికీ నీ జబ్బు నయం కాకపోతే, అప్పుడు\nనీకు మందిస్తాను,” అన్నాడు.\n\n“అసలే జబ్బుతో బాధపడే నేను, తీర్థ\nయాత్రలేం చేయగలను, స్వామీ!” అన్నాడు\nనాగరాజు నీరసంగా.\n\nఅప్పుడు సాధువు, అతడికి కొన్ని పాట్లా\nలిచ్చి, “రోజూ రాత్రి పడుకోబోయే ముందు\nఒక పాట్లం మందు మంచి నీళ్ళల్లో కలిపి\nతీసుకో. తీర్థయాత్రలు చేయడానికి అవసరం\nఅయిన ఓపికా, శక్తీ వస్తుంది. ఇక వెళ్ళిరా!”\nఅన్నాడు.\n\nకాశీ, రామేశ్వరం, శ్రీశైలం మొదలైన పుణ్య\nక్షేత్రాలన్నీ సందర్శించి, ఆరు నెలల తర్వాత\nకుబేరవురానికి తిరిగొచ్చారు, నాగరాజు దంప\nతులు. ఈ ఆరు నెలల కాలమూ అతడికి\nఎలాంటి అనారోగ్యం లేకుండా హాయిగా\nగడిచిపోయింది. ఈలోగా సాధువు యోగానం\nదుడు ఉత్తరదేశ యాత్రకు వెళ్ళాడు.\n\nనెలరోజులు గడిచేసరికి, నయమైందను\nకున్న మాయదారి అనారోగ్యం మళ్ళీ తిరగ\nబెట్టింది, నాగరాజుకు. సాధువు ఇచ్చిన\n\nమందు పాట్లాలు కూడా అయిపోయినై. ఆ తర్వాత నెల రోజులకు సాధువు కుబేర పురానికి తిరిగొచ్చాడు. ఆరోజునే నాగరాజు, భార్యను తోడు తీసుకుని ఆయన దర్శనానికి వెళ్ళాడు.\n\n“తీర్థయాత్ర సుఖంగా జరిగిందా? నీ ఆరోగ్యం కుదుటపడిందా?” అని కుశల ప్రశ్నలు వేశాడు సాధువు.\n\n“ఏం చెప్పను, స్వామీ! యాత్రలు చేసినంత కాలం ఏ జబ్బూ లేకుండా హాయిగా వున్నాను. ఊరికి తిరిగొచ్చిన తర్వాత, నన్నాదిలి పోయా యనుకున్న రోగాలన్నీ మళ్ళీ దయ్యాల్లాగా నన్ను పట్టుకుని పీడిస్తున్నాయి. మీరిచ్చిన మందు పాట్లాలన్నీ అయిపోయినై. ఏడాదికి సరిపడే ఆ మందు మళ్ళీ ఇచ్చారంటే, మీకు\n\nపుణ్యం పుంటుంది,” అని ప్రాధేయపడ్డాడు నాగరాజు.\n\n“ఆ మందు మీ ఇంట్లోనే తయారు చేసు కోవచ్చు. చేసే విధానమేమిటో నీ భార్యకు వివరిస్తాను. మీరు వెళ్ళి కొద్దిసేపు పక్కన వున్నధ్యానమందిరంలో కూర్చోండి,” అన్నాడు సాధువు.\n\nనాగరాజు వెళ్ళగానే సాధువు అతడి భార్యతో, “నీ భర్తకు అసలు ఏ జబ్బూ లేదు. ఊళ్ళో అందరికన్న ధనవంతుడు కావడం చేత, అందరూ తనకు శత్రువులే అన్న అనుమానం, అది కలిగించే భయం ఆయన్ను అనుక్షణం పీడిస్తున్నాయి. మీ పౌరుగు వాడైనవరహాల శెట్టి తనకు పోటీగా వస్తున్నాడని, అతడి మీద పెరిగిన అసూయ, నీ భర్తకు మనశ్శాంతి\n\nలేకుండాచేస్తున్నది.ఇదిచాలనట్టు-దాయా\nదులందరూ తన ఆస్తిని అపహరిస్తారేమోనని,\nవాళ్ళమీద పెంచుకున్న ద్వేషం ఆయన్ని\nదహించి వేస్తున్నది. అనుమానం, అసూయ,\nద్వేషం, భయం అనేవి అనేక రోగాలకు మూల\nకారణాలు. వీటిని వదిలించుకోనంత వరకు,\nనీ భర్త ఆరోగ్యం ఏమాత్రం బాగుపడదు!”\nఅని చెప్పాడు.\n\n“ఇదంతా ఆయనకే చెప్పవచ్చుగదా, స్వామీ! ఆయన్ని అవతలకి పంపి, నాకు చెబుతున్నారెందుకు?” అంటూ తన సందేహం వెళ్ళబుచ్చింది, నాగరాజు భార్య.\n\nదీనికి సాధువు మందహాసం చేసి, “ఎదుటి\nవాళ్ళు తన లోపాలను ఎత్తి చూపితే, ఏమనిషీ\n\nసులభంగా ఆ లోపాలను అంగీకరించడు.\nముఖ్యంగా, నీ భర్త లాంటి అనుమానస్థులు\nఅసలే నమ్మరు. అందుకే నీకు చెబుతు\nన్నాను,” అన్నాడు.\n\n“క్షమించండి, స్వామీ! తెలియక అడుగుతు\nన్నాను. ఏదో మందు సంగతి చెపుతానన్నారే?”\nఅని అడిగింది నాగరాజు భార్య వినయంగా.\n\n“మందు సంగతా? నేను పాట్లాలు కట్టి\nఇచ్చింది మందేమీ కాదు. చిటికెడు పంచ\nదార, ఉప్పు కలిపి నూరిన చూర్ణం. మీకు\nనామీద నమ్మకం కుదరడానికి అట్లా చేశాను.\nతీర్థయాత్రలు చేసిన కాలంలో, నీ భర్త ఇత\nరుల పట్ల అసూయ, ద్వేషం లాంటి భావాల\nనుంచి దూరంగా వున్నాడు. అందువల్లనే,\nఅప్పట్లో ఆరోగ్యం బాగుపడింది. అయితే,\nతిరిగి ఊరుచేరగానే, ఆ పాత దుర్గుణాలకు\nలొంగిపోవడంతో ఆరోగ్యం క్షీణించింది,”\nఅన్నాడు సాధువు.\n\n“మరి, ఇప్పుడు నన్నేంచేయమంటారు?”\nఅని అడిగింది దీనంగా నాగరాజు భార్య.\n\nసాధువు కొద్ది సేపుమౌనంగా వుండి, “బాగా\nఆలోచించిచూస్తే, నీ భర్త వరహాల శెట్టితో\nపాటుదాయాదులందరి పట్లా లేనిపోని అను\nమానాలతో ద్వేషభావం కలిగించుకున్నాడని\nస్పష్టమవుతున్నది. అందువల్ల నువ్వు నేర్పుగా\nఅతడి చేత వాళ్ళల్లో వున్న మంచేమిటో\nచెప్పించే ప్రయత్నం చెయ్యి. ఆ విధంగా\nఅతడు, వాళ్ళల్లో తను ఊహించుకుంటున్న\n\nచెడునుగాక, మంచిని గుర్తించగలుగుతాడు.\nక్రమంగా వాళ్ళపట్ల ద్వేషభావం నశిస్తుంది.\nనీభర్తఅరోగ్యస్థితి మెరుగవుతుంది,” అన్నాడు.\n\nతర్వాత ఇంటికి తిరిగొచ్చాక నాగరాజు భార్య ఆ రాత్రి భర్తను, “ఏమండీ! ఊళ్ళో అందరూ వరహాలశెట్టి మంచివాడనీ, దయా గుణం కలవాడనీ చెబుతారు. కాని, మీరేమో అతణ్ణి పరమదుష్టుడి కింద మాట్లాడేస్తూం టారు. అతడిలో వీసమెత్తు మంచితనం కూడా లేదనా, మీ నమ్మకం? తెలియకడుగుతు న్నాను, ఇంతకూ ఆ వరహాలశెట్టి, మీకు చేసిన ద్రోహం ఏమిటి?” అని అడిగింది.\n\nఆ ప్రశ్నకు నాగరాజు ఒక క్షణం నివ్వెర పోయి, “ఆ శెట్టి నాకు ద్రోహం చెయ్యడమా? అలాంటి దేమీ లేదే! మన ఊరు వస్తూనే ముందుగా నాదగ్గిరకు వచ్చి, తనెవరో చెప్పు కుని, బట్టల వ్యాపారం ప్రారంభించబోతున్నా ననీ, నా ఆశీర్వాదం కావాలనీ అడిగాడు. ఇప్పటికీ వీధిలో తారసపడితే నమస్కరించి - మీ దయవల్ల వ్యాపారం బావున్నదని కూడా చెబుతాడు,” అన్నాడు.\n\n“మరి, అలాంటి వరహాలశెట్టి గురించి సాధువు దగ్గిర, అతడికి మీరంటే ద్వేషమని చెప్పారెందుకు? ఆలోచించి చూడండి! అత డికి మీమీద ద్వేషం వున్న సూచనలేం లేవు; మీరే అతడి పట్ల అర్థం లేని ద్వేషం పెంచు కుంటున్నారు,” అన్నది.\n\nఇందుకు నాగరాజు తలాడిస్తూ, “అవును, నువ్వన్నదే నిజంలా నాకు కనిపిస్తున్నది,” అన్నాడు.\n\nఅప్పుడు నాగరాజు భార్య, సాధువు ఇచ్చిన మందంటూ ఒక పాట్లం పాడిని నీళ్ళల్లో కలిపి తాగమని భర్తకు ఇస్తూ, “వరహాలశెట్టి మీద లాగే, మీ దాయాదుల మీద కూడా అను మానం కొద్దీ ద్వేషం పెంచుకున్నారు. వాళ్ళల్లో వున్న మంచి గురించి రేపు చెబుదురుగాని, నిద్రపోండి!” అన్నది.\n\nఈ విధంగా నాగరాజు భార్య, సాధువు ఇచ్చిన సలహా ప్రకారం క్రమంగా భర్తలో ఇతరుల పట్ల వున్న అసూయనూ, ద్వేషాన్ని పోగొట్టి, అతణ్ణి పట్టి పీడిస్తున్న మాయదారి జబ్బును నయం చేసింది.\n\nసంగీత శక్తి!\n\nపొలాల మధ్య సంగీతం వినిపిస్తే పంట\nదిగుబడి పెరిగిందట. పశువులకు సంగీతం\nవినిపించడం వల్ల పాలు అదనంగా ఇచ్చా\nయట. అందుకే, కొన్ని ఆఫీసులలో ఉద్యో\nగుల సామర్థ్యం పెంచడానికి సంగీతం విని\nపిస్తున్నారట. చెవులకు 'వాక్‌మన్‌' తగిలించు\nకుని చదివేవాళ్ళూ, లెక్కలు వేసేవాళ్ళూ\nవున్నారు. ఇటీవల ఈ సంగీతం 'ఆపరేషన్\nథియేటర్ల'ను కూడా ఆక్రమిస్తున్నది. జర్మనీ\nలోని మోన్‌స్టన్ విశ్వవిద్యాలయ ఆస్పత్రిలో\nడాక్టర్లు సంగీతం వింటూ 'గుండె శస్త్ర చికి\nత్సలు' చేస్తున్నారు. డాక్టర్ల ఉద్రిక్తతను తగించి,\nఏకాగ్రతతో 'ఆపరేషన్' చేయడానికి సంగీతం\nఉపకరిస్తున్నది. రోగికి మందు సహాయంతో\nకాక సంగీతంతోనే మత్తు కలిగించే రోజులు\nకూడా త్వరలో రావచ్చునని భావిస్తున్నారు!\n\nఎగిరేపళ్ళాలు!\n\nఅంతరిక్షం నుంచి వచ్చే ఎగిరే పళ్ళాల\nగురించిన పరిశోధనలు ఇటీవల ఎక్కువ\n\nయ్యాయి. అమెరికాకు చెందిన రిచర్డ్ థామ్సన్ కొంత కాలంగా ఎగిరే పళ్ళాలను గురించిన వివరాలను సేకరిస్తున్నాడు. అవి హఠాత్తుగా కనిపించి వెళ్ళిపోవడం వల్ల వాటి వివరాలు సేకరించడం కష్టమవుతున్నది. 1976వ సం॥లో ఇరాన్ రాజధాని టెప్రాన్ మీద ఒక ఎగిరేపళ్ళెం కనిపిస్తే దానివెంట ఒక అమెరికా వైమానికుడు జెట్ విమానంలో వెళ్ళాడనీ, అయితే మార్గంలోనే విమానంలోని 'ఎలక్ట్రానిక్ సిస్టమ్' పాడయిందనీ, దారి మళ్ళాక అది మళ్ళీ పనిచేయడం మొదలు పెట్టిందనీ చెబుతున్నాడు. ప్రకాశవంతమైన ఆ ఎగిరే పళ్ళెం నుంచి ఒక శకలం భూమికి జారిందని కూడా చెబుతున్నాడు. ఇది ఇలా వుండగా, ఈ ఎగిరే పళ్ళాలకూ, మన పురాణ ఇతిహాసాలలోని విమాన వర్ణనలకూ దగ్గరి పోలికలున్నాయని థామ్సన్ అభిప్రాయ పడుతున్నాడు. కృష్ణుడు ప్రయోగించిన 'అగ్నిచక్రం' కూడా ఈ కోవకు చెందినదే అని అతడు అంటున్నాడు!"
        },
        {
            "title": "చందమామ కబుర్లు",
            "page_start": 58,
            "author": "చందమామ బృందం",
            "pdf_page": 58,
            "content": "వింతవేణువు\n\nఒక పేదవాడికి ఒక్కడే కొడుకుండేవాడు.\nవాడు అతి దుర్భలుడు, పని చెయ్యటానికి\nబొత్తిగా పనికిరాడు. వాడి పేరు ఆనందుడు.\nతండ్రి ఆనందుణ్ణి చాలాకాలం తన రెక్కల\nకష్టంతోనే పోషిస్తూ వచ్చాడు. కాని రాను\nరాను గంజికి కూడా కరువైపోయింది. అందు\nచేత తండ్రి ఆనందుణ్ణి ఎక్కడైనా పనికి\nకుదుర్చుదామనుకుని, వాణ్ణి వెంటబెట్టుకుని\nబయలుదేరాడు.\n\nఅయితే ఆనందుణ్ణి పనిలోకి తీసుకోవ\nటానికి ఎవరూ ఒప్పుకోలేదు. చివరకు ఆనం\nదుణ్ణి వాడి తండ్రి గ్రామాధికారి వద్దకు\nతీసుకుపోయాడు. గ్రామాధికారి వాణ్ణి పనిలోకి\nతీసుకున్నాడు. నిజానికి గ్రామాధికారి ఒట్టి\nకర్కోటకుడు. ఆయన వద్దకు పనివాళ్ళెవరూ\nవచ్చేవారు కాదు, వచ్చినా నిలిచేవారు కాదు.\nఏమీలేని దానికన్నా గ్రామాధికారిగారి కొలువే\nనయం కదా అనుకుని, ఆనందుణ్ణి వాడి\n\nతండ్రి ఆయన వద్ద పనికి పెట్టడు. ఇంకేమీ\nలేకపోతే వాడికింత తిండి అయినా దొరుకు\nతుంది. జీతమూ, బట్టలూ మొదలైన విషయా\nలను గురించి వాడి తండ్రితో ఏమీ చెప్పకుం\nడానే గ్రామాధికారి ఆనందుణ్ణి పనిలో పెట్టు\nకున్నాడు.\n\nమూడేళ్ళు పనిచేసినాక ఆనందుడు వెళ్ళి\nపోతానన్నాడు.\n\nగ్రామాధికారి వాడి చేతిలో మూడు వెండి\nరూకలు పెట్టి, “ఏడాదికి రూక చొప్పున\nఇచ్చాను, ఇక నీదారిన నువ్వు వెళ్ళు,”\nఅన్నాడు.\n\n“మూడేళ్ళనాడు ఏ బట్టలతో వచ్చానో,\nవాటితోనే పంపిస్తారా?” అని ఆనందుడు\nఅడిగాడు.\n\n“బట్టలిచ్చేటట్టు ముందుగా అనుకోలేదు.\nడబ్బిచ్చినదే ఎంతో ఎక్కువ,” అన్నాడు గ్రామా\nధికారి."
        },
        {
            "title": "వింతవేణువు",
            "page_start": 58,
            "author": "చందమామ బృందం",
            "pdf_page": 58,
            "content": "వింతవేణువు\n\nఒక పేదవాడికి ఒక్కడే కొడుకుండేవాడు.\nవాడు అతి దుర్భలుడు, పని చెయ్యటానికి\nబొత్తిగా పనికిరాడు. వాడి పేరు ఆనందుడు.\nతండ్రి ఆనందుణ్ణి చాలాకాలం తన రెక్కల\nకష్టంతోనే పోషిస్తూ వచ్చాడు. కాని రాను\nరాను గంజికి కూడా కరువైపోయింది. అందు\nచేత తండ్రి ఆనందుణ్ణి ఎక్కడైనా పనికి\nకుదుర్చుదామనుకుని, వాణ్ణి వెంటబెట్టుకుని\nబయలుదేరాడు.\n\nఅయితే ఆనందుణ్ణి పనిలోకి తీసుకోవ\nటానికి ఎవరూ ఒప్పుకోలేదు. చివరకు ఆనం\nదుణ్ణి వాడి తండ్రి గ్రామాధికారి వద్దకు\nతీసుకుపోయాడు. గ్రామాధికారి వాణ్ణి పనిలోకి\nతీసుకున్నాడు. నిజానికి గ్రామాధికారి ఒట్టి\nకర్కోటకుడు. ఆయన వద్దకు పనివాళ్ళెవరూ\nవచ్చేవారు కాదు, వచ్చినా నిలిచేవారు కాదు.\nఏమీలేని దానికన్నా గ్రామాధికారిగారి కొలువే\nనయం కదా అనుకుని, ఆనందుణ్ణి వాడి\n\nతండ్రి ఆయన వద్ద పనికి పెట్టడు. ఇంకేమీ\nలేకపోతే వాడికింత తిండి అయినా దొరుకు\nతుంది. జీతమూ, బట్టలూ మొదలైన విషయా\nలను గురించి వాడి తండ్రితో ఏమీ చెప్పకుం\nడానే గ్రామాధికారి ఆనందుణ్ణి పనిలో పెట్టు\nకున్నాడు.\n\nమూడేళ్ళు పనిచేసినాక ఆనందుడు వెళ్ళి\nపోతానన్నాడు.\n\nగ్రామాధికారి వాడి చేతిలో మూడు వెండి\nరూకలు పెట్టి, “ఏడాదికి రూక చొప్పున\nఇచ్చాను, ఇక నీదారిన నువ్వు వెళ్ళు,”\nఅన్నాడు.\n\n“మూడేళ్ళనాడు ఏ బట్టలతో వచ్చానో,\nవాటితోనే పంపిస్తారా?” అని ఆనందుడు\nఅడిగాడు.\n\n“బట్టలిచ్చేటట్టు ముందుగా అనుకోలేదు.\nడబ్బిచ్చినదే ఎంతో ఎక్కువ,” అన్నాడు గ్రామా\nధికారి.\n\n“మూడు రూకలున్నాయి గదా, వాటిలో నీవు రెండుంచుకుని నాకు ఒక్కటియి్య. చూడు, నా బట్టలు నీ బట్టల కన్నా అన్యా యంగా ఉన్నాయి,” అన్నాడు బిచ్చగాడు.\n\nఆనందుడు బిచ్చగాడికొక రూక ఇచ్చి ముందుకు సాగాడు.\n\nకొంతదూరం పోయాక మరొక కనుమ మలుపులో వాడికి మరొక బిచ్చగాడు ఎదు రయ్యాడు. వీడు మొదటి బిచ్చగాడి కన్నా కూడా చాలా ఎత్తున్నాడు. ఈ బిచ్చగాడు కూడా మొదటివాడు లాగానే ఆనందుడి వద్ద నుంచి ఒక రూక పుచ్చుకున్నాడు.\n\nకనుమ చివరలో ఆనందుడికి మూడో బిచ్చగాడు తగిలాడు. వాడు మిగిలిన ఇద్దరి కన్నా చాలా ఎత్తున్నాడు. ఆనందుడి దగ్గిర మిగిలి వున్న రూక ఇచ్చేసిన దాకా వాడు వదలలేదు. బిచ్చగాడి దీనస్థితి చూసి ఆనం దుడు మూడో రూక కాస్తా వాడి చేతిలో పెట్టేశాడు.\n\nఅది తీసుకున్న బిచ్చగాడు వెంటనే వెళ్ళి పోక, “నీదగ్గిర వుండే మూడు రూకలూ బిచ్చగాళ్ళకిచ్చేశావు. రూకకొక వరం చాప్పున కోరుకో. అన్నిటికన్నా నీకేమిష్టమో చెప్పూ,” అన్నాడు.\n\nఆనందుడు కొంచెం ఆలోచించి, “కృష్ణుడు వేణువు ఊదుతుంటే గోపకులూ, గోపికలూ నృత్యాలు చేసి మైమరచేవారుట. అట్లా వినే వారిని మైమరపించి నృత్యాలు చేసేటట్టుగా\n\nఆనందుడు ఆ మూడు రూకలూ తీసుకుని బస్తీకి బయలుదేరాడు.\n\nబస్తీకి వెళ్ళాలంటే కొండల మధ్య గల కనుమలో నుంచి వెళ్ళాలి. వాడికి ఆ కను మలో కొంత దూరం వెళ్ళాక ఒక బిచ్చగాడు అకస్మాత్తుగా ఎదురయ్యాడు.\n\nఆ బిచ్చగాడెంత ఎత్తుగా వున్నాడంటే వాణ్ణి చూసి భయపడి, ఆనందుడు కెవ్వున కేక పెట్టాడు.\n\n“నిన్నేమీ చెయ్యను. నాకొక్క రూక ఇవ్వు చాలు,” అన్నాడు బిచ్చగాడు.\n\n“నాదగ్గిర ఉన్నవే మూడు రూకలు. వీటితో బట్టలు కొనుక్కోవాలి,” అన్నాడు ఆనందుడు.\n\nచేసే అద్భుతమైన వేణువు ఒకటి కావాలి,”\nఅన్నాడు.\n\n“ఈసారి అంతకన్నా మంచి వరం కోరుకో,”\nఅన్నాడు బిచ్చగాడు.\n\n“ఎంత దూరాన పుండే వస్తువునైనా గురిగా\nకొట్టగల ఉండేలుబద్ద కావాలి,” అన్నాడు\nఆనందుడు.\n\n“నేను ఎవరిని ఏది అడిగినా వెంటనే\nవాళ్ళు నాకది ఇవ్వాలి. ఇంతవరకు నాజీవి\nతంలో అట్లాజరగలేదు,” అన్నాడు ఆనందుడు.\n\n“ఈసారి కాస్త మంచి కోరిక కోరావు. నీ మూడు కోరికలూ తీరుతాయిలే,” అంటూ బిచ్చగాడు వెళ్ళిపోయాడు.\n\nఆనందుడు కొండల్లోనే ఒకచోట ఎండ వేళ పడుకుని నిద్రలేచేసరికి, వాడి పక్కన\n\nఒక వేణువూ, ఒక ఉండేలుబద్దా పెట్టబడి\nవున్నాయి. వాడు సంతోషంగా వాటిని తీసు\nకుని బస్తీకి చేరుకున్నాడు.\n\nబస్తీలో వాడు దుకాణాల వద్దకు వెళ్ళి\nతనకు కావలసిన దుస్తులడిగి తీసుకున్నాడు.\nఎవరినో అడిగి గుర్రం తీసుకున్నాడు. వాడు\nఅడిగితే చాలు, పరమలోభులు కూడా అడి\nగినదాన్ని కాదనకుండా ఇచ్చేశారు. వాడు\nగుర్రమెక్కి తన గ్రామానికి తిరిగివచ్చాడు.\n\nఅక్కడ వాడికి గ్రామాధికారి కనిపించాడు.\nఆనందుడు గుర్రాన్ని ఆపి, “దండాలు,\nబాబుగారు!” అన్నాడు.\n\nగ్రామాధికారి వాణ్ణి చూసి నిర్ఘాంతపోయి,\n“అరె, ఇంతలోనే పెద్దమనిషివై పోయావే!”\nఅన్నాడు.\n\n“అంతా, కలిసివచ్చిందిలెండి,” అన్నాడు ఆనందుడు.\n\n“చేతిలో వేణువు కూడా పట్టావే? కొంపతీసి పని మానేసి గొప్ప సంగీత విద్వాంసుడవు తావా ఏమిటి?” అని అడిగాడు వెటకారంగా సప్పుతూ.\n\n“దానికేముందిలెండి? ఈ వేణువు కన్న గొప్పది ఈ ఉండేలుబద్ద. దీనితో ఎంత దూరాన ఉన్నదాన్నయినా కొట్టగలను. దూరాన ఆ తాటిచెట్టు మీద కూర్చున్న పక్షిని కూడా కొట్టగలను,” అన్నాడు ఆనందుడు ఎంతో ఆనందంగా.\n\n“నీ మొహం!” అన్నాడు గ్రామాధికారి హేళనగా.\n\n“పందెం వెయ్యండి, చూద్దురుగాని,” అన్నాడు ఆనందుడు.\n\n“నీవా పక్షిని కొడితే నీకు నా పాలమంతా ఇస్తాను. నాదగ్గిర వుండే నగదంతా ఇస్తాను. మళ్ళీ మాట్లాడితే ఆ పక్షిని నేనే తీసుకొచ్చి నీకిస్తాను. నీపు పక్షిని కొట్టినప్పటి ఘాట గద,” అన్నాడు గ్రామాధికారి.\n\nఆనందుడు ఉండేలుబద్దతో తాటిచెట్టు మీద వున్న పక్షిని పడగొట్టాడు. అది తాటి చెట్టు చుట్టూ వున్న రక్కసి పాదలలో పడింది. గ్రామాధికారి ఆ పక్షిని తీసుకురావ టానికి రక్కసి పాదలలోకి వెళ్ళవలసి వచ్చింది. ఆయన ముళ్ళు గీసుకుంటూ ఆ పాదలలోకి వెళ్ళిపక్షిని తీసుకోగానే, ఆనందుడు వేణువు ఊదాడు. వెంటనే గ్రామాధికారి నృత్యం చేయసాగాడు.\n\nకొద్దిసేపట్లోనే గ్రామాధికారి ఒళ్ళంతా గీరుకు పోయింది. బట్టలన్నీ చీలి, పీలికలయ్యాయి. ఆనందుడు వేణువు ఊదటం మానేసి, పాదలలోనుంచి బయటికి వచ్చిన గ్రామాధి కారిని చూసి, “నేను తమ కొలువు చాలించు కున్నప్పుడు నా బట్టలూ ఇట్లాగే ఉన్నాయి,” అన్నాడు.\n\nగ్రామాధికారి పందెంలో ఓడిపోయాడు గనక, ఆనందుడికి తనవద్ద వున్న నగదంతా ఇవ్వవలసి వచ్చింది. ఆ డబ్బు తీసుకుని ఆనందుడు బస్తీకి వెళ్ళి అక్కడ సరదాగా కాలక్షేపం చేశాడు."
        },
        {
            "title": "ప్రకృతి వింతలు",
            "page_start": 62,
            "author": "చందమామ బృందం",
            "pdf_page": 62,
            "content": "ప్రకృతి వింతలు\n\n## రెక్కలల్లార్చకుండా ఎగిరే పక్షి!\n\nసాధారణంగా ఏ పక్షయినా సరే ఎగిరేప్పుడు రెక్కలల్లారుస్తుంది. అయితే, అల్‌బాట్రోస్ అనే బాతు వంటి పక్షి మాత్రం గాలిలో రెక్కలాడించకుండా ఎగరగలుగుతుంది. అది గంటా రెండు గంటలు కాదు; కావాలంటే ఆగకుండా ఆరు రోజుల వరకు ఎగరగలదు. ఆ ఆరు రోజులూ నిద్రపోదా అంటే నిద్రపోతుంది. అలా గాలిలో ఎగురుతూనే హాయిగా కునుకుతీస్తుంది!\n\n## మారే ఇసుక దిబ్బలు\n\nఎడారిలోని ఇసుక దిబ్బలు ఒకరోజు ఉన్నట్టు మరు రోజు ఉండవు. ఈ రోజు చూసినదిబ్బలు రేపు ఉండవు. రేపు చూసేవి ఎల్లుండి కనిపించవు. ఎడారిలో ఎడ తెగకుండా వీచే గాలులే ఇలా జరగడానికి కారణం. ఆ గాలులకు ఇసుకలేచి కళ్ళు మూసి తెరిచేలోగా ఇసుకదిబ్బల ఆకా రాలను మార్చి వేస్తూ ఉంటాయి. అందువల్ల ఎడారి ప్రయాణంలో ఎటు వచ్చామో ఎటు వెళుతున్నామో తెలియడం కష్టం. అక్కడ కొండగురుతులు పెట్టు కోవడానికి సాధ్యపడదు.\n\n## పువ్వులు ఎలా నిద్రపోతాయి?\n\nపువ్వులు నిద్రపోవడం మీరెప్పుడయినా చూశారా? కనీసం కొన్ని రకాల పువ్వులయినా దళాలను ముదుచుకుని నిద్రపోవడం చూసే ఉంటారు. అయితే, దీనిని నిద్రఅని చెప్పడానికి లేదు. ఎందుకంటే కొన్ని పువ్వులు చాలా సున్నితమైనవి. వాతావరణంలో వచ్చే మార్పులనుంచి పువ్వులు రక్తింపబడడానికి ప్రకృతి సిద్ధంగా ఈ చర్యజరుగుతుంది. రాత్రులలో ఉష్ణోగ్రత తగ్గిపోయి, వాతా వరణం చల్లబడినప్పుడూ, చీకటి కమ్ము కున్నప్పుడూ కొన్ని పువ్వుల దళాలు ముదుచుళుని నిద్రపోతున్నట్టు కనిపి స్తాయి. మరి కొన్ని పువ్వులు పగటిపూట కూడా అమితమైన వేడి నుంచి తమను రక్తించుకోవడానికి ఇలా ముదుచుకు పోతాయి.\n\nSay \"Hello\" to text books and friends\n'Cause School days are here again\nHave a great year and all the best\nFrom Wobbit, Coon and the rest!\n\nIt's time to go back to school again. Time for text books. Time for games. Time to meet old friends. And make new ones. Time to start studying again. Because there's so much to learn about the world around you.\n\nFrom all of us here at Chandamama, have a great year in school. And remember to tell us what you've learnt everyday, when you come home from school !\n\nARTIG 1246\n\nఫోటో వ్యాఖ్యల పోటీ : : బహుమానం రు. 100/-\n\nఈ పోటీల వ్యాఖ్యలు 1994 మే నెల సంచికల్ ప్రకటింపబడును.\n\nPRAMOD BHANUSHALI\n\nDEVIDAS KASBEKAR\n\n*పై ఫోటోలకు సరియైన వ్యాఖ్యలు ఒక్క మాటల్ గానీ, చిన్న వాక్యంలో గానీ కావాలి. (రెండు వ్యాఖ్యలకూ సంబంధం ఉండాలి.) * మార్చ్ నెల 15వ తేదీలోగా వ్యాఖ్యలు మాకు చేరాలి. *మాకు చేరిన వ్యాఖ్యలలో అత్యుత్తమంగా ఉన్న సెట్టుకు (రెండు వ్యాఖ్యలకు కలిపి) రు. 100/-లు బహుమానం. *వ్యాఖ్యలు రెండూ పోస్టు కార్డుపైన రాసి, ఈ అడ్రసుకు పంపాలి: చందమామ ఫోటో వ్యాఖ్యల పోటీ, మద్రాసు - 600 026.\n\nజనవరి నెల పోటీ ఫలితాలు\n\nమొదటి ఫోటో : నేర్పుగల హస్తం!\n\nరెండవ ఫోటో : నిజమైన నేస్తం!\n\nపంపినవారు : ఎమ్. లక్ష్మీకుమారి\n\n11-226 ఏ, సాయినగర్, అనంతవురం - 515 001 (ఆం.ప్ర)\n\nబహుమతి మొత్తం రు. 100/- నెలాభరులోగా పంపబడుతుంది.\n\nచందమామ\n\nఇండియాల్ సంవత్సర చందా : రూ. 48.00\n\nచందా పంపవలసిన చిరునామా :\n\nడాల్టన్ ఏజన్సీస్, చందమామ బిల్డింగ్స్, వడపళని, మద్రాసు - 600 026\n\nPrinted by B.V. REDDI at Prasad Process Private Ltd., 188 N.S.K. Salai, Madras 600 026 (India) and Published by B. VISWANATHA REDDI on behalf of CHANDAMAMA PUBLICATIONS, Chandamama Buildings, Vadapalani, Madras 600 026 (India). Controlling Editor: NAGI REDDI.\n\nదూరతీరాలలో ఉన్న మీ బంధుమిత్రులకు\nమీరు ఇవ్వదగిన ప్రియాతి ప్రియమైన కానుక\nచందమామ\n\nవారికి కావలసిన భాషలో చందమామను ఆందజేయండి :\n\nఅస్సామీ, బెంగాలీ, ఇంగ్లీష్, గుజరాతీ, హందీ, కన్నడం, మలయాళం,\nమరాతీ, ఒరియా, సంస్కృతం, తమిళం, తెలుగు.\n\nదూరదేశంలో ఉన్నప్పటికీ వారికి మాతృదేశంలో ఉన్న మధురానుభూతిని కలిగించండి :\n\nసంవత్సర చందా:\n\nఆస్ట్రేలియా, జపాన్, చుటేషియా & శ్రీలంక\n\nసీ మెయిల్ ద్వారా: రూ. 105.00\n\nఎయిర్ మెయిల్ ద్వారా: రూ. 252.00\n\nఫ్రాన్స్, సింగపూర్, ఇంగ్లండు, అమెరికా,\nవచ్చిమజర్మనీ & ఇతర దేశాలు\n\nసీ మెయిల్ ద్వారా: రూ. 111.00\n\nఎయిర్ మెయిల్ ద్వారా: 252.00\n\nమీ చందాలను 'చందమామ వద్ది కేషన్స్' పేరు మీరుగా డిమాండ్ క్రాప్ట్ ద్వారా గాని,\nమచిఆర్డర్ ద్వారా గాని కింది చిరుశామకు వంపండి :\n\nనడ్క్యులేషన్ మేశీజర్, చందమామ వద్దికేషన్స్, చందమామ లిర్డింగ్స్, వడవళని, చుద్రాను-600026\n\nమరపు రాని ఆశ\n\nమధురమైన ఆశ\n\nnutrine Aasay\n\nఉచితం!\n\n25 ఆశ రేపర్లు\nP.B No: 2574, Madras-31\nకు పంపి, అందమైన 6\nస్టాంప్ స్టేక్కర్లు ఉచితంగా\nపొందండి\n\nఈ అవకాశం లేకుండా ఆశ లభిస్తుంది\n\nnutrine\n\nThe widest smile"
        }
    ]
}