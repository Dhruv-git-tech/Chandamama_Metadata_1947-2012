{
    "book_id": "చందమామ_1994_01",
    "stories": [
        {
            "title": "నూతన సంవత్సరం",
            "page_start": 7,
            "author": "చందమామ బృందం",
            "pdf_page": 7,
            "content": "I shared my homework. And some maths.\nDid some patterns. Shared my Mortons.\n\nMORTON\nSWEETS\n\nWe enjoy our School\nshare. It has been\nDelicious and\nCreamy Milk,\nChocolate and\nand Coconut\nmany other\nUmmmm\n\ndays...and Lunch Breaks more so\nour Family's favourite for years and\nyummy in so many\nGlucose and Sugar.\nCoconut Cookies,\nToffees, Lacto\ndelicious treats.\nmm. Every bite a\n\nyummy delight.\n\nRose\nBonbons,\n\nwith Mortons which we\nyears.\nAll with the goodness of\n\nEclairs, Supreme Chocolate\nMango King and so\n\nA lifetime of\nreal goodness\n\nMORTON CONFECTIONERY &\nMILK PRODUCTS FACTORY\n\nP.O.: Marhowrah 841 418.Dist.: Saran, Bihar\n\nCaution Notice: and its wrappers are registered trade mark of Upper Ganges Sugar & Industries Ltd.\nAny infringement of trade mark rights is liable to prosecution.\n\nCOM-293\n\nవార్తలు - విశేషాలు:\n\nఅధ్యక్షుడి వాగ్దానాలు\n\nమన దేశానికి సన్నిహిత మిత్రుడయిన మామూన్ అబ్దుల్ గయూమ్ నవంబర్ 11వ తేదీ మాల్దీవుల అధ్యక్ష పదవిని వరసగా నాలుగవసారి చేపట్టాడు. పార్లమెంటు (స్టేట్ మజ్లిస్) ఆయన పేరును మాత్రమే ప్రతిపాదించడం వల్ల ఎన్నికలంటూ ప్రత్యేకంగా జరగ లేదు. ప్రజల అభిప్రాయ సేకరణ మాత్రం జరిగింది. అక్టోబర్ 1వ తేదీ జరిగిన అభిప్రాయ సేకరణలో 93 శాతం మంది పార్లమెంటు ప్రతిపాదనను ఆమోదించారు.\n\nఅభిప్రాయ సేకరణకు ముందు అధ్యక్ష పదవికి గయూమ్ పోటీ చేయడనే అందరూ అనుకున్నారు. గయూమ్ మాజీ ఆంతరంగిక సలహాదారుడూ, బావమరిదీ అయిన ఇలి యాస్ ఇబ్రహిం, పార్లమెంటు చేత తన పేరును ప్రతిపాదింపచేయడానికి ప్రయత్నించాడు. అయితే, అతని మీద కొన్ని అభియోగాలు వచ్చి, విచారణలో దోషి అని బయటపడడంతో అతన్ని మాల్దీవుల నుంచి 15 సంవత్సరాలు బహిష్కరించడం జరిగింది.\n\nఅందువల్ల అధ్యక్ష పదవికి గయూమ్ కన్నా అర్హత గల వ్యక్తి కనిపించలేదు.\n\nఎన్నికలకు ముందు గయూమ్ ఎన్నో వాగ్దానాలు చేశాడు. దేశానికి నూతన రాజ్యాంగ శాసనం రూపాందించడం, అధికార వికేంద్రీకరణ, ఎన్నికల విధానంలో సంస్కరణలు — అంటే, రాజకీయ పక్షాలను అనుమతించి, అభ్యర్థుల పోటీలను నిర్వహించడం, యువతకు ప్రత్యేక ప్రాధాన్యతనివ్వడం వాటిలో ప్రధానమైనవి. యువతీయువకుల మధ్య పెరిగిపోతున్న మాదకద్రవ్యాల వ్యసనాన్ని కూడా ఆయన తీవ్రంగా ఖండించాడు. ముఖ్యంగా గత మూడేళ్ళుగా 15-17 మధ్య వయస్సు గల యువతీయువకులలో మాదకద్రవ్యాల వ్యసనం పెరిగినట్లు చెబుతున్నారు. యువతరం మద్యానికీ, మాదక ద్రవ్యాలకూ దూరంగా ఉండాలని గయూమ్ పిలుపునిచ్చాడు. యువజనుల సమస్యలను పరిష్కరించి వారి భవిష్యత్తును చక్కగా తీర్చిదిద్దాలన్న ఉద్దేశంతో గయూమ్, రషీదా యూనుఫ్ అనే వనితకు యువజన, స్త్రీ సంకైమ శాఖలను అప్పగించాడు.\n\nప్రపంచంలోని చాలా చిన్న స్వతంత్ర దేశాలలో మాల్దీవుల రిపబ్లిక్ ఒకటి. దాదాపు 130 చ.క.మీ. విస్తరించి వున్న 1200 దీవుల సముదాయం ఈ దేశం. 200 దీవులలో మాత్రమే ప్రజలు నివసిస్తున్నారు. ఒక్క దీవి వైశాల్యం కూడా 13 చ.క.మీ. మించి లేదు.\n\nమాల్దీవుల ప్రాచీన చరిత్ర స్పష్టంగా తెలియదు. క్రీ.పూ. 4వ శతాబ్దంలో దక్షిణ భారతదేశం నుంచి"
        },
        {
            "title": "రాజు-నిద్ర",
            "page_start": 10,
            "author": "శ్రీరామకమల్",
            "pdf_page": 10,
            "content": "రాజు-నిద్ర\n\nసువర్ణదేశపు రాజుకు నిద్రలో ఒక కల వచ్చింది. ఆ కలలో ఆయనకు నల మహా రాజు కనిపించి, కొత్త రకం వంట చేసి పెట్టాడు. ఆ వంటకం రుచి అద్భుతంగా వుంది. నలమహారాజు అది ఎలా చేశాడో రాజుకు గుర్తుంది. రాజు ఆ వంటకాన్ని తన వంటవాడి చేత చేయించుకోవాలనుకున్నాడు. మర్నాడాయన స్వయంగా వంటశాలకు వెళ్ళాడు.\n\nఆ సమయానికి వంటవాడు పళ్ళెంలో ఏదో కొత్తరకం వంటకాన్నుంచుకుని, కొద్ది కొద్దిగా తీసుకుని తింటున్నాడు. ఆ సువాసన కలలో వంటిదే అని రాజుకు అనిపించి, అదేమిటని వంటవాణ్ణి అడిగాడు.\n\nవంటవాడు రాజును చూసి తత్తరపడి, “ప్రభూ! ఇది తమరు తినదగ్గవంటకం కాదు. ఇందులో పులుసూ, కారం నురీ ఎక్కువగా వుంటాయి. ఇది తిన్నవారికి ఒక పట్టాన\n\nనిద్రపట్టదు. నాకిది ఎంతో ఇష్టం. తమకు విలువైన పదార్థాలతో వంట చేసి, ఈ చౌక బారు వంటకంతో నేనెంతో తృప్తిపడుతుం టాను,” అన్నాడు.\n\nఅయితే, రాజు ఊరుకోక వంటవాడు తనకోసం చేసుకున్న ఆ వంటకాన్ని కొంత తనూ తిన్నాడు. అది ఆయనకెంతో నచ్చి, “ఇక మీదట వారానికి రెండు సార్లయినా ఇలాంటిది తయారుచేసి, నాభోజనంతో జత పరుస్తూండు,” అని చెప్పి వెళ్ళాడు.\n\nఆ రాత్రి రాజుకు నిజంగానే నిద్రపట్ట లేదు. కడుపులో మంటగా అనిపించింది. గొంతులో అదాకరకంగా వున్నది. ఆయన మంచం మీద లేచి కూర్చుని, మహారాణిని నిద్రలేపితనకు నిద్రపట్టడం లేదని చెప్పాడు.\n\n“యువరాజు విలాసాల్లో మునిగి తేలుతు న్నాడని మీరు బెంగ పడకండి. అతడు అన్ని విద్యల్లోనూ ఆరితేరాడు. తన బాధ్యతలన్నీ\n\nచక్కగా తెలుసుకున్నాడు. ఇది అనుభవిం చాల్సిన వయసు. అందుకని విలాస జీవితం గడుపుతున్నాడు. ఇది ఎంతో కాలం సాగదు,\" అన్నది రాణి నిద్రమత్తుతో ఆవలిస్తూ.\n\nయువరాజు విలాస జీవితం గురించి రాజుకు తెలియదు. ఆయన ఆశ్చర్యపడి, ఇంకా విశేషాలడగాలనుకుంటే రాణి గాధ నిద్రలోపడింది. రాజుకు నిద్రపట్టక వైద్యుడి కోసం కబురంపాడు. వైద్యుడితోపాటు కోశాధి కారి, సైన్యాధిపతి, మంత్రి కూడా వచ్చారు.\n\nవైద్యుడు, రాజును పరీక్షించి నిద్రపట్టక పోవడానికికారణం అంతుపట్టడం లేదన్నాడు. తనుతిన్న వంటకం గురించి చెప్పడానికి రాజు మొహమాట పడ్డాడు.\n\n“మన ఖిర్చులు పెరుగుతున్నాయి. ఆదా యంతరిగిపోతున్నది. అలాగని తమరు బెంగ పెట్టుకుంటే ఎలా? ఈ సమస్య అన్ని దేశాలకూ వస్తుంది. పరిష్కార మార్గం దొరక్క పోదు,” అన్నాడు కోశాధికారి.\n\n“కొందరు రాజద్రోహులు పారుగు రాజు సాయంతో మన దేశాన్ని దెబ్బ తీయాలని చూస్తున్నారని, మీరు నిద్రపాడుచేసుకోకండి. ఇందుకు ప్రతిగా మనం ఏదో వ్యూహం వన్న లేకపోము,” అన్నాడు సైన్యాధిపతి.\n\n“రాజోద్యోగుల్లో అవినీతి పెరిగిపోతున్నది. మనమిచ్చే నదుపాయాలు సక్రమంగా ప్రజలకు చేరడంలేదు. అందువల్ల ప్రజల్లో అసంతృప్తి ప్రబలుతున్నది. తమరు నిద్రపాడుచేసు కుని ఏం లాభం? మేమంతా ఎందుకున్నట్లు? తొందరలోనే ఏదో ఉపాయం ఆలోచించ గలం?” అన్నాడు మంత్రి.\n\nరాజు వాళ్ళను పంపేశాడు. తనకు నిద్రపట్టక పోవడానికి ఇవేమీ కారణాలు కావని ఆయనకు తెలుసు. అసలు విషయం తల్లికి తప్ప ఎవరికీ చెప్పుకోలేననిపించి, ఆయన రాజమాత వద్దకు వెళ్ళాడు.\n\nఆ సమయంలో రాజమాత మెలకువగానే వుండి ఏదో గొణుక్కుంటున్నది. కొడుకును చూడగానే ఆమె, “నీకు నిద్రపట్టడం లేదు కదూ, నాకు తెలుసు! కొడుకు విలాసాల్లో మునిగి పోయాడు. కోశాగారంలో డబ్బు తరిగి పోయింది. అవతల పారుగు రాజుల నుంచి\n\nయుద్ధభయం. ఇవతల దేశంలో అవినీతి! ఏ రాజుకు మాత్రం నిద్రపడుతుంది? నీకు సాయపడి ఏదైనా ఉపాయం చెప్పుమని నీ తండ్రితో అంటే, ఆయన ఏమీ పట్టించుకో కుండా ఒశ్చెరగని నిద్రపోతున్నారు. నీ పరిస్థితి తెలుసుకుని నాకు నిద్రపట్టక, నీ తండ్రి ఉపేక్షాభావాన్ని తలుచుకుంటూ ఇలా కూర్చున్నాను,” అన్నది.\n\n“అమ్మ! నా నిద్రాభంగానికి కారణం నువ్వు నుకుంటున్నవేమీ కాదు. భోజనంలో ఏదో తేడా వచ్చింది,” అన్నాడు రాజు.\n\nఅందుకు రాజమాత నవ్వి, “చిన్నప్పటి నుంచి నువ్వింతే! నీ బాధకు కారణం నీకే తెలియదు. రాజరికం చేసే వాడికి సుఖంగా నిద్రపట్టిందంటే — ఆ దేశంలో సమస్యలన్నవి లేవని అర్థం. సమస్యలున్నా సుఖంగా నిద్రపోయే రాజు, ఏ దేశానికైనా అరిష్టం. నీ చయ సులో నీ తండ్రి నీకులాగానే నిద్రపోకుండా శ్రమించారు. ఇప్పుడు నీ మీద నమ్మకంతో సుఖంగా నిద్రపోతున్నారు. నీ సమస్యల గురించి తల్చుకుంటూంటే, నాకే నిద్ర\n\nపట్టడంలేదు. నీకేం నిద్రపడుతుంది? నీ సమస్యలకు పరిష్కారం ఆలోచించు. ఆ తర్వాతే నీకు నిద్రపడుతుంది,” అన్నది.\n\nరాజు మారుమాట్లాడకుండా తల్లి పాదా లకునమస్కరించి వెనుదిరిగాడు. అంతకాలం ఆయన కటుంబ సమస్యలను రాణిచూసు కుంటుందనీ, రాజరికపు బాధ్యతలను కోశా ధికారి, సైన్యాధిపతి, మంత్రి చూసుకుంటా రనీ నమ్మి నిశ్చింతగా వుంటున్నాడు. కానీ వాళ్ళంతా ఆ సమస్యల గురించి తను ఆలోచిస్తున్నాడని భావిస్తున్నారు.\n\nఎన్నో సమస్యలుండగా అంత కాలం తను సుఖంగా, నిశ్చింతగా నిద్రపోగలిగి నందుకు సిగ్గుపడిన రాజు, తెలిసో తెలియకో తనకు నిద్రాభంగం చేసి కళ్ళు తెరిపించిన వంటవాడికి మంచి బహుమానమిచ్చాడు.\n\nతన కొత్త వంటకం రాజుకు నిద్రాభంగం కలిగించిందని తెలిసి కంగారు పడుతున్నవంటవాడు, బహుమానం భచ్చినందుకు ఆశ్చర్యపడినా అంతకంటే ఎక్కువగా సంతోషాన్నే పొందాడు.\n\nతేదీదోషం\n\nగూటాల గ్రామంలో కృష్ణశాస్త్రి అనే పురోహితుడుండేవాడు. ఆయనకు తెలిసింది పారోహిత్యానికి సంబంధించిన మంత్రాలే అయినా, తను జ్యోతిషశాస్త్రంలో గొప్ప పాండిత్యం గలవాడిననీ, భూతభవిష్యద్వర్తమానాలు చెప్పగలననీ ప్రచారం చేసుకునేవాడు. గ్రామ ప్రజలు ఇది నిజమని నమ్మి, ఆయన్నాక గొప్ప జ్యోతిషపండితుడిగా గౌరవించేవారు.\n\nఈవిధంగా, ప్రజల అమాయకత్వాన్ని అసరా చేసుకుని, ఆయన అప్పుడప్పుడూ గ్రామానికి అపకారం జరగబోతున్నదనీ, పశువులకు అంటువ్యాధులు రానున్నవనీ నమ్మించి, దానికి విరుగుడుగా శాంతి పూజలు, హోమాలు చేయాలని, వారినుంచి భారీగా డబ్బూ, అన్నిరకాల తృణ ధాన్యాలు వసూలు చేసేవాడు.\n\nఇలా వుండగా, ఆ గ్రామానికి బడి పంతులుగా రమణమూర్తి అనే యువకుడు వచ్చి,\n\nకృష్ణశాస్త్రి ఇంటి పక్కనే వున్న ఒక చిన్న ఇంట్లో నివాసం ఏర్పరచుకున్నాడు. గ్రామ స్థులు కృష్ణశాస్త్రి గొప్ప జ్యోతిషపండితుడని చెబుతూంటే విని ముభావంగా వూరుకునే వాడు.\n\nఒకనాటి సాయంకాలం కృష్ణశాస్త్రి, రమణ మూర్తితో మాటల సందర్భంలో, “మాది వంశపారంపర్యంగా పురోహిత కుటుంబం కావడంతో, అలా పారోహిత్యం చేసుకుంటూ కాలం గడిపేస్తున్నాను. కానీ, జ్యోతిషశాస్త్రం గురించి నాకు తెలిసినంతగా, ఈ చుట్టుపక్కల ఏడేడు పధ్నాలుగు పరగణాలలో మరెవ్వరికీ తెలియదు. ఇంతెందుకు – మీ ముఖం చూసి, మీ భవిష్యత్తు చెప్పగలను, భయపడ కండి! మీకు నెల రోజుల్లో తీవ్రమైన అస్వస్థతా, విపరీతమైన ధన నష్టం జరగ నున్నది. ఇందుకు కారణం మరేం లేదు, శనిదోషం!” అన్నాడు.\n\n“అలాగ! మరి నేను శనిదోషాన్నుంచి తప్పించుకునే ఉపాయం లేదా?” అని అడి గాడు రమణమూర్తి నిబ్బరంగా.\n\n“ఎందుకు లేదు? ఇలాంటి అవాంతరాల నుంచి, మనను గట్టెక్కించేందుకే గదా, మన పూర్వులు జ్యోతిశాస్త్రాన్ని రచించింది. మీరు శనికి శాంతి చేయాలి. ఆ శాంతిలో ప్రధానమైనది, నాలాంటి గొప్ప పండితుడికి గోదానం చెయ్యడం,” అన్నాడు కృష్ణశాస్త్రి.\n\nరమణమూర్తి కొద్దిసేపు ఆలోచించి, “గోదానం చెయ్యాలంటే కనీసం ఐదు వందల రూపాయలన్నాకావాలి గదా? నాదగ్గర రెండు వందలకు మించి లేదే,” అన్నాడు.\n\nఆ జవాబుకు కృష్ణశాస్త్రి నవ్వి, “ఎంత అమాయకులండీ, ఐదు వందల రూపాయలు మీచేత ఖర్చు పెట్టిస్తానా? అసలే శనిదోషం వల్ల మీరు కష్టాలపాలు కానున్నారు. నాదగ్గర ఒక మంచి ఆవున్నది. దాన్ని రెండు వందల రూపాయలకు మీకు అమ్మేస్తాను. శనివారం మంచిరోజు కాబట్టి, పూజానంతరం దాన్ని నాకు దానం చేసెయ్యండి,” అన్నాడు.\n\nఆ రాత్రి రమణమూర్తి, కృష్ణశాస్త్రికి రెండు వందల రూపాయలిచ్చి, ఆవును తన ఇంటికి తోలుకువచ్చాడు. కృష్ణశాస్త్రి తను రెండు వందల రూపాయలు లాభం పొందినందుకు చాలా సంతోషించాడు.\n\nనాలుగు రోజుల తర్వాత, శనివారం నాడు ఆయన రమణమూర్తి ఇంట్లో పూజా\n\nఅదీ చేసి, రమణమూర్తిని దక్షిణ, తాంబూ లాలతో గోదానం ఇవ్వమన్నాడు.\n\nఇందుకు రమణమూర్తి తటపటాయిస్తూ, “చూడండి, శాస్త్రిగారూ! నిజంగా శనిదోషం వల్ల నాకు అన్వస్థతా, ధననష్టం జరుగు తుందంటారా?” అని ప్రశ్నించాడు.\n\nఇది వింటూనే కృష్ణశాస్త్రి ఉగ్రుడైపోయి, దాపులనున్న ఇళ్ళ అరుగుల మీదివాళ్ళను పిలిచి, “విన్నారా, కొత్తగా మన గ్రామం వచ్చిన పంతులుగారి కుళ్ళంకలు! నేను జ్యోతిషశాస్త్రంలో ఉద్దండుడినని, మీ అంద రికీ తెలుసు. ఖర్మ అనాలో లేక జాతక ప్రభా వంఅనాలో, ఈయనకు మాత్రం నా పొండి త్యంలో నమ్మకం లేదు!” అని రమణమూర్తి\n\nముఖంలోకి తేరిపార జూస్తూ, “బుద్ధి కర్మాను సారి కద, అన్నారు పెద్దలు. నేను నాక్కి వక్కా ణిస్తున్నాను – మీరు గోదానం చెయ్యకపోతే, ఈ నెల తిరక్కుండానే మిమ్మల్ని శని పట్టి పేడిస్తుంది. నాహెచ్చరిక పాటించండి. చేతులు కాలాక ఆకులు పట్టుకోవడం మూర్ఖపద్ధతి!” అన్నాడు.\n\nరమణమూర్తి ఏమాత్రం తాణక్కుండా, అక్కడ చేరినవాళ్ళకేసి ఒకసారి చూసి, శాస్త్రితో, “ఏమో, శాస్త్రిగారూ! ఈ ఆవుకూ, నాకూ ఏదో పూర్వజన్మ సంబంధం వున్నట్టు తోస్తున్నది. ఈనాటివరకూ ఎక్కడా కనీవినీ ఎరగను, ఇది రోజుకు పది సేర్ల పాలిస్తున్నది. అందువల్ల, ఈ ఆవును మాత్రం దానం చెయ్యను. ఒకవేళ మీరు చెప్పినట్టే, శని ప్రభావం వల్ల నాకు తీవ్ర నష్టం జరిగితే, మీ పాండిత్యాన్ని నమ్మి, నా తప్పును క్షమించ మని కోరుతూ, మీకు రెండు ఆవుల్ని దానం చేస్తాను. ఒకవేళ నెల రోజుల లోపల నాకేమీ నష్టం కలగకపోతే, మీరు చెప్పింది బూటకపు జాతకంగా భావిస్తాను. కనక దయతలచి\n\nనెల గడిచాకే గోదానం మాట ఎత్తండి,” అన్నాడు. ఇది విని కృష్ణశాస్త్రి నిశ్చేష్టుడయ్యాడు. అక్కడ చేరిన జనం పంతులుగారు చెప్పింది న్యాయంగానే వున్నదన్నారు.\n\nకృష్ణశాస్త్రి తల వంచుకుని ఇంటికి వచ్చి, మంచం మీద రెండు చేతుల్తో తల పట్టుకుని కూర్చుని భార్యతో, “కొత్తగా మన గ్రామం వచ్చిన, ఈ మూర్తిగాడెవడో పచ్చి పాషండు డిలా వున్నాడు. నేను చెప్పిన జాతకం ఎలానూ ఫలించదు. వెయ్యి విలువ చేసే గంగిగోవు లాంటి ఆవును రెండు వందలకే సొంతం చేసుకున్నాడు. పైగా, గ్రామంలో నేను జ్యోతిషశాస్త్రంలో తిరుగులేని పండితుడి నన్న నమ్మకం కూడా పోయే ప్రమాద మున్నది,” అన్నాడు.\n\nకృష్ణశాస్త్రి భార్య, భర్తను ఓదార్చుతూ, “గ్రామంలో, పక్క గ్రామాల్లో మీరు పౌరో హిత్యం చేస్తూ గడించే దానితో మనకు సుఖంగానే గడిచిపోతున్నది. అలాంటప్పుడు, ఎందుకు మీకీ జ్యోతిషాలూ, జాతకాల గొడవ!” అన్నది.\n\nఐచిత్రుపుష్ఠి\n\n10\n\n[ఉత్తుంగుడి సాహసాన్ని మెచ్చుకున్న నాగవురి రాజు అతనికి తోడుగా మరికొందరు భటులను వంపుతానని మాట ఇచ్చాడు. నాగవురి రాజకుమారి మల్లిక ఉత్తుంగుణ్ణి పిలిపించి, నాగవురి సింహాసనానికి నాగసింహమడు కుట్ర వన్ను తున్నాడని చెప్పి, ధానివి విచ్చివుంచేయడానికి ఉత్తుంగుడి సహాయం కోరింది. యువరాణి భవనంలోని శతాబ్దిక ప్పాపులు కనిపించకపోవడంతో విన్నయం చెందిన రాజు వాటిని వెతికించమని సేనాధిపతిని కోరాడు. — తరవాత]\n\nరాజభవనం నుంచి వెలుపలికి రాగానే, సేనాధి\nపతి ఉత్తుంగుడి కోసం కబురు పంపాడు.\nశతాబ్దిక పుష్పాలను వెతికే బాధ్యతను దళ\nనాయకుడు నాగసింహుడికి అప్పగిద్దామా\nఅన్న ఆలోచన ఆయనకు కలిగింది. కానీ,\nదళనాయకుడు రాజధానిలో ఉండడం రాజు\nగారికి ఇష్టం లేదు గనక, ఆ పనిని అతనికి\nఅప్పగించడం మంచిది కాదని నిశ్చయిం\nచుకున్నాడు.\n\nశతాబ్దిక పుష్పాలను గురించి ఆలోచిస్తూ\nసేనాధిపతి తన భవనానికి చేరిన కొంతసేప\nటికి ఉత్తుంగుడు అక్కడికి వచ్చి, ఆయనకు\nనమస్కరించి, “మేము ఎప్పుడు బయలు\nదేరాలి? నా పడవ సముద్ర తీరంలోనే ఉన్నది.\nమిగతా పడవలు సిద్ధమయ్యాయా? నేను\nఇక్కడికి తెచ్చిన పువ్వులు పోను, మిగతావి\nకాబూయీ ఇంటి దగ్గరే ఉన్నాయి. మేము\nఎప్పుడు బయలుదేరుతామో తెలిస్తే, ఆ\n\n'చందమామ'"
        },
        {
            "title": "విచిత్ర పుష్పం (10వ భాగం)",
            "page_start": 17,
            "author": "చందమామ బృందం",
            "pdf_page": 17,
            "content": "పువ్వులను కూడా తెచ్చుకోవచ్చు,” అన్నాడు ఉత్సాహంగా.\n\n“పడవలు సిద్ధమవుతున్నాయి. ఈలోగా నీతో పంపవలసిన భటులను ఎంపిక చేస్తు న్నాము. నీకు తోడుగా పంపడానికి దళనాయ కుడు నాగసింహణ్ణి కూడా పిలిపించాము. ఎప్పుడు వెళ్ళాలి? ఎలా వెళ్ళాలి? రాకాసి మృగాన్ని ఎలా ఎదుర్కోవాలి? మొదలైన విషయాలను గురించి నీతో చర్చించడానికి నాగ సింహుడు వస్తానన్నాడు,” అన్నాడు సేనాధిపతి.\n\n“ఎప్పుడు వస్తానన్నాడు?” అని అడిగాడు ఉత్తుంగుడు.\n\n“ఈపాటికే వచ్చి ఉండాలి. మరి రాని కారణం తెలియదు,” అని సేనాధిపతి చెబు\n\nతూన్నంతలో దళనాయకుడు నాగసింహుడు అక్కడికి వచ్చాడు.\n\n“నాగసింహా! ఇతడే నేను చెప్పిన యువ కుడు ఉత్తుంగుడు. నువ్వు తోడుగా వస్తున్నా వని తెలిసి చాలా ఉత్సాహంగా ఉన్నాడు. ఈ యువకుణ్ణి నీ శిబిరానికి తీసుకుని వెళ్ళి, ప్రయాణం గురించిన వివరాలు తెలుసుకో. ఎప్పుడు ఎలా వెళ్ళాలి? ఎలాంటి జాగ్రత్తలు తీసుకోవాలి? మొదలైన విషయాలను ఇరు వురూ చర్చించి నిర్ణయించండి. ఈ యువ కుడి ప్రయాణం తప్పకుండా విజయవంతం కావాలని రాజుగారు ఆశిస్తున్నారన్న విషయం మరిచిపోవద్దు. ఇరువురూ మాట్లాడుకుని ఎప్పుడు బయలుదేరాలో తెలియజేయండి,” అన్నాడు సేనాధిపతి.\n\nనాగసింహుడు చిన్నగా నవ్వి, “చిత్తం, సేనాధిపతి! మా సముద్ర ప్రయాణం గురించిన పథకం సిద్ధం చేసుకుని, సాయంకాలానికి మీ దగ్గరికి వస్తాము,” అని ఉత్తుంగుడివైపు తిరిగి, “వెళదామా,” అంటూ వెనుదిరిగి వెలువలికి నడవసాగాడు.\n\nఉత్తుంగుడు అతన్ని అనుసరించాడు. ఇద్దరూ దాపులనే ఉన్న సైనిక శిబిరానికి చేరారు. తన గదిలో ప్రవేశించేంత వరకు నాగసింహుడు ఒక్క మాట కూడా మాట్లాడ లేదు. ఉత్తుంగుడు కూడా మౌనంగానే నడి చాడు. నాగసింహుడు తన గదిలో ఉన్న ఒకే ఒక ఆసనంలో కూర్చుని, ఉత్తుంగుణ్ణి\n\nఎదుట ఉన్న ముక్కాలిపీట మీద కూర్చో\nమన్నాడు.\n\nఉత్తుంగుడు కూర్చున్నాక, “రాజుతో\nసహా అందరూ నీ ప్రయాణం మెచ్చుకుంటూ\nతెగ మురిసి పోతున్నారు గదా! ఇప్పుడు\nచెప్పు, నువ్వు చేస్తున్న ఆ సాహస ప్రయాణం\nఏమిటో?” అని అడిగాడు నాగసింహుడు\nహేళనగా.\n\nఅతని ధోరణిని చూసి ఉత్తుంగుడు\nగతుక్కుమన్నాడు. అయినప్పటికీ ఆ క్షణమే\nతేరుకుని, ఏ మాత్రం తొణక్కుండా తన\nప్రయాణం గురించిన వివరాలన్నిటినీ పూస\nగుచ్చినట్లు వివరించాడు. అంతా విన్న నాగ\nసింహుడు, “ఇంత దూరం ఒంటరిగా వచ్చిన\nసాహసవీరుడివి ఇక్కడి నుంచి ఒంటి\nవెళ్ళలేవా? నీ అచంచలమైన దైర్యం ఇంతలో\nఏమైపోయింది?” అన్నాడు మరింత పరిహా\nసంగా.\n\n“నేను ఒంటరిగా వెళ్ళడానికే వచ్చాను.\nఅసలు ఇక్కడ మీ రాజ్యం ఉన్న సంగతి\nకూడా నాకు తెలియదు. అయితే, మీ రాజు\nకరుణామూర్తి. నామీద కరుణజూపి నాకు\nతోడు పంపుతానన్నాడు. మరొక్క విషయం\nఏమంటే రాకాసిమృగాన్ని ఉపాయంగా\nమానవ నివాసానికి సాధ్యమయినంత దూరా\nనికి తీసుకునివెళ్ళి వదిలిపెట్టడం నా ధ్యేయం.\nఅలా చేయడం వల్ల ఒక్క మాణిక్యపురికి\nమాత్రమే కాదు; మీ నాగపురికి కూడా ఆ\n\nమృగం నుంచి రక్షణ లభిస్తుంది,” అన్నాడు\nఉత్తుంగుడు.\n\n“నాగపురి రాజ్యం గురించి నీకు విచారం\nవద్దు. ఒక్క రాకాసిమృగమే కాదు; ఇతర\nశత్రువులు ఎవరు వచ్చినా సరే మా రాజ్యాన్ని\nకాపాడుకోవడానికి మేము ఉన్నాం. అందుకు\nనీ సహాయం అవసరం లేదు. అది సరే,\nరాకాసిమృగాన్ని చూశానంటున్నావు. అయినా,\nఈ కాలంలో రాకాసిమృగాలు ఎక్కడివి?\nనువ్వు చెప్పే కాకమ్మ కథ నమ్మడానికి వినే\nవాళ్ళందరూ అమాయకులు కారు!” అన్నాడు\nనాగసింహుడు పరిహాసంగా నవ్వుతూ.\n\n“మీరు నమ్మినా, నమ్మకపోయినా ఇది\nముమ్మాటికీ నిజం! ఆ రాకాసిమృగాన్ని\n\nనేను కళ్ళారా చూశాను. అంతే కాదు; అది\nమాణిక్యపురి సముద్ర తీరంలో సృష్టించిన\nబీభత్సాన్ని మా సైనికులు ప్రత్యక్షంగా చూశారు.\nఅది పాదం మోపిన చోటల్లా ఇళ్ళూ, చెట్టు\nచేమలూ నేలఁపుట్టమైపోయాయి. అందువల్లే\nదానిని ఎదిరించి పోరాడడం లాభం లేదనీ,\nవీలయినంత దూరానికి తీసుకునివెళ్ళివదిలె\nపెట్టాలని నిర్ణయించారు మా రాజు. శతాబ్దిక\nపుష్పాల కోసమే ఆ రాకాసిమృగం మాణిక్య\nపురికి వస్తున్నట్టు కూడా తెలిసింది. అందుకే\nఈ పుష్పాల సాయంతో దానిని సుదూర\nప్రాంతానికి చేర్చడానికి నేను బయలుదేరాను.\nఒకవేళ మీకు రాకాసిమృగం అంటే భయంగా\nవుంటే మీరు రాకండి. నేను ఒంటరిగానే\n\nవెళతాను,\" అన్నాడు ఉత్తుంగుడు దృఢమైన\nకంఠస్వరంతో.\n\n“భయమా! నాకా! రాకాసిమృగాన్ని చూసి నేను భయపడతానా? ఛి ఛి, భయమంటే ఎరుగని వీరుణ్ణి నేను. పైగా, ప్రాణాలకు తెగించి పోరాడడానికి శిక్షణ పొందిన దళ నాయకుణ్ణి నేను అన్న విషయం మరిచి పోయావా?” అని అడిగాడు నాగసింహుడు.\n\n“మాణిక్యపురిలోనూ శిక్షణ పొందిన సైనికులూ, దళనాయకులూ చాలామంది ఉన్నారు. అయినా, వాళ్ళు రాకాసిమృగం ముందు తమ శక్తిసామర్థ్యాలు ఫలించవని గ్రహించారు. అందుకే మృగం బారి నుంచి తప్పించుకోవడానికి ఈ ఉపాయం ఆలోచించాము,” అన్నాడు ఉత్తుంగుడు.\n\n“సరే, ఆ సంగతి అలా వుంచు. నువ్వు తెచ్చిన పుష్పాలు ఇప్పుడు ఎక్కడున్నాయి? నీ గదిలో ఉన్నాయా? అవి మొత్తం ఎన్ని ఉంటాయి? రెండా? మూడా?” అని అడిగాడు నాగసింహుడు.\n\n“చాలానే ఉన్నాయి. పూచిన పువ్వులన్నీ టినీ సేకరించి తెచ్చాను. పడవ తల్లకిందు లయినప్పుడు కొన్ని సముద్రం పాలయ్యాయి. ఇప్పుడు ఒక కట్ట పువ్వులను రాజుగారికి ఇచ్చాను. మిగిలిన పువ్వులు కోయదార కాబూయీ దగ్గర ఉన్నాయి. బయలుదేరే ముందు మనం వాటినన్నిటినీ తెచ్చుకోవాలి,” అన్నాడు ఉత్తుంగుడు.\n\n\n\n“అంటే, ఆ పువ్వులను చూడాలంటే, నేను రాజభవనానికి వెళ్ళాలన్న మాట!” అన్నాడు నాగసింహుడు.\n\n“అవును. కానీ,” అంటూ ఏదో చెప్పు బోయి ఆగిపోయాడు ఉత్తుంగుడు.\n\n“కానీ ఏమిటి? ఆ పువ్వులు రాజభవ నంలో లేవా?” అని గద్దించాడు నాగసింహుడు.\n\n“రాజుగారి దగ్గరి నుంచి ఆ పువ్వులను యువరాణి తీసుకుపోవడం మాత్రమే చూశాను. రాజభవనంలో అవి ఎక్కడ ఉన్నవో నాకు తెలియదు,” అన్నాడు ఉత్తుంగుడు.\n\n“ఆ విచారం నీకు వద్దు. ఆ విషయం నేను రాజునే వెళ్ళి అడగగలను. మహారాణి\n\nమా అక్కగారన్న విషయం నీకు తెలుసా?” అని అడిగాడు నాగసింహుడు నవ్వుతూ.\n\n“అలాగా! ఆ సంగతి ఇప్పుడే తెలిసింది. చాలా సంతోషం,” అన్నాడు ఉత్తుంగుడు ఆ విషయం తనకు అంతకు ముందే తెలుసునన్న విషయం బయటపెట్టకుండా.\n\n“మనం ఎప్పుడు వెళ్ళాలో ఆలోచించి, నీకు తెలియజేస్తాను. ఆ తరవాత ఇద్దరం కలిసి సేనాధిపతి దగ్గిరికి వెళదాం. అంత వరకు నువ్వునీ విడిదిలోనే ఉండు!” అన్నాడు నాగసింహుడు.\n\nఉత్తుంగుడు అక్కడినుంచి బయలుదేరి తన విడిదికి వెళ్ళాడు. అక్కడ కూర్చుని ఎవరి నుంచి ఎప్పుడు ఏ కబురు వస్తుందో అని ఎదురుచూడసాగాడు. కానీ మధ్యాన్నం ద్వాటినా ఎవరూ రాలేదు. సాయంకాలమై పాద్దు గూకింది. అయినా, దళనాయకుడి నుంచి గాని, సేనాధిపతి నుంచి గాని, రాజు లేక యువరాణి నుంచి గాని ఎలాంటి సమా చారమూ రాలేదు. అందువల్ల రాజభవనంలో యువరాణి గది నుంచి శతాబ్దిక పుష్పాలు కనిపించకుండా పోయిన సంగతి కూడా అతనికి తెలియదు.\n\nమరునాడు తెల్లవారి, పాద్దెక్కిన కొంత సేపటికి కోయదొర కాబూయీ ఉత్తుంగుడి విడిదికి హడావుడిగా వచ్చాడు. అతన్ని చూడ గానే, “ఏమయింది కాబూయీ?” అని అడి గాడు ఉత్తుంగుడు ఆదుర్దాగా.\n\n“సువ్వు తీసుకువచ్చిన శతాబ్దిక పుష్పాలు కనిపించలేదు! సువ్వు వచ్చినప్పుడు తిరిగి ఇవ్వాలనీ, వాటిని జాగ్రత్తగా దాచమనీ నేను నా కుమార్తె చిత్రకు మరీ మరీ చెప్పాను. ఆమె కూడా వాటిని తన స్నేహితురాళ్ళకు కూడా ఇవ్వకుండా తన గదిలోనే భద్రంగా దాచింది. ఈరోజు తెల్లవారి లేచి చూసేసరికి పువ్వులు కనిపించలేదు. ఆమె పువ్వులు దాచిన గదిలోకి రాత్రి ఎవరూ వచ్చినట్టు అలికిడి లేదు. తనను ఆటపట్టించడానికి తన స్నేహితురాళ్ళేమయినా తీసి దాచారేమో అని చిత్ర వెళ్ళి వాళ్ళను అడిగింది. అయినా, వాళ్ళకేమీ తెలియదన్నారు. పువ్వులు ఎలా పోయాయో ఏమాత్రం అంతుబట్టడం లేదు. అంతా మాయగా ఉన్నది. అక్కడికి రాకాసి మృగం వచ్చే అవకాశం లేదు కదా!” అన్నాడు కాబూయో విచారంగా.\n\n“సముద్ర తీరంలో బండల మధ్య వున్న ఇరుకైన మార్గం గుండా అంత పెద్ద రాకాసి మృగం రాజాలదు. ఒకవేళ వచ్చిందే అను కున్నా అది అడుగు మోపిన ప్రతిచోటూ సర్వనాశనం అయి వుండేది. కాబట్టి అది రాకాసిమృగం పని కానే కాదు,” అన్నాడు ఉత్తుండుగు దృఢంగా.\n\n“మరి ఎవరి పనై ఉంటుందంటావు?” అని అడిగాడు కాబూయో.\n\nఉత్తుంగుడు కొంతసేపు మౌనంగా ఆలోచించి, “దళనాయకుడు నాగసింహుడు నిన్ననే రాజధానికి వచ్చాడు. రాజూ, సేనాధిపతీ నాగసింహుణ్ణి నాకు రక్షణగా పంపడానికి\n\nనిశ్చయించారు. మాటల సందర్భంలో నేనే\nఅతనికి శతాబ్దిక పుష్పాలు మీదగ్గర ఉన్నా\nయని చెప్పాను. పైగా, నాగసింహుడు నాగ\nపురి సింహాసనం కోసం కుట్రపన్నడానికి\nఆలోచిస్తున్నట్టు యువరాణి నాకు తెలియ\nజేసింది. అతనిద్వారా రాజుగారికి కూడా\nఆపద వాటిల్లే అపాయం ఉన్నది. కాబట్టి\nనాగసింహుడే మీ ఇంట్లో శతాబ్దిక పుష్పాలను\nఅపహరించి ఉంటాడని నాకు అనిపిస్తున్నది!”\nఅని యువరాణి తనకు చెప్పిన విషయాలన్ని\nటినీ కాబూయికి చెప్పాడు.\n\n“నాగసింహుడికి రాజుగారి పట్ల అసూయా ద్వేషాలు ఉన్నాయనీ, అతడు నాగపురి సింహాసనం కోసం కలలు కంటున్నాడనీ నేను ఇంతకు ముందే విన్నాను. అటువంటి దుర్మార్గుణ్ణి నీకు రక్తణగా పంపాలనుకోవడం దురదృష్టకరం. అతని పట్ల నువ్వు చాలా జాగ్రత్తగా వ్యవహరించాలి సుమా. దళనాయ కుడు నీకోసం కబురు చేస్తానన్నాడు గనక నువ్వు ఇక్కడే వుండు. నేను మాత్రం వెళ్ళి రాజుగారికి పువ్వులు కనిపించని సంగతి\n\nచెబుతాను,” అంటూ కాబూయీ అక్కడి\nనుంచి రాజు దగ్గరికి వెళ్ళాడు.\n\nకాబూయీ మాటలు విని రాజు, “మీ ఇంట దాచిన శతాబ్దికపుష్పాలు కూడా కని పించడం లేదా! రాకాసిమృగానికే కాదు, వేరెవరికో కూడా ఆ పువ్వుల అవసరం ఏర్ప డిందన్నమాట!” అని కొంతసేపు ఆలోచించి, సేనాధిపతి కోసం కబురంపాడు.\n\nసేనాధిపతి రాగానే, “దుర్జయా! కాబూయీ ఇంటిలోని పుష్పాలు కూడా మాయమయ్యా యట! ఏదో కుట్ర ప్రారంభమయినట్టున్నది!” అన్నాడు రాజు ఆవేశంగా.\n\n“అంతా చిత్రంగా ఉన్నది, ప్రభూ! కుట్ర దారులెవరైనాసరే, త్వరలోనే బయటపెడతాను ప్రభూ!” అన్నాడు సేనాధిపతి.\n\nకాబూయీ, ఉత్తుంగుడు తనకు చెప్పిన\nవిషయాలను సేనాధిపతికి చెప్పాడు.\n\n“అదా సంగతి! అంటే శతాబ్దిక పుష్పాలు మీ ఇంట ఉన్న విషయం నాగసింహుడికి తెలుసునన్న మాట!” అన్నాడు సేనాధిపతి తల పంకిస్తూ.\n\n— (ఇంకావుంది)\n\nరాజగారి మావటిడు\n\nపట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, చేపట్టిన కార్యం సాధించి తీరాలనే నీ పట్టుదలా, అకుంఠిత దీక్షా, నాకు విస్మయం కలిగిస్తున్నవి. అయితే, భీతి కొలిపే ఈ శ్మశానంలో ప్రతిసారీ భంగపాటు చెందుతూ ఎంత కాలమని నీ పట్టుదలా, ఓర్పులను నిలుపుకోగలవు? నువ్వు కార్యసాఫల్యం పొందే లోపలే, నిన్ను వార్థక్యం లోబరుచుకునే ప్రమాదం ఉన్నది. ప్రాణికోటికి — అందునా ముఖ్యంగా మనిషికి వార్థక్యం శాపం లాంటిది. నువ్వా దశకు చేరాక, ఇప్పుడు నీలో వున్న లోకజ్ఞతా, ఇంగితాలుకూడా మొద్దుబారి పోగలవు. ఆ స్థితిలో నువ్వు, ఉదయపురి రాజు సూర్యసింహపిలా అనాలోచితమూ, అసంబద్ధ మూఅయిన నిర్ణయాలు చేసే అవకాశము\n\nబేలాళె కథలు"
        },
        {
            "title": "బేతాళ కథలు: రాజుగారి మావటీడు",
            "page_start": 25,
            "author": "ఎన్. శివనాగేశ్వరరావు",
            "pdf_page": 25,
            "content": "న్నది. ఇందుకు ఉదాహరణగా, ఆ రాజు కథ\nచెబుతాను, శ్రమ తెలియకుండా, విను,\"\nఅంటూ ఇలా చెప్పసాగాడు:\n\nఉదయపురిరాజు సూర్యసింహుడు మహా\nవీరుడు, దయామయుడు. ధర్మపాలనతో\nప్రజల హృదయాలలో సుస్థిరస్థానాన్ని సంపా\nయించుకున్నాడు. అయితే, సంతానం లేని\nకారణంగా, ఆయన తర్వాత సింహాసనాన్ని\nఅధిష్ఠించే వారనుడు లేడు.\n\nతనకు సంతానం కలగలేదన్న అసంతృప్తి\nతోవుండగానే, సూర్యసింహుడు వృద్ధాప్యం\nఒడిలో పడ్డాడు. ఆయన పరిపాలనా బాధ్యత\nకొంత మంత్రులకు అప్పజెప్పాడు. కాలక్రమాన\nపరిపాలనలో కొన్ని మార్పులు వచ్చాయి. అవి\n\nసూర్యసింహుడి ఎరుకకు రాలేదు. రాజోద్యోగు\nలలో లంచగొండితనం ప్రబలింది. రాజ్యంలో\nదొంగలూ, దారిదోపిడిగాళ్ళూ విజృంభించ\nసాగారు.\n\nసూర్యసింహుడి కొలువులో, భద్రుడనే మావ\nటీడు వుండేవాడు. వాడి వయసుకూడా ఇంచు\nమించు రాజు వయసే. వాడు ఎంతో కాలంగా\nపట్టపుటేనుగుకు మావటి.\n\nఒకసారి భద్రుడికి జబ్బు చేసింది. అది\nతెలిసిన సూర్యసింహుడు, వాడికి కొంత ధనం\nపంపాడు. పక్షం రోజుల తర్వాత భద్రుడు\nకొంత కొలుకుని, రాజును కలిసి, “మహారాజా!\nనా మనసులోని మాట తమరు మన్నిస్తానంటే,\nవిన్నవించుకుంటాను,” అన్నాడు.\n\n“సరే! సంకోచించకుండా అదేమిటో చెప్పు,”\nఅన్నాడు సూర్యసింహుడు.\n\n“మహారాజా! నా కొడుకు భాస్కరుడు గురు\nకులంలో విద్యనభ్యసించాడు. అయినా వాడికి,\nతమ ఆస్థానంలో మరేదైనా ఉద్యోగం చేయ\nడంకన్న, నా వృత్తినే చేపట్టాలని ఉన్నది.\nవాడు ఏనుగులను మచ్చిక చేయడంలో\nకడునేర్పరి. ఇకముందు పట్టపుటేనుగు మావ\nటీడుగా వాడికి కొలువు ఇప్పించండి,” అని\nవేడుకున్నాడు భద్రుడు.\n\nఇందుకు సూర్యసింహుడు, “దానికేం\nభాగ్యం! నీ కొడుకును ఒకసారి గజశాలకు\nరమ్మని చెప్పు. వాడి నైపుణ్యం ఏ పాటిదో\nచూడాలి,” అన్నాడు.\n\nమర్నాడు భాస్కరుడు గజశాలకు వెళ్ళాడు.\nఅక్కడ కాలమేఘం అనే ఏనుగు వున్నది.\nఅది మహా మొండిఘటం. దాన్ని అదుపు\nచేయడం చాలా కష్టమైన పనిగా అందరూ\nభావించేవారు. దానిమీద ఎక్కిరాజప్రాసాదం\nచుట్టూ తిరగవలసిందిగా, భాస్కరుడికి ఆదేశ\nమందింది.\n\nభాస్కరుణ్ణి చూస్తూనే, కాలమేఘం గట్టిగా\nఘీంకరించింది. భాస్కరుడు ఏమాత్రం భయ\nపడక ఒడుపుగా దానిమీదికి ఎక్కి, అంకు\nశంతో దాన్ని అదుపుచేసి, రాజప్రాసాదం చుట్టూ\nనడిపించాడు.\n\nఇది చూసి భాస్కరుడి నైపుణ్యం గుర్తించిన\nరాజు, వాడికి పట్టపుటేనుగు వజ్రదంతి బాధ్య\nతను అప్పగించాడు.\n\nప్రతి సంఖ్యత్సరంలాగే, ఆ సంవత్సరం\nకూడా సూర్యసింహుడి జన్మదిన సందర్భంగా,\nరాజధానీ నగర వీధులన్నీ అలంకరించారు.\nఏనుగు అంబారీలో ఆసీనుడై, నగర వీధుల్లో\nఊరేగే తమ రాజును చూసేందుకు నగర\nప్రజలు వీధుల్లో బారులు తీరి నిలబడ్డారు.\n\nరాజు పట్టపుటేనుగు మీది అంబారీలో\nకూర్చోగానే, భాస్కరుడు ఏనుగును నెమ్మదిగా\nముందుకు నడిపించాడు. ఆ సమయంలో\nఆకాశం మేఘావృతమై ఉన్నది. రాజవీధికి\nరేండువైపులా నిలబడిన ప్రజలు తమ రాజును\nచూసి హర్షధ్వానాలు చేయసాగారు.\n\nవీధుల్లో అక్కడక్కడా స్వాగతతోరణాలూ,\nద్వారాలూ కట్టబడివున్నవి. పట్టపుటేనుగు\nవాటికిందుగా వెళుతూ, ఒకచోట పెద్ద స్వాగత\n\nద్వారాన్ని సమీపించనున్నంతలో హఠాత్తుగా ఆకాశం పెద్దగా ఉరిమి ద్వారం మీద ఫెళ ఫెళారావాలలో పిడుగు పడింది.\n\nఆ పిడుగుపాటుకు స్వాగతద్వారం కూల నున్నంతలో, భాస్కరుడు పట్టపుటేనుగును అంకుశంతో అదిలెంచి మెరుపువేగంతో ముందుకు నడిపాడు. ఆ విధంగా రాజుకు పెద్ద ప్రమాదం తప్పింది.\n\nమెల్లగా నడిచే ఏనుగును, తృటికాలంలో మెరుపువేగంతో ముందుకు పరిగెత్తించడ మన్నది, గజవిద్యలో ఎంతో క్లిష్టమైన ప్రక్రియ. అందుకు ఎంతో మనస్థయిర్యం, లాఘవం కావాలి. ఇది రాజు సూర్యసింహుడు గమనిం చాడు.\n\nతిరిగి అంతఃపురం చేరాక రాజు, తనను ప్రమాదం నుంచి రక్తించినందుకు భాస్కరుణ్ణి అభినందించి, “నీ మనసులోని కోరిక చెప్పు, తప్పక తీరుస్తాను,” అన్నాడు.\n\nరాజు ఇలా అనగానే భాస్కరుడు ఆలోచనలో పడ్డాడు. వాడికి ఒకేసారి మూడు ఆలోచనలు కలిగాయి. మొదటిది : వాడి స్నేహితుడైన జనార్దనుణ్ణి గురించి, జనార్దనుడు, భాస్కరుడి తోపాటు గురుకులంలో విద్యాభ్యాసంచేశాడు. అతడు రాజుగారి కొలువులో ఉద్యోగం కోసం ప్రయత్నించాడు. ఫలితం లేకపోయింది. అతడికి ఉద్యోగం ఇప్పించడం స్నేహధర్మం.\n\nరెండవ ఆలోచన : భాస్కరుడి పారుగున వుండే వీరదాసు ఇంట్లో దొంగలుపడి వున్నదంతా దోచుకుపోయారు. నగరపాలకుడికి చెప్పుకున్నా దొంగలు దొరకలేదు. పారుగు వాడికి సాయపడడం మానవతాధర్మం.\n\nమూడవ ఆలోచన: భాస్కరుడి చిన్ననాటి గురువు సుధర్ముడికి జబ్బు చేసింది. వైద్యులు మందులు వాడి, రాజవైద్యుడు తప్ప మరె వ్వరూ ఆయన జబ్బు నయం చెయ్యలేరని తేల్చిచెప్పారు. ఆయనకు రాజవైద్యుడి చేత వైద్యం చేయించడం శిష్యధర్మం.\n\nభాస్కరుడు ఆలోచనలో పడడం గమనించిన సూర్యసింహుడు, “భాస్కరా! ఏమిటాలో చిస్తున్నావు? ఏం కోరిక కోరాలనా? నీ మన సులోని ఆలోచన చెప్పు, నేను పరిష్కారం చేస్తాను,” అన్నాడు.\n\nభాస్కరుడు తన మనసులో కలిగిన మూడు ఆలోచనల గురించి, రాజుకు చెప్పాడు.\n\nఅదివిన్నసూర్యసింహుడు, భాస్కరుడి కోరి కలు మూడూ, అతడి స్వలాభానికి కాకపోవడం గమనించి, ఆశ్చర్యపోయాడు. మరొకరైతే ధనం, విలువైన కానుకలు కోరుకుని వుండే వారు.\n\nరాజు తన ఆశ్చర్యాన్ని కప్పిపుచ్చుకుని, “అన్నీ మంచి కోరికలే! నీవే తేల్చిచెబితే, ఒక్క కోరిక తీర్చగలను,” అన్నాడు.\n\nభాస్కరుడు ఒక్క క్షణం మౌనంగా వూరు కుని, “ప్రభూ! రాజోద్యోగులలో కొందరు లంచగొండులుగా తయారయ్యారు. వారిని కఠినంగా శిక్షించి, లంచగొండితనాన్ని నిర్మూ లించండి!” అని కోరాడు.\n\nఇదివిని సూర్యసింహుడు పట్టరాని సంతోషంతో లేచి, భాస్కరుణ్ణి కౌగలించుకుని, “నాయనా, భాస్కరా! ఎంతో కాలంగా నన్ను పట్టి పీడిస్తున్న వారసులు లేరన్న దిగులూ, నా తర్వాత రాజ్యం ఏమవుతుందో అన్న చింతా, నువ్వు కోరిన కోరికతో వదిలిపోయినై. నిన్ను త్వరలోనే యువరాజుగా పట్టాభిషిక్తుణ్ణి చేస్తాను. నా తర్వాత ఉదయపురి రాజ్యసింహాసనం నీదే!” అన్నాడు.\n\nబేతాళుడు ఈ కథ చెప్పి, “రాజా, సూర్యసింహుడు తన పట్టపుటేనుగు మావటికి, ఉదయపురి రాజ్యసింహాసనాన్ని ధారాదత్తం చేయబూనడం, అనాలోచితం, అసంబద్ధం కాదా? భాస్కరుడి ఆలోచనలకూ, వాడు కోరిన కోరికకూ ఏ మాత్రం సంబంధం లేదని\n\nతెలుస్తూనే వున్నది కదా? అలాంటి వాణ్ణి\nతన వారసుడుగా నిర్ణయించడాన్ని బట్టి,\nరాజు సూర్యసింహుడికి వార్థక్యభారం వల్ల\nలోకజ్ఞానం, మేలు-కీడుల తారతమ్యం తెలి\nయకుండా పోయినట్టే గదా? ఈ సందేహాలకు\nసమాధానం తెలిసి కూడా చెప్పకపోయావో,\nనీ తల వేయి ముక్కలుగా పగిలిపోతుంది,”\nఅన్నాడు.\n\nదానికి విక్రమార్కుడు, “కొందరు వ్యక్తులు మానసికంగా, వయసూ వార్థక్యాలకు అతీతు లుగావుంటారు. ఇలాంటిది అరుదైన విషయం కావచ్చుగాని; ప్రకృతివిరుద్ధం మాత్రం కాదు. రాజు సూర్యసింహుడు వృద్ధుడే కావచ్చు. కాని, భాస్కరుణ్ణి తన వారసుడుగా నిర్ణయించడంలో, ఆయన బుద్ధికుశలత ప్రస్ఫుటమవు తున్నది. ఏవిధంగానంటే — భాస్కరుడి మూడు కోర్కెలలో, తను ఒక్క కోరిక మాత్రమే తీర్చగలనన్నాడు, సూర్యసింహుడు. ఇందుకు భాస్కరుడు కోరిన కోరిక — లంచగొండి రాజోద్యోగులను కఠినంగా శిక్షించమని. వాడు కోరిన ఆ ఒక్క కోరికలోనే, మిగతా కోరికలకు పరి\n\nష్కౌరమార్గం వున్నది. లంచగొండి రాజోద్యోగులకారణంగానే, వాడి మిత్రుడికి కొలువులో ఉద్యోగం దొరక లేదు. వాళ్ళ కారణంగానే, పోయిన పారుగింటి వాడి సామ్ము తిరిగి లభ్యమయ్యే అవకాశం లేకుండా పోయింది. ఇక, తన గురువు అనారోగ్యస్థితిలో వున్నాడని చెప్పిన తర్వాత, రాజు ఎలాగూ ఆయనకు వైద్య సహాయం చేస్తాడు! ఇదంతా గ్రహించిన రాజుకు, భాస్కరుడు గొప్ప ఆలోచనాశక్తి గల వాడని అర్హమైంది. అంతేకాక, వాడు అవకాశం వున్నా, తనకు లాభించే కోరిక కోరలేదు. దీన్ని బట్టి భాస్కరుడికి పారుగు క్షేమం, రాజ్య భద్రతా తప్పమరొక ఆలోచన లేదని తెలుతు స్నది. ఆ కారణంగానే, సూర్యసింహుడు వాణ్ణి తన వారసుడుగా ఎన్నుకున్నాడు. ఇందులో అనాలోచితం, అసంబద్ధతా అంటూ ఏమీ లేదు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు\n\n— (కల్పితం)\n\n[ఆధారం : ఎన్. శివనాగేశ్వరరావు రచన]"
        },
        {
            "title": "చందమామ కబుర్లు",
            "page_start": 30,
            "author": "చందమామ బృందం",
            "pdf_page": 30,
            "content": "చందమామ కబుర్లు\n\n## కడుపులోకి వెళ్ళిన చిట్టెలుక!\n\nచైనాలో ఎలుకల బెడద ఎక్కువ. వీటిలో చాలా రకాలు కూడా ఉన్నాయి. జయాంగ్స్ ప్రాంతంలోని గువాన్ సియాంగ్ గ్రామంలో నివసిస్తున్న హాంగ్ హోక్సియా అనే స్త్రీకి చిట్టెలుకతో మరొక విచిత్రమైన అనుభవం అయింది. ఆమె రాత్రి ఒళ్ళుమరచి నిద్రపొతున్నప్పుడు ఒక చిట్టెలుక ఆమె నోట్లోకి జొరబడింది. కేకలు పెడుతూన్న భార్యను చూసి కంగారుపడిన ఆమె భర్త, దీపం తెచ్చి చూస్తే — ఎలుక తోక మాత్రం గొంతులో తగులుకుని ఉన్నది. దానిని బయటకు లాగడానికి ప్రయత్నించాడు గాని, సాధ్యపడలేదు. ఆ తరవాత డాక్టర్ దగ్గరికి వెళితే ఆయన సూదీ, మందులూ ఇచ్చాడు. మూడు రోజుల వరకు ఎలుక ప్రాణంతో కడుపులో తిరుగుతున్నట్టు అనిపించిందట. ఆ తరవాత దాని ఆచూకీ తెలియలేదు!\n\n## నోటినిండా పాగ\n\nఅమెరికాలో పాగనిషేధన్ని ప్రోత్సహిస్తూ యేటా జరుపు కునే ఉత్సవం రోజున 'జమ్' అనే పెద్ద మనిషి 155 సిగరెట్లు కాల్చి సరికొత్త రికార్డు సృష్టించాడు. ఒకదాని వెనక ఒకటిగా కాకుండా అన్ని సిగరెట్లనూ ఒక్కసారిగా కాల్చి ఈ సంవత్సరం అతడు కొత్త రికార్డు సృష్టించాడు.\n\n## అతి పిన్నవయసు 'పైలట'!\n\nశాంటియాగోకు చెందిన అగస్టిన్ ఓర్టిజ్ అనే తామ్మి దేళ్ళ కుర్రాడు — గత అక్టోబర్ నెలలో సింగిల్ ఇంజను విమానాన్ని ఒంటరిగా నడిపి మరొక రికార్డు సృష్టించాడు. ఈనాడు అతడే అతి పిన్నవయసు 'పైలట'!\n\n## నూరేళ్ళు దాటిన అక్కచెల్లెళ్ళ ఆత్మకథ!\n\nన్యూయార్క్ స్టేట్ కు చెందిన ఎలిజబెత్ డిలానీ, సారా డిలానీ, అనే నల్లజాతి అక్కాచెల్లెళ్లు రచించిన 'డిలానీ సోదరీమణుల తొలి వంద సంవత్సరాలు' (హీవింగ్ అవర్ సే: డిలానీ సిస్టర్స్ ఫస్ట్ హండ్రెడ్ ఇయర్స్) అనే ఆత్మకథ బాగా అమ్ముడవుతున్నది. విద్యావేత్త అయిన సారా డిలానీ వయసు 104 సం॥లు. దంత వైద్యురాల యిన ఎలిజబెత్ వయసు 102 సం॥లు. ఎంతో ఆరో గ్యంతో ఉన్న ఇద్దరూ మరొక ఇరవై సంవత్సరాలు జీవించగలమని విశ్వసిస్తున్నారు!"
        },
        {
            "title": "వింత ప్రశ్నలు",
            "page_start": 31,
            "author": "ఆర్. పట్టాభిరామరాజు",
            "pdf_page": 31,
            "content": "వింత ప్రశ్నలు\n\nఏకాంబరం అనే యువకుడు, చిదంబరం వద్ద కిరాణాకొట్లో పద్దులు రాసే ఉద్యోగం భాళీ వుందని తెలిసి వెళ్ళాడు. చిదంబరం, ఏకాంబరాన్ని ఎగాదిగా చూసి, తన కుడిచేతిని ముందుకు చాపి, “ఈ ఐదు·వేళ్ళలో ఏది పెద్దది?” అని అడిగాడు.\n\n“నడిమివేలు!” అన్నాడు ఏకాంబరం వెంటనే. “కాదు! అన్ని వేళ్ళదీ ఒకే వయసు,” అన్నాడు చిదంబరం.\n\nతర్వాత చిదంబరం, తన ఎడమచెయ్యి చూపించి, “వీటిలో ఏ వేలు చిన్నది?” అని ప్రశ్నించాడు. “అన్నిటిదీ ఒకే వయసు!” అన్నాడు ధీమాగా ఏకాంబరం.\n\n“కాదు! చిటికెన వేలు,” అన్నాడు విసుగ్గా చిదంబరం.\n\nతర్వాత ఒక క్షణం ఆగి చిదంబరం, “దీనివల్ల నీకర్థమైంది ఏమిటి?” అని ప్రశ్నించాడు. “ఈ పద్దుల ఉద్యోగం నాకు రాదని!” అన్నాడు ఏకాంబరం.\n\n“బాగా పారబడ్డావు! ఈ ఉద్యోగం నీకిస్తున్నాను. రేపట్నించే పనిలోకి రా,” అన్నాడు చిదంబరం చిరునవ్వుతో.\n\nఇందుకు ఏకాంబరం తల అడ్డంగా వూపి, “నీలాంటి తలతిక్క మనిషి వద్ద పనిచెయ్యడంకంటే, బిచ్చమెత్తడం మేలు!” అని చరచరా అక్కడి నుంచి వెళ్ళిపోయాడు. — ఆర్. పట్టాచిరామరాజు\n\nమనదేశపు పక్షులు - జంతువులు:\n\nరాకేషశర్మ అంతరిక్షం నుంచి భూమిని\nచూసినప్పుడు ఇతర దేశాలకన్నా భారత\nదేశం చాలా అందంగా కనిపించింది అని\nచెప్పాడు. సుప్రసిద్ధ కవి మహమ్మద్\nఇక్సాల్, \"సారే జహాఁసె అచ్చా హిందూ\nస్త్రాన్ హమారా,\" అంటూ రెండవ చర\nణంలో, \"హం బుల్ బులే హైఁ ఇస్కీయే\nగులిస్తాన్ హమారా,\" (మనం ఆ ఉద్యాన\nవనంలోని బుల్బుల్ పిట్టలం) అన్నాడు.\nఅంటే ఉద్యానవనానికి అందాన్నిచ్చేవి\nబుల్బుల్ పిట్టలనే ఈ పికిలిపిట్టలన్న\nమాట. ఈ పికిలిపిట్టలు మధురంగా\nఅరుస్తూ ఒక చెట్టు నుంచి మరొక చెట్టుకు\nఅందంగా ఎగురుతూ ప్రకృతికి జీవకళను\nసమకూరుస్తాయి.\n\nమన దేశంలోని పికిలిపిట్టలు పాడవనీ,\nపర్యియన్ జాతివి మాత్రమే పాడుతాయనీ\nచెబుతారు. జహంగీర్ చక్రవర్తి భార్య\nనూర్జహాన్ ఈ పిట్టలను పర్యియా నుంచి\nతెప్పించింది. ఈ జాతి బుల్బుల్ పిట్టలు\nఇవాళ కాశ్మీరు ప్రాంత పర్వత సానువులలో ఎక్కువగా ఉన్నాయి. వీటి శరీరం ఈదా రంగుతోనూ, తల\nనల్లగానూ, బుగ్గలు తెల్లగానూ ఉంటాయి.\n\nతలమీది కుచ్చు, మెడ, తోక నల్లగానూ, మిగతా శరీరం బూడిద - ఈదా రంగుతోనూ ఉండే గుల్గుం\nబుల్బుల్ పిట్టలే ఎక్కువగా కనిపిస్తాయి. తోక మొదట ఎరుపు మచ్చ ఉంటుంది. చివర తెల్లగా\nఉంటుంది. ఎర్రముక్కు బుల్బుల్ పిట్టలకు, తలమీద నల్లటి కుచ్చు వుంటుంది. వీటి శరీరం పైభాగం\nఈదా రంగుతోనూ, అడుగు భాగం తెల్లగానూ ఉంటుంది. రొమ్ము కింద హారం వంటి చార వుంటుంది.\nఎర్రముక్కు పికిలిపిట్టలను 'సాపాయిబుల్బుల్' అని అంటారు.\n\nజంటలుగా నివసించే పికిలిపిట్టలు తరచూ గౌడవపడుతూ ఉంటాయి. అయితే, అవి తమ గూళ్ళను\nఎంతో కుప్రంగా ఉంచుకుంటాయి!\n\nపికిలిపిట్టలు"
        },
        {
            "title": "చందమామ అనుబంధం: పికిలిపిట్టలు",
            "page_start": 33,
            "author": "చందమామ బృందం",
            "pdf_page": 33,
            "content": "ఆధునిక\nభారతీయ చిత్రకారులు\n\nఅమృతా షేర్-గిల్\n\nఇరవై తొమ్మిదేళ్ళు నిండక ముందే\nకన్నుమూసినప్పటికీ ఆధునిక భార\nతీయచిత్ర కళారంగంలో తనకంటూ\nఒక ప్రత్యేక స్థానాన్ని ఏర్పరచుకున్న\nఅద్భుతమైన చిత్రకళాకారిణి అమృతా\nషేర్-గిల్!\n\nరాజా ఉష్ణావ్‌సింగ్ షేర్-గిల్\nఅనే సంపన్నుడికీ, హంగరీ దేశానికి\nచెందిన మేరీకీ అమృతా షేర్-గిల్\n1913వ సం॥లో హంగరీ రాజధాని\nబుడాపెస్ట్‌లో జన్మించింది. ఆమె\nతండ్రి ఉష్ణావ్ సింగ్ షేర్-గిల్\nసంస్కృతం, పర్షియన్ మొదలైన\nఅనేక భాషలను నేర్చిన భాషాకోవి\nదుడు.\n\nపసిపాపగా ఉన్నప్పుడే అమృత, చిత్రకళ పట్ల ఆసక్తిని కనబరచింది. 1921వ సం॥లో ఆమె తల్లిదండ్రులు భారతదేశానికి వచ్చి, సిమ్లాలో స్థిరపడ్డారు. అక్కడి కొండలూ, చుట్టు పక్కల అందమైన ప్రకృతి దృశ్యాలూ అమృతను ఎంతో ఆకర్షించాయి. ఆమె విద్యాభ్యాసం యూరప్‌లో జరగాలని ఆమె తల్లి ఆశించడంతో, అమృతను ఇటలీలోని ప్లారెన్స్‌కు తీసుకువెళ్ళారు. అమృత చిత్రాల పట్ల చూపే ఆసక్తిని చూసి సంతోషించిన ఆమె తల్లి దండ్రులు ఆమెకు చిత్రకళలో శిక్షణ ఇవ్వడానికి, ఆమెను ప్యారీస్ నగరంలోని ఒక ప్రసిద్ధి చెందిన చిత్రకళా పాఠశాలలో చేర్పించారు. అయితే, ఆమె మొదటి నుంచీ భారతీయ చిత్ర కళ పట్ల ఎక్కువ ఆసక్తిని కనబరచసాగింది. ఐరోపాలోని చిత్రాల కన్నా, భారతదేశంలోని"
        },
        {
            "title": "ఆధునిక భారతీయ చిత్రకారులు: అమృతా షేర్-గిల్",
            "page_start": 34,
            "author": "చందమామ బృందం",
            "pdf_page": 34,
            "content": "ఆమె అనారోగ్యంపాలై 1941వ సం॥లో మరణించింది. వాస్తవికత, కల్పన – ఈరెంటి అద్భుతమైన సమ్మేళనంగా ఆమె చిత్రాలను చెప్పుకుంటారు. ఆమె గీసిన మానవ రూపాలు సజీవ మూర్తులుగా కనిపిస్తాయి. నూతన మార్గాలను అన్వేషించే యువ కళాకారులకు ఆమె చిత్రాలు స్ఫూర్తినిస్తాయి. ☐\n\nఅజంతా కుడ్యచిత్రాలు ఆమెకు చాలా గొప్పగా కనిపించి ఆకట్టు కున్నాయి. ఆమె భారతదేశానికి తిరిగివచ్చి, అమృతసర్, సిమ్లా ప్రాంతాలజీవితాలనుచిత్రించడం మొదలు పెట్టింది. అయితే, భారతీయ కళావిమర్శకుల ధోరణి ఆమెకు నచ్చక 1938వ సం॥ లోఐరోపాకు వెళ్ళి, హంగరీకి చెందిన తన బంధువును వివాహమాడింది. ఆ తరవాత పాశ్చాత్య పద్ధతిలో చిత్రాలు గీయడం మొదలు పెట్టింది. 1939వ సం॥ లో ఆమె మళ్ళీ భారతదేశానికి తిరిగివచ్చి, భారతీయ ఇతివృత్తాలను చిత్రించడం ప్రారంభించింది. కానీ, దురదృష్టవశాత్తు"
        },
        {
            "title": "మీకు తెలుసా?",
            "page_start": 35,
            "author": "చందమామ బృందం",
            "pdf_page": 35,
            "content": "మీకు తెలుసా?\n\n1. ఏ రోజును 'ప్రపంచ పర్యావరణ దినం'గా పాటిస్తారు?\n\n2. 'నాగార్జునసాగర్' ఏ నది మీద నిర్మించబడింది?\n\n3. మూడు వందలా యాజై సంవత్సరాలకు పూర్వం టాస్మానియాను, న్యూజీలాండ్‌ను కనుగొన్నవారెవరు?\n\n4. 'ఇంగ్లిష్ ఛానల్'ను మొట్టమొదట ఈదిన భారతీయుడు ఎవరు?\n\n5. 1961 ఏట్రిల్ 12; 1969 జూలై 21 — ఈ తేదీల ప్రాముఖ్యత ఏమిటి?\n\n6. మన పురాతాలలోని కుటేరవురి పేరేమిటి?\n\n7. 'ఫార్మోసా' దేశానికి ఉన్న మరాక పేరేమిటి?\n\n8. రోమన్ చక్రవర్తి దగ్గర ఒక భారతీయుడు వంటవాడిగా ఉండేవాడని చెబుతారు.\nఏ చక్రవర్తి దగ్గర? వంటవాడు ఎవరు?\n\n9. 'సుమోకుస్తీలు' ఎక్కడ జరుగుతాయి?\n\n10. 'తమాషా' అనే జానవద నాటకాలు మన దేశంలో ఏ రాష్ట్రానికి చెందినవి?\n\n11. మోటారుకార్లు అత్యధికంగా తయారుచేసే దేశం ఏది?\n\n12. అత్యంత ప్రాచీనమైన భారతీయ వైద్యగ్రంథం ఏది?\n\n13. 'పొంగియోపతి' వైద్య విధానానికి ఆద్యుడు ఎవరు?\n\n14. ప్రపంచంలో రెండవ అందమైన విశాల సముద్రతీరంగా మన దేశంలో దేవిని చెబుతారు?\n\n15. అధునిక ఒలింపిక్ క్రీడలు మొట్టమొదట ఎప్పుడు, ఎక్కడ జరిగాయి?\n\n16. ఉత్తర భారతదేశానికి చెందిన 'షేహనాయ్'ని సోలిన దక్షిణాది వాద్యవిచేషం ఏది?\n\n# నానాధాను\n\n8. కాన్సైంటిన్ చదీపర్తి (6 వ శాటించింది):\n\nజనస్థియన్\n\n9. జపాన్లో:\n\n10. మహారాష్ట్రా\n\n11. అమితా:\n\n12. చదీకరణంతా:\n\n13. జర్మసిక చెందిన హానిమస్.\n\n14. మధ్యాసు మెరనా లీవ్.\n\n15. గ్రీములోని పేత్తేస్తాం, 1896.\n\n16. నాదుసరం.\n\n7. తాయచూన్.\n\n6. అలాపురి.\n\n5. సోవియల్ యూనియన్లకు చెందిన యసూ గగారిన్ అంతర్యాకంటోకి వెళ్లాడు. అమెరికాకు చెందిన సీట్ ఆర్క్స్ట్రాంగ్ మొట్టమొదట పంచ్చువీపై అడుగు పెళ్ళాడు.\n\n6. అలాపురి.\n\n7. తాయచూన్.\n\n8. కాన్సైంటిన్ చదీపర్తి (6 వ శాటించింది):\n\nజనస్థియన్\n\n9. జపాన్లో:\n\n10. మహారాష్ట్రా\n\n11. అమితా:\n\n12. చదీకరణంతా:\n\n13. జర్మసిక చెందిన హానిమస్.\n\n14. మధ్యాసు మెరనా లీవ్.\n\n15. గ్రీములోని పేత్తేస్తాం, 1896.\n\n16. నాదుసరం.\n\n4. చక్రవర్తి వెంగార్ట్‌కు చెందిన మహారాష్ట్రానెన్ (1958).\n\n5. సోవియల్ యూనియన్లకు చెందిన యసూ గగారిన్ అంతర్యాకంటోకి వెళ్లాడు. అమెరికాకు చెందిన సీట్ ఆర్క్స్ట్రాంగ్ మొట్టమొదట పంచ్చువీపై అడుగు పెళ్ళాడు.\n\n6. అలాపురి.\n\n7. తాయచూన్.\n\n2. కృష్ణాసరి.\n\n3. పెట్టెర్ టాస్టాన్.\n\n4. చక్రవర్తి వెంగార్ట్‌కు చెందిన మహారాష్ట్రానెన్ (1958).\n\n5. సోవియల్ యూనియన్లకు చెందిన యసూ గగారిన్ అంతర్యాకంటోకి వెళ్లాడు. అమెరికాకు చెందిన సీట్ ఆర్క్స్ట్రాంగ్ మొట్టమొదట పంచ్చువీపై అడుగు పెళ్ళాడు.\n\n6. అలాపురి.\n\n7. తాయచూన్."
        },
        {
            "title": "రాక్షసుడి కోట",
            "page_start": 36,
            "author": "మాచిరాజు కామేశ్వరరావు",
            "pdf_page": 36,
            "content": "రాక్షసుడి కోట\n\nశౌరి అనే యువకుడు అందగాడు, చురుకైన\nవాడు, సాహసవంతుడు. చిన్నతనంలోనే\nతల్లిదండ్రులను పోగొట్టుకున్న శౌరిని, వాడి\nఅవ్వ అల్లారుముద్దుగా పెంచి పెద్ద చేసింది.\nసాహసవంతుడైన శౌరి సైనికుడిగా చేరి,\nరాజ్య రక్షణ చేయాలని ఉవ్విళ్ళూరేవాడు.\nఅయితే, వాడి అవ్వ అందుకు ససేమిరా\nఒప్పుకునేది కాదు.\n\nఅవ్వ పోగానే శౌరి తన జీవితకాంక్ష నెర\nవేర్చుకోవడానికి, రాజధానీ నగరానికి బయలు\nదేరాడు. దారిలో దట్టమైన అడవిని దాటవలసి\nవున్నది.\n\nశౌరి అడవిలో ప్రవేశించిన కాస్సేపటికే,\n“ఆగు! ఎత్తిన కాలు దించకు!” అన్న బొంగురు\nగొంతు వినిపించింది. పక్కనే వున్న దిబ్బ\nమీద, ఒక కురూపి నిలబడి వున్నాడు. వాడే\nశౌరిని ఆగమన్నది. శౌరి ఎత్తిన కాలు ఎత్తి\nనట్టే వుంచి, ఏదో అనబోతూంటే, కురూపి,\n\n“సరిగ్గా నీ పాదం పడేచోట ఒక గండు\nచీమ వున్నది. అది ప్రాణభయంతో వేసిన\nపెద్ద కేక, నా మనసును కలచివేసింది,”\nఅన్నాడు.\n\nశౌరి వంగి చూడగా, నిజంగానే కురూపి\nచెప్పిన స్థానంలో గండుచీమ వున్నది.\n\n“ఈ చీమ కేక నీకు వినవచ్చిందా?\nనమ్మశక్యంగా లేదు!” అన్నాడు శౌరి, చీమ\nపక్కగా నడిచి దిబ్బ ఎక్కుతూ.\n\nఇందుకు కురూపి, “నా పేరు ధ్వని!\nఎంత చిన్న శబ్దాన్నయినా, నేను వినగలను,”\nఅన్నాడు.\n\nశౌరి ఆశ్చర్యపోతూ, “ఇంతటి అరుదైన\nశక్తిని నీలో వుంచుకుని, అనామకుడిగా ఈ\nఅరణ్యం మధ్యలో- వున్నావెందుకు?” అని\nఅడిగాడు.\n\nధ్వని భారంగా నిట్టూర్చి, “నా ఈ వికార\nరూపంతో, నలుగురిలో వుండి అవమానాలు\n\nసహించే కన్నా, ఇలా ప్రశాంతంగా అరణ్యంలో\nబ్రతకడం మంచిదనిపించింది,\" అన్నాడు.\n\nశౌరి ఆప్యాయంగా ధ్వని భుజం తట్టి,\n\"నువ్వు చేయని నేరానికి, నువ్వే శిక్ష విధించు\nకుంటావా? నేను సైనికుడిగా చేరి దేశసేవ\nచేయాలని, రాజధానీనగరానికి వెళుతున్నాను.\nమన దేశానికి నీ సేవలు కూడా ఎంతగానో\nఉపయోగపడతాయి. నువ్వు కూడా నాతో\nపాటు రా!\" అన్నాడు.\n\nధ్వని సరేనని, శౌరి వెంట బయలుదేరాడు.\nమిట్టమధ్యాహ్నం వేళ వాళ్ళిద్దరూ నీళ్ళ కోసం\nవెతుకుతూంటే, \"ఎండతీప్రంగావున్నది. కాసేపు\nవిశ్రాంతి తీసుకుని వెళ్ళండి!\" అన్న మాటలు,\nఒక రాళ్ళగుట్ట మీది నుంచి వినవచ్చాయి.\n\nఆ మాటలు అన్న వ్యక్తి, ధ్వని కన్నా\nకురూపి. శౌరి, ధ్వని ఆ కురూపి తెచ్చి\nఇచ్చిన మంచినీళ్ళు తాగి దాహం తీర్చు\nకున్నారు.\n\n\"నువ్వు దుస్తుల చాటున నడుముకు బిగించుకున్న డబ్బు మూట ముడి ఒకటి ఊడింది. మరొకటి కూడా ఊడితే, మూట కిందికి జారిపోగలదు, జాగ్రత్త!\" అన్నాడు ఆ వికారి.\n\nశౌరి డబ్బు మూటను బయటికి లాగి\nచూశాడు. ఆశ్చర్యం! వాడు చెప్పినట్టుగా\nఒక ముడి ఊడి వున్నది.\n\n\"దుస్తుల చాటున వున్న డబ్బు మూట,\nనీకెలా కనిపించింది?\" అని శౌరి వాణ్ణి అడి\nగాడు.\n\n\"నా పేరు దృష్టి! గోడకవతల వున్న వస్తు\nవులు కూడా స్పష్టంగా చూడగలను!\" అన్నాడు\nవికారి.\n\nఈ జవాబుకు శౌరి చాలా ఆశ్చర్యపడి,\n\"ఆలాగా! ఇంత అపురూపమైన విద్య దేశానికి\nఉపయోగపడకపోవడం అన్యాయం. నువ్వు\nకూడా మాతోపాటు రాజధానికి బయలు\nదేరు!\" అంటూ దృష్టిని కూడా తమతోపాటు\nబయలుదేరదీశాడు.\n\nవాళ్ళు ముగ్గురూ కొంచెం ముందుకు\nవెళ్ళగానే, \"ఆగండి! దగ్గరలోనే పులి వస్తున్న\nసవ్వడి వినవస్తున్నది,\" అంటూ ధ్వని, శౌరినీ,\nదృష్టినీ ఆపాడు.\n\nఇంతలో పులి పాదలచాటు నుంచి\nగాంధీరుమంటూ వస్తూనే, వాళ్ళమీదికి దూక\nబోయింది. మరుక్షణం ఒక పెద్ద బండరాయి\nరివ్వుమంటూ వచ్చి, పులి మీద పడింది. ఆ\nదెబ్బకు పులి కిందపడి రక్తపు మడుగులో\nగిలగిలా తన్నుకోసాగింది.\n\n“ఇదేమి వింత!” అనుకుంటూ శౌరి తల ఎత్తి చూశాడు. పక్కనే వున్న బండరాళ్ళ మీద, ఒక కురూపి నిలబడి వున్నాడు. ఆ కురూపే తమ ప్రాణధాత్మా గ్రహించి, శౌరి, “చూడబోతే అర్చకుడిలా వున్నావు! అంత పెద్ద బండరాయిని పులి మీదికి ఎలా విసర గలిగావు?” అని అడిగాడు.\n\nకురూపి ఆ ప్రశ్నకు పెద్దగా నవ్వి,\n“ఎలానా! నా కళ్ళతో! నేను కళ్ళతో శాస్త్రిస్తే,\nఎంతటి బండరాయి అయినా కదిలి, పడ\nమన్న చోట పడుతుంది. నా పేరు శక్తి!”\nఅన్నాడు.\n\n“అయితే, నువ్వూ మాతో రాక తప్పదు!”\nఅంటూ శౌరి తన మాటల చాతుర్యంతో\nశక్తిని కూడా, తమవెంట బయలుదేరదీశాడు.\n\nనలుగురూ చీకటి పడుతున్న సమయంలో,\nఒక ఎత్తయిన కొండను సమీపించారు. ఆ\nకొండ మీద పాతకాలపు కోట ఒకటి\nవున్నది.\n\nకొండ దిగువున వున్న గుహను చూపిస్తూ,\nదృష్టి, “ఈ రాత్రికి ఆ గుహలో తలదాచు\nకుందాం,” అన్నాడు.\n\n“గుహలోకి గాలి రాదు. ఈ రాత్రి కొండ\nమీద కనిపించే కోటలో పడుకుందాం,”\nఅన్నాడు శౌరి.\n\nనలుగురూ కొండ ఎక్కారు. కోట గుమ్మా\nనికి వున్న తలుపు మూసి వున్నది. ద్వారబం\nధాన్నుంచి వందలాది గబ్బిలాలు. వేళ్ళాడు\nతున్నవి. శౌరి తలుపు మీద గట్టిగా కొట్ట\nగానే, గబ్బిలాలు రెక్కల్ని టపటపలాడిస్తూ\nఅన్నివైపులకూ ఎగిరిపోయాయి.\n\nదృష్టికి, కోట తలుపు వెనక వున్నదంతా\nస్పష్టంగా కనిపిస్తున్నది. ఒక ముసలి రాక్షసుడు\nవంగిపోయిన నడుముతో భారంగా నడిచి\nవస్తున్నాడు. వాడు తలుపు పక్కనే వున్న\nగూటిలోంచి, పెట్టుడు కోరలు, గోళ్ళు తీసి\n\nతగిలించుకున్నాడు. తర్వాత పెట్టుడు కొమ్ముల్ని తలమీద గట్టిగా బిగించుకున్నాడు.\n\nఇదిచూసిన దృష్టి, మిగతావాళ్ళతో, “ఒక ముసలి రాక్షసుడు పెట్టుడు కోరలతో, కొమ్ములతో తలుపు తెరవబోతున్నాడు. ఏ పెట్టుడి వైనా, రాక్షసుడు రాక్షసుడే! పారిపోదామా?” అన్నాడు.\n\nఇంతలో రాక్షసుడు తలుపుకు దగ్గరగా వచ్చి, “చిట్టిబాబూ, సర్వాంగ సుందరా! నువ్వేనా తలుపు తట్టింది?” అని అనుమా సంగా అడిగాడు.\n\nవెంటనే శారి, “తలుపు తెరవండి రాక్షసోత్తమా! మీ చిట్టిబాబే మమ్మల్ని పంపించాడు,” అన్నాడు.\n\nరాక్షసుడు ఆత్రంగా తలుపు తెరిచి, “మాచిట్టిబాబు ఎక్కడున్నాడు? ఎప్పుడు వస్తున్నాడు? ఇంకా నామీద కోపంగానే వున్నాడా?” అంటూ ప్రశ్నల వర్షం కురిపించాడు.\n\nశారి నీరసం నటిస్తూ, “చీకటితో బయలు దేరి, ఏకబిగిన పది కోసులు నడిచి, చుక్కలనంటే తమ కంచుకోటకు చేరాం. ఆయాసం, మగత, నిద్ర! నీరసంతో నేల కూలుతామేమో అని భయంగా వుంది. ఈ రాత్రికి విశ్రాంతి తీసుకుని, తెల్లవారి మీ చిట్టిబాబు సంగతులన్నీ చెబుతాం!” అన్నాడు.\n\nఆ జవాబుతో రాక్షసుడు తృప్తిపడి, వాళ్ళు తినడానికి బుట్టెడు పళ్ళిచ్చాడు. తాగడానికి రాగి బిందెడు పాలిచ్చాడు. నలుగురికీ తలుపు పక్కనే వున్న గదిలో పడకలు ఏర్పాటుచేసి, “కళ్ళు మూసుకుని పడుకోండి, పారపాటున కూడా కోట లోపలికి రావద్దు. ముసలివాణ్ణి గనక – ఇవన్నీ పెట్టుడుగోళ్ళూ, కొమ్ములూ, కోరలూ అని పారబడేరు, జాగ్రత్త! నిలువునా చీల్చి చెండాడగలను,” అని గట్టిగా పళ్ళు కొరకబోయి, అబ్బా అనుకుంటూ దవడ పట్టుకుని లోపలి గదుల్లోకి వెళ్ళిపోయాడు.\n\nఆ తర్వాత కొద్దిసేపటికే, కోట అదిరి పోయేలా రాక్షసుడి గురక ఆరంభమైంది.\n\nధ్వని, రాక్షసుడి గురకను కాసేపు విని, ఇంకేదో తెలుసుకున్న వాడిలా చిటికె వేసి, “వీడి భూనభోంతరాళాలు దద్దరిల్లే గురకతో పాటు, కోటలోని చివరి గదిలో ఒక స్త్రీ రోది\n\nస్తున్న శబ్దం కూడా, నాకు వినిపిస్తున్నది!”\nఅన్నాడు.\n\nవెంటనే శౌరి, “అలాగా! నిజమా?”\nఅంటూ బయలుదేరి, అన్ని గదులూ దాటి\nచివరనున్న గదిని సమీపించాడు.\n\nఆ గది కిటికీ దగ్గర నిలబడి, బయటి\nవెన్నెలలోకి చూస్తూ దుఃఖిస్తున్న ఒక అందాల\nరాణి, శౌరి కంటబడింది. అతడు నిశ్చబ్దంగా\nఆమెను సమీపించాడు. ఆమె ధరించిన\nదుస్తులూ, మెడలోని మణిహారం, ఇతర\nఅలంకరణలూ చూసి, ఆమె తప్పకుండా ఏ\nరాజకుమారో అయివుంటుందనుకున్నాడు,  \nశౌరి.\n\nఆమె, శౌరిని చూస్తూనే భయకంపితురా\nలైంది. శౌరి మృదువుగా, “భయపడకండి!\n\nమీరెవరు? నేను మీకు సాయపడడానికి\nవచ్చాను,” అన్నాడు.\n\nఆ యువతి దుఃఖం నుంచి కోలుకొని\nఇలా చెప్పింది:\n\nఆమె ఆ రాజ్య యువరాణి, పేరు\nరాయంచ. నాలుగు రోజుల క్రితం ఆమె,\nతన చెలికత్తెలతో కొండమీది దేవీ ఆలయా\nనికి వెళ్ళినప్పుడు, రాక్షసుడు బలవంతంగా\nఆకాశమార్గాన తెచ్చి, కోటలో బంధించాడు.\nవాడి కుమారుడు సర్వాంగసుందరుడు,\nరాజకుమారిని తప్ప మరెవరినీ పెళ్ళాడనని\nపట్టుబట్టి కూర్చున్నాడట! మునలి రాక్షసుడికి,\nరాకుమారిని కోడలుగా తెచ్చుకోవడం ఏ\nమాత్రం ఇష్టం లేదు. తనకు ముప్పాద్దులా\nకమ్మటి మాంసం కూరలు వండిపెడుతూ,\n\nతూర్పు తెల్లనవుతూనే, ముసలి రాక్షసుడు మైమరపుకొద్దీ వాడి గోళ్ళూ, కోరలూ, తలమీద కొమ్ములూ లేకుండా ఆదుర్దాగా వాళ్ళ దగ్గ రికి వచ్చి, “నా కొడుకు ఎక్కడున్నాడు? మీతో ఏం చెప్పి పంపించాడు?” అని అడిగాడు.\n\nశౌరి, రాక్షసుడికి వంగి నమస్కారం చేసి, “ఆహాఁ, రాక్షసేంద్రా! కొడుకును గురించిన దుఃఖంతో, రాత్రికి రాత్రే మీ వాడి గోళ్ళూ, కొమ్ములూ అదృశ్యమైనట్టున్నది. మీ పితృప్రేమ వేయిన్నాకనోళ్ళ పొగడదగింది!” అన్నాడు.\n\nవెంటనే రాక్షసుడు తల తడవి చూసుకుని, అక్కడ కొమ్ములు లేకపోవడంతో బిక్కచచ్చి పోయి. మరుక్షణం తెప్పరిల్లి కోపంగా, “ఒరే, నిన్నూ, ఈ నేలబారు కొండముచ్చు వెధవల్నీ, నా కొడుకు మిత్రులు గనక ప్రాణాలతో వదులుతున్నాను. నా కొడుకెక్కడ?” అంటూ హుంకరించబోయి పెద్దగా దగ్గసాగాడు.\n\nఅప్పుడు శౌరి, వాడితో, “నువ్వు రాకు మారితో పెళ్ళి జరిపిస్తావో లేదో, ఆఖరిసారిగా కనుక్కురమ్మన్నాడు నీ కొడుకు. అలా కాన ప్పుడు సముద్రం మధ్యకు పోయి మునిగి చస్తానన్నాడు,” అని చెప్పాడు.\n\nఅది వింటూనే రాక్షసుడు చెప్పులు మూసు కుని, “అశుభాలు పలకకు! రాకుమారిని తెచ్చి కోటలో దాచాను. నా కొడుకు సర్వాంగసుందరుణ్ణి వెంటనే బయలుదేరి రమ్మను,” అన్నాడు.\n\n“ఆహాఁ, ఈ సంగతి తెలిస్తే, రాత్రే నీ కొడుకు కోటలోకి వచ్చేవాడు. పాపం, అతడికి కష్టం చేయగల రాక్షసిపిల్లనే కోడలుగా తెచ్చు కోవాలని, వాడు ఆరాటపడుతున్నాడు. ఈ విషయంలో తండ్రీ కొడుకుల మధ్య పెద్ద కలహం జరిగింది. సర్వాంగసుందరుడు కోపం కొద్దీ ఎటో వెళ్ళిపోయాడు. ఒక్కగానొక్క కొడుకు దూరం కావడంతో రాక్షసుడు విలువలాడిపోయి, రాకుమారిని ఎత్తుకువచ్చాడు. కొడుకు తిరిగి రాగానే ఆమెతో పెళ్ళి జరిపే ఆలోచనలో వున్నాడు.\n\nశౌరి అంతా విని, రాకుమారికి దైర్యం చెప్పి, “భయపడకండి సూర్యోదయంతో పాటే, మీకీ రాక్షసుడి కోట నుంచి విముక్తి కలిగి స్తాను!” అని ముగ్గురు కురూపుల దగ్గిరకు వచ్చాడు.\n\nకొండ కింది గుహలో రాత్రంతా కటిక రాళ్ళ మీద పడుకునే బాధతప్పేది!” అన్నాడు శౌరి.\n\n“ఏమిటీ, నా కొడుకు కొండ కింది గుహలో వున్నాడా?” అంటూ ముసలి రాక్షసుడు ఆనందం పట్టలేక పెద్ద కేక పెట్టి, కొండదిగసాగాడు. వాడివెనకే శౌరీ, ముగ్గురు కురూపులూ కొండదిగారు. రాక్షసుడు చప్పట్లు చరుస్తూ, గుహలోకి వెళ్ళగానే శౌరి, శక్తికి సంజ్ఞ చేశాడు. వాడు కళ్ళతో ఆదేశించగానే, నాలుగు నిలువెత్తుల బండరాయి లేచి గుహ ద్వారానికి అడ్డుగా పడిపోయింది.\n\nతర్వాత నలుగురూ వెళ్ళి, కోట గదిలో బంధితురాలై వున్న రాకుమారికి రాక్షసుడి పీడ విరగడయిందని చెప్పారు. ఆమె అడిగిన మీదట శౌరి, ఆమెకు తాను ఇంటి నుంచి\n\nబయలుదేరిన కారణం, ఆతర్వాత జరిగిన దంతా వివరంగా చెప్పాడు.\n\nఅంతా విని రాకుమారి ఆశ్చర్యపోతూ, శౌరితో, “ఈ జరిగిందంతా ఒక అద్భుతమైన కథలా వున్నది! ఒక రాజుకు వుండవలసిన తెలివీ, సాహసం, అందం, సమయస్ఫూర్తీ- అన్నీ నీలో వున్నవి!” అన్నది చిన్నగా నవ్వుతూ.\n\nతర్వాత ఐదుగురూ, కొండదిగి కొంత దూరం వచ్చాక, ధ్వని వాళ్ళను ఆగమని, “నాకు ఏనుగొకటి ఇటు వస్తున్న ధ్వని విని పిస్తున్నది!” అన్నాడు.\n\nఆ మాట వింటూనే శక్తి, “ఏనుగులంటే నాకు చెడ్డ భయం! ఒరే, దృష్టి! అదెక్కడున్నదో చెప్పు. ఒక బండరాయిని పంపి, దాని కుంభస్థలం బద్దలుకొడతాను,” అన్నాడు.\n\nదృష్టి, ధ్వని చెప్పిన వైపుకు చూసి, “ఆ వచ్చేది పెంపుడు ఏనుగు! దానిమీద వున్న చిన్న అంబారీలో, ఎర్రటి తలపాగాతో, తెల్లటి బుర్ర మీసాలతో ఒకాయన కూర్చుని వున్నాడు. పక్కన గుర్రాల మీద ఈదెలు పట్టుకున్న భటులు, వెనక డప్పులతో దండోరా వేసే మనుషులు!” అన్నాడు.\n\nవెంటనే రాకుమారి, “అయితే, ఆయన మహామంత్రి అభయవర్మ! ఆయనకు ఈ ప్రాంతాలకు రావలసిన అవసరం ఏమిటి?” అంటూ ఆశ్చర్యపోయింది.\n\nఅప్పటివరకూ అంతా మౌనంగా చూస్తున్న శౌరి, “రాకుమారీ! ఇక నాకు సెలవిప్పించండి. మీరు, మీ మంత్రిగారిని కలుసుకుని నగరం చేరవచ్చు. నేనూ, నా మిత్రులు బయలుదేరి నగరానికి వెళతాం. అక్కడ నాకు రాజుగారి కొలువులో సైనికుడిగా ఉద్యోగం దొరక్క పోదు. ఆ తర్వాత, మహాశక్తిమంతులైన నా ముగ్గురు మిత్రులు, రాజధానిలో గౌరవ ప్రదంగా జీవించే ప్రయత్నం చేస్తాను,” అన్నాడు.\n\nఇందుకు రాకుమారి చిరుకోవంగా, శౌరి కేసి చూసి, అప్పుడే చెట్ల చాటు నుంచి బయటికి వస్తున్న ఏనుగుకేసి వడివడిగా నడిచి పోయింది.\n\nపావుగంట కాలం గడిచే లోపల మంత్రి అభయవర్మ, శౌరివాళ్ళున్న చోటుకు వస్తూ, ఏనుగు దిగి, కాలినడకన వచ్చి, శౌరి రెండు చేతులు పట్టుకుని, “దేశభక్తి కొద్దీ సైనిక వృత్తిస్వీకరించదలిచిన నువ్వు —రాకుమారిని వివాహమాడి, మా మహారాజు తదనంతరం, రాజ్యానికే రాజువు కానున్నావు. మా మహారాజు —రాకుమారిని తెచ్చినవారికి అర్ధరాజ్యం ఇస్తానని చాటింపు వేయించాడు. రాజ్యంలో అందరికీ ఆ సంగతి తెలిసిందో లేదో అని పర్యవేక్షించేందుకు, నేను స్వయంగా బయలు దేరాను. నువ్వు రాక్షసుణ్ణి గెలవడమే కాక, యువరాణి హృదయాన్ని కూడా గెలుచుకు న్నావు. అందువల్ల, భవిష్యత్తులో ఈ రాజ్యానికి నువ్వే రాజువు! పద, అంబారీలో ఆసీ నుడివి కా. నీ మిత్రులు గుర్రాలెక్కి మన వెంట రాజధానీ నగరం వస్తారు!” అన్నాడు.\n\nమణిపుర రాజ్యాన్ని ఏలుతున్న మణిధ్వజుడు పరాక్రమవంతుడే కాకుండా, గొప్ప శివభక్తుడు. నూరుసార్లు హొమగుండంలో తన శరీరాన్ని దహింపజేసుకున్నాడు. పదిసార్లు తన తల నరుక్కుని హొమగుండానికి ఆహుతిచ్చాడు. అటువంటి మరెన్నో ఉగ్ర పూజలతో శివుణ్ణి ప్రత్యక్షం చేసుకుంటూ, సారెసారెకూ వరాలు పొందిన వీరశైవుడు మణిధ్వజుడు.\n\nశివుడి త్రిశులం అతడు కోరినప్పుడు వచ్చి శత్రు సంహారం చేస్తుంది, పాశుపతాస్త్రం కూడా ప్రసాదింపబడింది. తుదకు అతడు కోరినప్పుడు శివుడే వచ్చి అండగా నిలిచి శత్రువులతో యుద్ధం చేసే పెద్ద వరాన్ని కూడా శివుడు మణిధ్వజుడికి ఇచ్చుకున్నాడు. తనకు ఎవరివల్లా అపజయం గానీ, ఎటు\n\nవంటి ఆపద గానీ రాకుండా ఆ పరమశివుడే తనకు రక్షగా ఉన్నాడని మితిమీరిపోయిన గర్వంతో విర్రవీగిపోయి మణిధ్వజుడు మణి పుర రాజ్యాన్ని ఎంతో నిరంకుశంగా పాలిస్తు న్నాడు.\n\nశివుణ్ణిగాక ఇతర దేవుళ్ళనూ, మతాలనూ నమ్మినవారినందరినీ దేశం నుంచి వెళ్ళ గొట్టాడు. మిగిలినవారిని నానా విధాలుగా హింసించసాగాడు. రాజ్యంలో శివాలయాలు తప్ప మరే ఆలయమూ లేకుండా ధ్వంసం చేయించాడు.\n\nమణిధ్వజుడి వల్ల అగచాట్లు పడుతున్న వారంతా అయోధ్యకు శరణార్థులుగా పోయి, రాముడితో మొరపెట్టుకున్నారు. మణిధ్వజుడి అహంకారం నశించే కాలం ఆసన్నమైందనీ,"
        },
        {
            "title": "పీఠహనుమాన్",
            "page_start": 45,
            "author": "చందమామ బృందం",
            "pdf_page": 45,
            "content": "వారి అగచాట్లు త్వరలోనే తీరుతాయనీ రాముడు వారికి అభయమిచ్చి, అంతవరకు తన రాజ్యంలో సుఖంగా ఉండమని శరణు ఇచ్చాడు. వారందరూ అక్కడే కాలం గడుపు తున్నారు.\n\nస్వెర విహారం చేస్తూ వస్తున్న రాముడి యాగాశ్వం తొలి డెక్క తన రాజ్య సరిహద్దు మీద పడి పడగానే, మణిధ్వజుడు అమితో త్సాహంతో దాన్ని పట్టి తన రాజధాని మణి పురం అశ్వశాలలో బంధించాడు.\n\nగుర్రాన్ని విడిచిపెట్టి రాముడి పట్ల స్నేహ భావాన్ని చూపవలసిందిగా మణిధ్వజుడికి చెప్పి రమ్మని లక్ష్మణుడు రాచ మర్యాదగా దూతను పంపాడు. మణిధ్వజుడు దూత\n\nవీపుమీద కాల్చిన త్రిశూలంతో వాత పెట్టించి, “రావణాది శివభక్తులను చంపిన రాముణ్ణి, శివస్రీతిగా బైరవుడి విగ్రహం ముందు చిత్ర వధ చేసి, బలి ఇద్దామని ఉవ్విళ్లూరుతున్నాను! కోటి మంది రాముళ్ళు వచ్చినా నాకు లెక్క లేదు. ఎవరు వచ్చినాసరే త్రిశూలం ముద్రలు వేయించి పంపుతానని, నేను చెప్పినట్లుగా వెళ్ళి లక్ష్మణుడికి చెప్పు!” అని దూత నెత్తి మీద గంపెడు భస్మాన్ని గుమ్మరింపించాడు మితిమించిన అహంకారంతో.\n\nఅంతవరకు ఏ రాజ్యంలోగాని ఎటువంటి ఘర్షణా లేకుండా వస్తున్న లక్ష్మణ భరత శత్రుఘ్నులకు మణిధ్వజుడితో యుద్ధం తప్పనిసరి అయింది.\n\nభరతుడు పూరించిన పాంచజన్యం లాంటి శంఖ ధ్వనితో దిక్కులు పిక్కటిల్లుతూండగా, ఒక వంక శత్రుఘ్నుడు సుదర్శన చక్రంలాగ విజృంభిస్తూంటే, తనవంక వెయ్యి పడగలు విప్పి బుసలు కొడుతూన్న శేష సర్పంలాగ ఎత్తివస్తున్న లక్ష్మణుడి ప్రచండ ధాటికి మణిధ్వజుడు తట్టుకోలేక శివుని త్రిశూలాన్ని పిలిచాడు.\n\nఅప్పుడు మణిధ్వజుడి పూజామందిరం నుంచి మెరుపులాగా ఉరుముకుంటూ పెద్ద త్రిశూలం లక్ష్మణుడి మీదికి దూసుకుంటూ వెళ్ళింది.\n\nసరిగొ అదే సమయానికి అక్కడికి వచ్చిన హనుమంతుడు లక్ష్మణుడికి అడ్డంగా వాలి,\n\nఏనుగు తొండంతో చెరుకు గడను పట్టుకొన్నట్లుగా లక్ష్మణుడిని సంహరించడానికి మెరుపు లాగా వస్తున్న శివుడి త్రిశూలాన్ని ఎడమ చేత్తో ఒడిసి పట్టుకొని, గంభీరాకృతితో శివుడి లాగే నిల్చున్నాడు.\n\nమణిధ్వజుడు సంభ్రమంతో శివుడే దిగి వచ్చాడనుకుని చేతులెత్తి జోడించబోతూంటే నవ్వి, హనుమంతుడు, “ఓయి, శివ మహాభక్తుడా! నేను శివుణ్ణి కాదు, ఒక కోతిని, హనుమంతుడిని! రాముడి బంటును? తెలి సిందా?” అంటూ గదను ఎత్తి వాడి మీదికి లంఘించాడు.\n\nమణిధ్వజుడు వేటు తప్పించుకొని దూరంగా పారిపోయి హనుమంతుణ్ణి చూసి తెల్లమొహం వేశాడు.\n\nహనుమంతుడి జటాజాటం గాలిలో ఎగురుతున్నది. కళ్ళు అగ్ని గోళాల్లా భయం కరంగా మెరుస్తున్నాయి. ఒక చేత్తో త్రిశూలాన్ని నేలకు తాటించి పట్టుకొని, అపర మహేశ్వరుడి లాగ నిల్చున్నాడు. తనకు చావు తప్పదనే భయంతో మణిధ్వజుడు ఎలాగో తెగించి శివుడు ప్రసాదించిన పాశుపతాస్త్రం గుర్తు తెచ్చుకొని మంత్రం జపించి, దానిని వింటికి సంధించి విడిచాడు.\n\nపాశుపతాస్త్రం వేడికి ఆ ప్రదేశమంతా ఉడికిపోయింది. లక్ష్మణ భరత శత్రుఘ్నులూ వారి సైన్యమూ అంతా నేలకు ఒరిగి మూర్ఛ పోయారు.\n\nహనుమంతుడు రామనామం జపిస్తూ రామ్ము విరుచుకుని అస్త్రానికి ఎదురుగా\n\nవెళ్ళాడు. పాశుపతాస్తం హనుమంతుడిగుం\nడెను తాకి చీపురు పుడకలాగ విరిగి హను\nమంతుడిలో లీనమైంది. హనుమంతుడు\nమణిధ్వజుడి రథాన్ని తుత్తునియలు చేసి,\nగదతో కొట్టి, అతణ్ణి చంపడానికి విరుచుకు\nపడ్డాడు.\n\nమణిధ్వజుడు దెబ్బతిని చావకుండా,\nపరుగుపరుగున పారిపోయి పూజామంది\nరంలో శివలింగానికి తల బాదుకుంటూ,\n“హరహర మహాదేవా! వేగం రా రా!” అంటూ\nఅరిచాడు.\n\n“ఏమిటిది? మణిధ్వజా! కోటి మంది రాముళ్లు వచ్చినా లెక్కలేదన్నావే, ఒక్క రాముడి బంటును ఎదుర్కోలేవా? వెళ్ళు\n\nయుద్ధం చెయ్యి, నీకు అండగా నేను నిల\nబడతాను!” అని శివలింగం నుంచి మాటలు\nవినిపించాయి.\n\nతన భక్తుడికి ఇచ్చిన వరం ప్రకారం\nనందివాహనం ఎక్కిశివుడు యుద్ధరంగంలో\nఅండగా మణిధ్వజుడి ముందు సాక్షాత్క\nరించాడు.\n\nహనుమంతుడు శివుడితో, “నువ్వు దేవు\nడివే కావచ్చుగాని, నీకు నేను జంకేది లేదు,\nకాచుకో!” అంటూ సింహగర్జన చేసి శివుడి\nమీదకు బయలుదేరాడు.\n\nనంది బెదిరిపోయి శివుణ్ణి క్రిందకు పడ\nద్రోసి పారిపోయింది.\n\nశివుడు సర్దుకుని లేచి హనుమంతుడితో,\n“నా త్రిశూలాన్ని పట్టేశావు, పాశుపతాస్తాన్ని\nనీలో ఐక్యం చేసుకున్నావు. ఇలా చేయడం\nవిష్ణుదేవుడికి ఒక్కడికే సాధ్యం. నువ్వు విష్ణు\nవువా? విష్ణు భక్తుడివా? ఎవరు నువ్వు?”\nఅన్నాడు.\n\n“మీ దేవుళ్ళతో నాకు నిమిత్తం లేదు.\nనేను మానవుడైన రాముణ్ణి నమ్ముకొన్నవాడిని.\nకోతినైన నాకు ఆ మానవుడే దేవుడు. బుద్ధి\nకూడా కోతిలాగే అతి చంచలమైనది. నా\nబుద్ధిని ఏకాగ్రతతో ఉత్తమ మానవుడి మీద\nనిలిపి అంతులేని మనోబలాన్ని, సాహస\nపరాక్రమాల్ని పాందాను. దీన్ని భక్తి అన్నా,\nలక్ష్యసాధన అన్నా రెండూ ఒకటే! సమస్త\nలోకల్యాణం కోసం నేను నమ్మిన మానవుడు\n\nచేస్తున్న అశ్వమేధయాగాన్ని ఏ దైవభక్తీ, ఎటువంటి శక్తులూ అడ్డుకోలేవు. భక్తులమని చెప్పి దురహంకారులయిన మణిధ్వజుడు వంటివాళ్ళు చేస్తున్నదేమిటి? ఇలాంటి అహం కారులకు, స్వార్థపరులకు అండగా నిలిచే నీలాంటి దేవుళ్ళు లేకపోతేనేం?” అని హను మంతుడు దిక్కులు దద్దరిల్లేలాగ గద్దించాడు.\n\nఆ మాటలకు శివుడు నవ్వుకొని, లేని కోపాన్ని తెచ్చిపెట్టుకుంటూ, “సరే ఇవ్వడు నా ఫాలనేత్రాన్ని తెరుస్తున్నాను, కాచుకో!” అన్నాడు.\n\n“త్వరగా తెరు! నీ భక్తుడికి కనువిప్పు కలిగించు!” అన్నాడు హనుమంతుడు.\n\nశివుడు తన మూడోకన్ను తెరవగానే భగ్గున ప్రళయాగిని హనుమంతుడి మీదకు దూసుకు వచ్చింది. హనుమంతుడు కుడి చేయి చాచి, అగ్నిని దోసిట్లో పట్టి, ఒకప్పుడు శివుడు హాలాహలాన్ని తాగినట్లుగా, “రామా రృణమస్తు!” అంటూ నోట్లో వేసుకొని గుటు క్కున మ్రింగేశాడు.\n\nశివుడు మణిధ్వజుడిని చూసి, “అంతా చూశావుగా! ఇహ నేను చేయగలిగింది ఏమీ లేదు. హనుమంతుడు ఎవరో కాదు, నా ఆత్మస్వరూపమే! నా అంశతో అవతరించిన అతనిలో, నానుంచి వెలువడిన సర్వశక్తులూ లీనమైనాయి. అతనివల్ల నిజమైన భక్తి అంటే ఏమిటో తెలుసుకో!” అని చెప్పి అంతర్ధాన మయ్యాడు.\n\nఈలోగా హనుమంతుడు రివ్వన ద్రోణ గిరికి వెళ్లి సంజీవకరణిని పెళ్లగించి వాయు వేగంతో తీసుకొని వచ్చి మూర్ఛపడి వున్న లక్షణ, భరత, శత్రుఘ్నులనూ, సైన్యాన్నీ బ్రతికించాడు.\n\nమణిధ్వజుడికి కనువిప్పు కలిగింది. హనుమంతుడి ముందు మోకరిల్లి అంజలి ఘటించాడు.\n\nహనుమంతుడు అతడితో, “మణిధ్వజా! స్వార్థంతో నీ భక్తి ఎంత క్షుద్రమైపోయిందో గ్రహించావా? స్వప్రయోజనాల్ని కోరి ఈశ్వరుణ్ణి సేవకుడిగా వినియోగించుకోవడం భక్తి కాదు; జీవకోటి సుఖంగా ఉండాలనే ఈశ్వర సంకల్పాన్ని నెరవేర్చడమే నిజమైన ఉత్తమమైన\n\nభక్తి! నీలాంటి వారివల్ల దేవుళ్ళ పరువు పోతున్నది. భక్తులనిపించుకునే స్వార్థపరు లనూ, అహంకారులనూ ఏవగించుకొని, మంచివాళ్లు నాస్తికులుగా మారుతున్నారు! ఇప్పుడు నీ అజ్ఞానం తొలగింది గనుక, ఇక నుంచి ద్వేషం, అహంకారం వదలి దైవత్వం అన్నిటిలోనూ ఒకటేనని గుర్తుంచుకొని, ప్రజలందరి సుఖమే పరమాపధిగా భావించి ఉత్తమ భక్తుడిగా రాజ్యం పాలించు!” అని చెప్పాడు.\n\nఅప్పుడు మణిధ్వజుడు, “ఆంజనేయ స్వామీ! గర్వం మితిమీరి భంగపడితేనే గాని జ్ఞానం రాదు. నా గర్వం మితిమీరడానికే శివుడు నేను కోరిన వరాలన్నీ ఇచ్చాడని\n\nఇప్పుడు అర్థం చేసుకున్నాను. గర్వంతో నేను బంధించిన యాగాశ్వం నాకు మేలే చేసింది. జ్ఞానోదయం కలిగించింది. ఇదంతా రాముడిదయఅనుకుంటాను. నేనుస్వయంగా రాముడి దగ్గరకు వెళ్లి క్షమాపణ వేడుకొని, నన్ను తన బంధుకోటిలో చేర్చుకోమని అర్థి స్తాను!” అని చెప్పి తన అశ్వశాలలో బంధించిన యాగాశ్వాన్ని తెచ్చి వినమ్ముడై లక్ష్మణుడికి అప్పగించాడు.\n\nయాగాశ్వాన్ని స్వేచ్ఛగా వదలి అందరూ దానివెంట సంతోషంగా బయలుదేరారు. వారికి మణిధ్వజుడు ఘనంగా వీడ్కోలు ఇచ్చాడు.\n\nమణిధ్వజుడికి శుభ, శోభ అనే ఇద్దరు చక్కని కుమార్తెలున్నారు. వాళ్లు కూడా కవలలుగా పుట్టినవారే. వారిని వెంటబెట్టుకొని మణిధ్వజుడు అయోధ్యకు వెళ్ళి రాముణ్ణి దర్శించి, తన తప్పిదాన్ని మన్నించమని వేడుకున్నాడు.\n\nరాముడు మణిధ్వజుణ్ణి మిత్రుడిగా ఆదరించాడు. తరవాత మణిధ్వజుడు తన కుమార్తెలను లవకుశులకు వధువులుగా అంగీకరించి తనకు రఘువంశంతో బాంధవ్యభాగ్యం కలిగించమని అర్థించాడు. రాముడు అంగీకరించి అశ్వమేధం పూర్తికాగానే పెళ్ళిళ్ళు జరపవచ్చునని అన్నాడు.\n\nమణిధ్వజుడు తాను వెళ్ళగొట్టిన వారినందరినీ సాదరంగా తన రాజ్యానికి తీసుకువెళ్లి,\n\n\n\nప్రజాశేయన్నునే శివపూజగా, ప్రజాసేవనే\nదైవ భక్తిగా ఎంచి రాజ్య పరిపాలన సాగిం\nచాడు.\n\nరాముడి యాగాశ్వం తూర్పు నుంచి\nదక్షిణ పడమరలను నానా దేశాల్లో తిరిగి,\nస్వేచ్ఛగా అయోధ్యకు తిరిగి వచ్చింది.\n\nఅశ్వమేధ పరిసమాప్తికి కిష్కించ నుంచి\nసుగ్రీవాది వానరులు, లంక నుంచి విభీష\nణుడు, మణిపురం నుంచి మణిధ్వజుడు,\nఅనేకమంది దేశదేశాల రాజులు గొప్పకాను\nకలతో వచ్చారు.\n\nలంక నుంచి విభీషణుడు మంచి ముత్యా\nలను, పగడాలను బండ్లలో తెచ్చాడు. సుగ్రీ\nవుడు వజ్రాలను, బంగారాన్ని తీసుకువచ్చాడు.\nమణిధ్వజుడు గరుడపచ్చలనూ, కెంపులనూ,\nచీనాంబరాలనూ తెచ్చాడు.\n\nదేశదేశాల రాజులు తెచ్చిన వెండి బంగారా\nలతో కోశాగారం నిండిపోయి, ఆరుబయట\nరాసులుగా పోగుపడ్డవి.\n\nలక్ష్మణ, భరత, శత్రుఘ్నులు నానా\nదేశాల్లో ఘనస్వాగతాలు, రాచమర్యాదలు\n\nపాంది దిగ్విజయంగా సేనలతో అయోధ్యకు\nచేరుకున్నారు.\n\nవారి వెనకగా హనుమంతుడు భరద్వాజ,\nగౌతమ, అత్రి, అగస్త్యాది ఋషులతో వచ్చాడు.\nరాముడికి అస్త్ర గురువైన విశ్వామిత్రుణ్ణి\nప్రత్యేకంగా ఆహ్వానించుకొని వచ్చాడు.\n\nఅశ్వమేధయాగం పరిసమాప్తి ఘనంగా\nజరిగింది. రాముడు ధనధాన్యాలను ఇంటిం\nటికీ పంపించాడు. రాజ్యంలోని పుణ్యస్త్రి\nలందరికీ రత్నాల నగలనూ, బంగారాన్నీ\nపంచిపెట్టాడు. ప్రజాహిత కార్యాలు చేసేవారికి\nఅనేక విలువైన బహుమతులను ఇచ్చి సన్నా\nనాలు జరిపించారు.\n\nతరవాత అందరూ మణిపుర రాజ్యానికి\nమణిధ్వజుడి ఆహ్వానంపై తరలిపెళ్లారు.\nమణిపురంలో కుశుడికి శుభతోనూ, లవుడికి\nశోభతోనూ వైభవంగా వివాహం జరిగింది.\nపెళ్ళిసందర్భంలో మణిధ్వజుడు తన రాజ్యా\nన్నంతనూ లవకుశులకు కానుకగా చదివించి,\nకొన్నాళ్ళ తర్వాత తపస్సు చేసుకోడానికి అర\nణ్యానికి వెళ్ళిపోయాడు."
        },
        {
            "title": "ప్రతాపుడి అహంకారం",
            "page_start": 52,
            "author": "జొన్నలగడ్డ రామలక్ష్మి",
            "pdf_page": 52,
            "content": "ప్రతాపుడి అహంకారం\n\nకృష్ణాపురం జమీందారు నరేంద్రుడు మంచి వాడు, నెమ్మదస్థుడు. ఆయన జమీందారీలో వ్యవహారాలు చూడ్డానికి నలుగురు ప్రధానోద్యోగులున్నారు. ప్రతి ప్రధానోద్యోగి క్రిందా పాతిక మంది చిన్న ఉద్యోగులున్నారు. ప్రధానోద్యోగులు కొంతమంది చిన్న ఉద్యోగుల చేత స్వంతపనులు మాత్రమే చేయిస్తున్నారనీ, జమీందారీ పనులు చాలావరకు అందువల్ల వెనకబడిపోతున్నాయనీ ఆయనకు తెలిసింది.\n\nనరేంద్రుడు ముందీవిషయం నమ్మలేదు. ఆయన వాళ్ళమీద నిఘా వేసి అది నిజమేనని తెలుసుకున్నాడు. అప్పుడాయన తల్లితో ఈ విషయం చెప్పి, ఆ నలుగుర్షీ పనిలోంచి తీసేస్తానన్నాడు.\n\nనరేంద్రుడి తల్లి అందుకొప్పుకోక, “వాళ్ళు నలుగురూ వయసులో నీకంటే పెద్దవారు. మన కుటుంబానికి నమ్మకస్థులు. వాళ్ళు తప్పు చేసినా మీ నాన్న ఏమీ అనేవాడు కాదు.\n\nవాళ్ళ మనసులు నాప్పించకుండా సరైన దారిలో పెట్టగలిగితే సరే! లేకుంటే పూరుకో. ప్రధానోద్యోగులు మనకు నమ్మకంగా వుంటే చాలు. వాళ్ళుపని సరిగా చేయకపోతే ఇబ్బంది పడేది ప్రజలు. ప్రజలగురించి మరీ ఎక్కువ పట్టించుకోవడం మంచిది కాదని, మీ నాన్న అనేవాడు,” అని హితబోధ చేసింది.\n\nజమీందారుకిది నచ్చలేదు. కానీ తల్లి మాటను కాదనలేక ఆయన ప్రధానోద్యోగుల జోలికి వెళ్ళలేదు. ఒకసారి మాత్రం వాళ్ళను పిలిచి, “జమీందారీ వ్యవహారాలు కుంటినడక నడుస్తున్నాయి. మీ క్రింద అందరూ సక్రమంగా పనిచేస్తున్నారు కదా!” అని అడిగాడు.\n\nఇందుకు వాళ్ళు వినయంగా, “అంతా సక్రమంగా పనిచేస్తున్నారు. కానీ, రోజు రోజుకూ జమీందారీ వ్యవహారాలు పెరుగుతున్నాయి. మరికొందరు ఉద్యోగులను నియమించాల్సి వుంది,” అన్నారు.\n\nచట్టపురంలో నరేంద్రుడి బాబాయి వుంటున్నాడు. ఆయన తనకున్న వందెకరాల పాలాన్నీ సమర్థవంతంగా సాగు చేయిస్తూ ఎంతో వైభవంగా జీవిస్తున్నాడు. ఆయన పేరు చతురుడు. పేరుకు తగ్గట్లే తన వద్దకు వచ్చిన వారందర్నీ చతురోక్తులతో నవ్విస్తూం టాడాయన. కొన్నాళ్ళపాటు బాబాయి దగ్గిరకు వెళితే తన మనసుకు ప్రశాంతత చేకూరు తుందని నరేంద్రుడనుకున్నాడు.\n\nచతురుడు, నరేంద్రుడిని ప్రేమాచిమానా లతో ఆదరించి కుశలప్రశ్నలు వేశాడు. జమీం దారు తన ఇబ్బందుల గురించి చెప్పుకుని, “నా సమస్యకు పరిష్కారమున్నట్లు తో చదు. జమీందారీని వదిలి నీ లాగా ఎక్కడైనా వందె\n\nకరాలు పాలం తీసుకుని సాగు చేసుకుంటే, ఏ సమస్యలూ లేకుండా సుఖంగా జీవించ వచ్చునేమో!” అన్నాడు.\n\nదీనికి చతురుడు నవ్వి, “వందెకరాల భూమిని సాగుచేయడం సులభమేం కాదు. ఎలాంటి సమస్యనైనా పరిష్కరించి, ఏ వ్యవహారిన్నయినా చక్కబెట్టగల ప్రతాపుడు, నా కుమారుడు కాబట్టి అది సులభమయింది,” అన్నాడు.\n\nఈ మాటలకు నరేంద్రుడాశ్చర్యపడి, “అయితే ప్రతాపుణ్ణి నాతో పంపించు. నా సమస్యను పరిష్కరించగలదేమో ప్రయత్నిస్తాను,” అన్నాడు.\n\n“ప్రతాపుడు నీ సమస్యను పరిష్కరించగలడనే నా నమ్మకం. కానీ, నీతో పంపడం నాకిష్టంలేదు. ఎందుకంటే, వాడి అహంకారం ఇంతాఅంతా కాదు. ఈ వందెకరాల పాలాన్నీ చక్కగా సాగుచేయిస్తున్నందుకే, వాడు కన్నూ మిన్నూ కానకుండా వున్నాడు. ఇప్పుడు నీ సమస్యను పరిష్కరించాడంటే, వాడికిక పట్ట పగ్గాలుండవు. ఏమైనా భరించగలను కానీ, అహంకారాన్నిభరించడం నావల్ల కాదు. వాడి లోంచి అది పోగొట్టాలని ఎన్నో ప్రయత్నాలు చేశాను. ఫలించ లేదు,” అన్నాడు చతురుడు.\n\nఅప్పుడు నరేంద్రుడు నవ్వి, “నీ సమస్యచిన్నది. నా సమస్య పెద్దది. ప్రతాపుడు నా సమస్య తీర్చితే, నేను నీ సమస్య తీర్చగలను,” అన్నాడు.\n\n“మొదటిది జరుగుతుంది. రెండోది జరగ దనే నా నమ్మకం,” అంటూనే చతురుడు, ప్రతాపుణ్ణి నరేంద్రుడితో పంపడానికి అంగీక రించాడు.\n\nతర్వాత ఆయన నరేంద్రుడితో, “నీ సమస్యను తీర్చగలవారు ప్రపంచంలో లేరనీ, ప్రతాపుడి గురించి అందరూ గౌప్పగా చెబితే విని వచ్చాననీ చెప్పు. అప్పుడే వాడు నీతో వస్తాడు,” అన్నాడు.\n\nకనుచీకటి పడుతూండగా ప్రతాపుడు పాలం నుంచి వచ్చాడు. నరేంద్రుడు అతణ్ణి పలకరించి బాబాయి చెప్పిన విధంగా సాయం కోరాడు.\n\nప్రతాపుడు ఉబ్బితబ్బిబ్బయి, నరేంద్రుడి సమస్య గురించి మరికొన్ని వివరాలు తెలుసు\n\nకుని, “ఈమాత్రందానికి, నేను నీతో రావాలా? ఒక ఉపాయం చెబుతాను. అమలుపరిచాక రెండు నెలల్లో పూర్తి ఫలితం కనబడక పోతే నన్నడుగు!” అన్నాడు.\n\nనరేంద్రుడు, ప్రతాపుడు చెప్పిన ఉపాయం విని కృష్ణాపురం చేరుకున్నాడు. ఆయన తన నలుగురు ప్రధానోద్యోగులనూ పిలిచి, “మీరు మా తండ్రిగారి కాలం నుంచీ దివాణంలో పనిచేస్తున్నారు. మిమ్మల్ని నేను మా బంధు పుల్లా గౌరవిస్తాను. ప్రస్తుతం జమీందారీ వ్యవహారాలకు డబ్బు సరిపోవడం లేదు. మీరంతా నాకు సహకరిస్తే, మన ఆదాయం పెంచగలను. అందుకు అవసరం అయితే, మీకు మరికొందరు చిన్న ఉద్యోగుల్ని అదనంగా ఇవ్వగలను. అవసరం లేదనుకుంటే ఇప్పుడు\n\nదుర్వినియోగం చేయకుండా ఇందువల్ల వీలవుతుంది,” అన్నాడు.\n\nనలుగురు ప్రధానోద్యోగులు ఇందుకూ ఉత్సాహంగా ఒప్పుకున్నారు.\n\nఅప్పుడునరేంద్రుడు, “మరొక్కమాట! మీ మంచితనాన్ని చూసి పనివాళ్ళు లోకువ కట్టవచ్చు. ఉద్యోగులు ఏంపని చేశారో మీకు తెలుస్తూనే వుంటుంది. వాళ్ళు కాగితం మీద రాసిన పని నిజంగా చేసినట్టు, మీరు ద్రువీ కరిస్తూ సంతకాలు పెడుతూండండి. ఆ విధంగా ఉద్యోగులకు మీరంటే భయం వుంటుంది. కాగితం మీద మీ సంతకం లేక పోతే, వాళ్ళు పనిచేసినట్టు కాదు,” అన్నాడు.\n\nప్రధానోద్యోగుల ఉత్సాహంరెట్టింపయింది.\n\nనరేంద్రుడు కొంచెం ఆగి, “మరొక సంగతి! ఎక్కువ పనిచేసిన వారికి ఎక్కువ జీతం. తక్కువ పని చేసిన వారికి తక్కువ జీతం. తుది నిర్ణయం మీదే!” అన్నాడు.\n\nప్రధానోద్యోగులు జమీందారు తెలివిని విపరీతంగా మెచ్చుకుని, “మీరు ప్రవేశ పెట్టిన ఈ సంస్కరణల వల్ల జమీందారీ ఎంతో వృద్ధి పొందుతుంది,” అన్నారు.\n\n“అలా జరగాలనే నా కోరిక! కానీ మీ వంటి మంచివారిని ఎవరైనా మోసగిస్తారు. కొందరు చిన్న ఉద్యోగులు మిమ్మల్ని మొహమాట పెట్టి తప్పదారిలో నడిపిస్తారు. పని చేయకుండా పనిచేశామని రాసి సంతకాలు పెట్టమంటారు. మీరూ వాళ్ళూ రోజూ ముఖం\n\nవున్న వారిలో కొందరిని తొలిగిద్దాం,” అన్నాడు.\n\nనలుగురు ప్రధానోద్యోగులు ఎంతో ఉత్సాహంగా జమీందారుకు సహకరిస్తామని మాట ఇస్తూనే, తమకింకా చిన్న ఉద్యోగులు కావాల న్నారు.\n\nఇందుకు నరేంద్రుడు, “అయితే ఒక పని చెయ్యండి. ప్రతిఉద్యోగికీ ఏమేం పని ఇస్తు న్నారో కాగితం మీద రాయండి. తానేం చేశాడో ప్రతి ఉద్యోగీ కాగితం మీద రాసి మీకివ్వాలి. ఆ విధంగా వాడు చేసిన పని కచ్చి తంగా మీకు తెలుస్తుంది. వాడు వారానికి తగ్గ పని చేయలేదంటే, మీరు హెచ్చరించ వచ్చు. మీ మంచితనాన్ని చిన్న ఉద్యోగులు\n\nముఖం చూసుకోవాలి కాబట్టి, మీకూ ఇబ్బం\nదిగా వుంటుంది. అందుకే సంతకాలైనాక,\nఆ కాగితాలునాకు పంపిస్తే, నేను కూడా వాళ్ళా\nపనులు చేస్తున్నారో లేదో పరీక్షిస్తాను. కాగితం\nలోరాసిన పని జరిగివుండక పోతే, వాళ్ళకు\nమూడు శిక్షలు. ఒకటి, పనిచేయనందుకు.\nరెండు, తప్పుడు సమాచార మిచ్చినందుకు.\nమూడు, మిమ్మల్ని మొహమాట పెట్టినం\nదుకు,” అన్నాడు నరేంద్రుడు.\n\nప్రధానోద్యోగుల ముఖాలు మాడిపోయా\nయికానీ, వాళ్ళేమీ అనలేక పోయారు. అప్పుడు\nనరేంద్రుడు మళ్ళీ, “ఉద్యోగులు తిన్నగా\nవుండక పోతే వాళ్ళను పనిలోంచి తీసేయ\nవచ్చు. ఆ విషయంలోనూ సర్వాధికారాలూ\nమీవే! అయితే, పని గురించి ఉద్యోగులిచ్చే\nసమాచారాన్ని బట్టే, వాళ్ళ విషయంలో నిర్ణ\nయాలు తీసుకోవాలి,” అన్నాడు.\n\nదీనితో ప్రధానోద్యోగులకు అసలు విష\nయంఅర్థమయింది.\n\nకొత్తవారిని పనిలోకి తీసుకోవాలన్నా,\nపాతవారిని పనిలోంచి తీసేయాలన్నా, బాగా\nపనిచేసేవారికి ఎక్కువజీతం ఇవ్వాలన్నాఅన్నిం\nటికీ పనిని బట్టే లెక్కవుంటుంది. ఆ పనిని\nలెక్కగట్టడానికి జమీందారు తిరుగులేని పద్ధతి\nఎన్నుకున్నాడు. ఇంతకాలం అలాంటి పద్ధతి\nలేక తమ ఆటలు సాగాయి. ఇకసాగవు!\n\nనెల రోజులు గడిచేసరికి, అప్పటికే పని\nలోవున్న వారే ఎప్పుడూ చేయనన్ని ఎక్కువ\n\nపనులు చేశారు. ప్రధానోద్యోగులు తమ\nస్వంత పనులకు వేరే ఏర్పాటు చేసుకున్నారు.\nఎందుకంటే, చిన్న ఉద్యోగులకు ప్రధానోద్య\nగులసిఫారసును బట్టి కాక, పనిని బట్టి ప్రతి\nఫలం లభిస్తున్నది. అలాంటప్పుడు వాళ్ళు,\nవారి పనులెందుకు చేస్తారు?\n\nఇదిగమనించి నరేంద్రుడెంతో సంతోషించి\nచక్రధరపురం వెళ్ళి చతురుడిని కలుసుకుని,\n“మన ప్రతాపుడు సామాన్యుడు కాదు. వాడిని\nనా వద్దకు పంపకూడదా, దివానుగా వుండి\nనాకు సాయపడతాడు!” అన్నాడు.\n\nచతురుడు నవ్వి, “వాడి మితి మించిన\nఅహంకారం గురించి నీకు ముందే చెప్పాను\nకదా. ఇప్పుడు వాడు నిన్ను చాలా తక్కువ\n\nచేసి చూస్తాడు. అది నువ్వు భరించలేవు,”\nఅన్నాడు.\n\n“నువ్వు చెప్పింది నాకు గుర్తుంది. వాడి\nఅహంకారం తగ్గడానికి ఉపాయమాలోచిం\nచాను. శబరివనంలో ప్రద్యుమ్ముడనే యోగి\nవున్నాడు. ఆయన మహాజ్ఞాని. మన ప్రతా\nపుడే కాదు, ఈ ప్రపంచంలోని ఏ మేధావీ\nకూడా ఆయన కాలిగోటికి పోలడు. ఆయన\nఎవరితోటీ ఒక్కమాట కూడా మాట్లాడడు.\nతనవద్దకు ఎవరూ రాకుండా రక్తణ కల్పించ\nమని, ఆయన నన్నుకోరాడు. మన ప్రతాపుడా\nయనతో వారం రోజులు గడిపాడంటే, వాడి\nజ్ఞానం పెంపాందుతుంది. అహంకారం నశి\nస్తుంది,” అన్నాడు నరేంద్రుడు.\n\n“సరే! ఆ ప్రద్యుమ్ముణ్ణి కలుసుకునేందుకు ప్రతాపుణ్ణి ఒప్పించే భారం నీది. వాడిలో మార్పు వస్తే, నాకెంతో సంతోషం,” అన్నాడు చతురుడు.\n\nరాత్రి ప్రతాపుడు పాలం నుంచి రాగానే,\nనరేంద్రుడు అతడికి ప్రద్యుమ్ముణ్ణి గురించి\nచెప్పి, “యోగి అన్నవాడు తన జ్ఞానాన్ని పగి\nమందికీ పంచి పెట్టాలి తప్ప, అహంకరించి\nప్రద్యుమ్ముడిలా వుండకూడదు. నేను నీ కాయ\nనను కలుసుకునే అవకాశం ఇస్తున్నాను. నీ\nవాయన జ్ఞానం పదిమందికీ ఉపయోగ\nపడేలా చేయాలి. అది నీకు తప్ప మరెవరికీ\nసాధ్యం కాదు!” అన్నాడు.\n\nఆ మర్నాడు ప్రతాపుడు, ప్రద్యుమ్ముణ్ణి\nకలుసుకున్నాడు. ఆయనకు హితబోధ\nచేశాడు. ఆయన అంతా విని, “నాకు చెప్పడా\nనికి నీకేం తెలుసు? నేను చదివిన శాస్త్రాలు\nఒక్కొక్కటిగా చెబుతాను. విని, నాకు సలహా\nఇచ్చే యోగ్యత నీకున్నదో లేదో తెలుసుకో,”\nఅంటూ నాలుగు రోజుల పాటు ప్రతాపుడికి\nరకరకాల శాస్త్రాలు వివరించాడు.\n\nఅన్ని రకాల శాస్త్రాలుంటాయిని ప్రతాపుడికి\nతెలియదు. అతడు ముందు ఆశ్చర్యపోయినా\nతర్వాత నెమ్మదిగా తేరుకుని, “మీ కెన్ని\nశాస్త్రాలు తెలిసినా సామన్యుడికి అర్థమయ్యేలా\nచెప్పడం రాదు. నాకు మీ అంత శాస్త్రజ్ఞానం\nలేదు. కానీ సామాన్యుడికి పనికొచ్చేలాగా\nఎన్నో మేలు చేసే ఉపాయాలు చెప్పగలను,”\n\nఅని తను చేసినవన్నీ ఏకరువు పెట్టాడు.\nఅందులో నరేంద్రుడికి చెప్పిన ఉపాయం\nకూడా వుంది.\n\nప్రద్యుమ్నుడంతా విని, “నీ ముఖంలో\nతేజస్సు చూసే నువ్వు గొప్పవాడివని గ్రహిం\nచాను. నువ్వు మాట్లాడాక పూర్తిగా నిన్నర్థం\nచేసుకున్నాను. ప్రపంచానికి కోవలసింది\nనీవంటి వాళ్ళే, నావంటి వాళ్ళు కాదు. నువ్వు\nప్రజలకు మధ్య వుండగా నా తెలివి వెల\nవెలబోతుంది. అందువల్ల, నేనీ ఆశ్రమంలోనే\nవుంటాను. నువ్వు ప్రజలకు మధ్య వుండి\nఎప్పటిలాగే మంచి పనులు చేస్తూండు,”\nఅన్నాడు.\n\nప్రతాపుడు అక్కడి నుంచి తిరిగివచ్చి జరి\nగింది తండ్రికీ, నరేంద్రుడికీ కూడా చెప్పాడు.\nప్రద్యుమ్నుడంతటి వాడి చేత, నీ అంతటి\nవాడు లేడనిపించుకున్నాక, అతడి అహంకారా\nనికి పట్టపగ్గాలుండవని వాళ్ళిద్దరూ భయప\nడ్డారు. కానీ, ఆనాటి నుంచి ప్రతాపుడు\nతనను గురించి గొప్పలు చెప్పుకోవడం మానే\nశాడు. అడిగిన వారికి మంచి మంచి సలహా\n\nలిస్తూనే, ప్రతాపుడంతటి వినయశీలుడు\nలేడని పేరు తెచ్చుకున్నాడు.\n\nప్రతాపుడి తండ్రి ఒక్కడే కొడుకులోని\nమార్పుకు కారణం గ్రహించాడు. అదేమి\nటంటే — ప్రద్యుమ్నుడు మహాజ్ఞాని అనడంలో\nసందేహం లేదు. అంతటి జ్ఞానీ ప్రతాపుడిని\nపొగిడి తను ప్రజలమధ్యకు రాకుండా తప్పిం\nచుకున్నాడు. ప్రజలకు సలహాలిచ్చి పేరు తెచ్చు\nకోవాలన్నతాపత్రయం జ్ఞానులకుండదు. ఆ\nవిషయం ప్రతాపుడికర్థమై తను జ్ఞాని కాదని\nగ్రహించాడు. అనుకున్నది సాధించడం ప్రతా\nపుడి అలవాటు. ప్రద్యుమ్నుడిని ప్రజల మధ్య\nకుతేగలనని అతడనుకున్నాడు. కానీ, అది\nసాధ్యపడలేదు. తనకంటే తెలివైన వారిదగ్గర\nతన తెలివి రాణించదని అప్పటికి అతడికర్థ\nమైంది. ప్రద్యుమ్నుడు అతడికి లేని తెలివిని\nపొగిడి, ఆవినయంతోనే అతడిని ఓడించాడు.\nఎదుటి వాడిని అవినయంతో కాక, వినయం\nతోనే ఓడించి లొంగదీసుకోవచ్చునన్న కొత్త\nవిషయాన్ని ప్రతాపుడు తెలుసుకున్నాడు. అది\nతెలిశాక అతడిక అహంకారిగా వుండలేదు!\n\nపూర్వం ఒక భక్తుడు ఉండేవాడు. అతనికి యాత్రలు చేయాలని అభిలాష మిక్కుటంగా ఉండేది. అయితే, ఇల్లు కదలటానికి ఎంత మాత్రమూ వీలులేకపోయింది. వృద్ధులైన తల్లి దండ్రులు అతని మీదనే ఆధారపడివున్నారు. కనుక, క్షణం సేపైనా వాళ్ళను విడిచిపోవాలంటే సాధ్యమయ్యే పనిగా కనిపించలేదు.\n\nఈస్థితి భక్తుడి మనస్సుకు చాలా కష్టం కలిగించింది. “ఈ ముసలివాళ్ళను వదిలి నేను యాత్రలు చేసుకునేదేమిటి? నాకిక మోక్షం కలిగేదేమిటి?” అని నిరాశ చెంది అతను విచారించసాగాడు.\n\nయాత్రలమీద దీక్ష పట్టిన ఆ భక్తుడికి ఒక్కొక్కసారి, “ఈ ముసలివాళ్ళను వదిలేసి పోదామా?” అనిపించేది. ఇలావుండగా, అతనికి ఒక మంచి అవకాశం దారికింది. అతని బంధువు ఒకాయన, “నాయనా, నువ్వుపోయి యాత్రలు చేసుకురా. నువ్వు తిరిగి వచ్చేదాకా\n\nనీతల్లిదండ్రులనునేను కనిపెట్టుకువుంటాను,” అన్నాడు.\n\nభక్తుడు వెంటనే యాత్రలకు బయలు దేరాడు.\n\nఅతను పోయిపోయి కొన్నాళ్ళకు ఒక అరణ్యమార్గం ప్రవేశించాడు. ఆ అరణ్యంలో కుక్కుటముని అనే ఒక మహానుభావుడు ఉన్నట్టూ, ఆయన దర్శనం చేసి ఎంతోమంది తరించుతున్నట్టూ అతడు విన్నాడు.\n\nతీరా ఆశ్రమానికి వెళ్ళి చూస్తే, భక్తుడు తలిచినట్టు ఆ కుక్కుటముని తవస్సూ చేసు కోవటం లేదు, ఏమి లేదు. సామాన్య గృహస్థు లాగానే సంసార తాపత్రయంలో మునిగి ఉన్నాడు. భక్తుడు ఆశ్చర్యంతో ఆయన చర్యలన్నిటినీ గమనిస్తూ కూర్చున్నాడు.\n\nఆ ముని వంటచేశాడు. అక్కడ వుండే ముసలి దంపతులకు వడ్డించాడు. వాళ్ళ సదుపాయాలన్నీ చూశాడు. ఇదంతా పూర్తి"
        },
        {
            "title": "పావనం",
            "page_start": 60,
            "author": "చందమామ బృందం",
            "pdf_page": 60,
            "content": "అయిన తరవాత ఇవతలకు వచ్చి, తనకోసం\nకూర్చునివున్న భక్తుణ్ణి చూసి, “నాయనా,\nఏంపనిమీద వచ్చావు?” అని అడిగాడు.\n\nఅందుకు భక్తుడు, “మహాత్మా! నేను యాత్ర\nలకోసం బయలుదేరి, తమ పేరు విని దర్శనం\nచేసుకుపోదామని వచ్చాను. త్రివేణీసంగమం\nఇక్కడికి సమీపంలోనే వున్నదంటారే. కొంచెం\nదారి చెబుతారా?” అన్నాడు వినయంగా.\n\nఈ మాటకు ముని, “నాయనా! వృద్ధులైన\nనా తల్లిదండ్రులను సేవించుకోవాలి. వారిని\nవిడిచి ఎక్కడకూ వెళ్ళలేను. అందుచేత,\nత్రివేణికిదారినాకు తెలియదు,” అని బదులు\nచెప్పి, లోపలికి వెళ్ళిపోయాడు.\n\nతనకు తరుణోపాయం చూపిస్తాడని అను\nకున్న ఆ మునికి, దగ్గరనే వున్న త్రివేణి\n\nఎక్కడ వున్నదో తెలియదనటంతో భక్తుడికి\nఆయనమీద వుండిన గౌరవం కాస్తా\nపోయింది. “ఈ మునిని గురించి చెప్పుకునే\nగొప్ప ఏమిటో బోధపడటంలేదే!” అనుకుని\nఆలోచిస్తూ అక్కడే నిలబడ్డాడు.\n\nఅంతలో, ముగ్గురు స్త్రీలు వచ్చి ఆశ్రమం\nలోకి ప్రవేశించారు. వాళ్ళ ముగ్గురి రూపాలూ,\nచూడటానికి రోతగా కనిపించినై. వాళ్ళు రావ\nటంతో భక్తునికి జిజ్ఞాస మరీ ఎక్కువై అక్క\nడనే వేచి ఉన్నాడు.\n\nమరి కొంచెం సేపటికల్లా ముగ్గురూ అప్ప\nరసల్లాంటి రూపాలతో ఆశ్రమం లోపలినుంచి\nఇవతలకువచ్చారు. భక్తుడి ఆశ్చర్యానికి మేర\nలేకపోయింది. ఆ అపురూప సౌందర్యవతుల\nకేసి తిరిగి “అమ్మా! మీరెవరు? మీకిక్కడ\n\nఏమి పని?” అని ఆత్రంతో ప్రశ్నించాడు భక్తుడు.\n\nఅప్పుడా సుందరీమణులు ఇలా చెప్పారు: “నాయనా! మేం ముగ్గురమూ అక్కాచెల్లెళ్లం, ఈ లోకంలో మమ్మల్ని గంగ, యమున, సర స్వతి అని పిలుస్తారు. ప్రయాగ వద్ద మేం ముగ్గురమూ కలిసి నదుల రూపంలో ప్రప హిస్తూ వుంటాము. పాపాలు పోగొట్టుకోవాలనే తాపత్రయంతో దేశదేశాలనుంచి జనం వచ్చి మాలో స్నానం చేస్తారు. కన్న తల్లిదండ్రులను ఉపేక్ష చేసే వాళ్ళూ, మరి అనేక మహాపాత్ర కాలు చేసిన వాళ్ళూ వచ్చి మునగటంతో వాళ్ళ పాపాలు సోకి మాకు అసహ్వకరమైన రూపాలు వస్తుంటె. అలాంటి స్థితిలో వుండిన మేమే నువ్వు మొదట చూసిన వికార స్వరూ పులం.”\n\n“అలాగా!” అని ఆశ్చర్యపడ్డాడు భక్తుడు.\n\n“ఆ వికార స్వరూపాలు పాందిన మేము, అప్పుడప్పుడు ఈ ఆశ్రమానికి వచ్చి, ఈ మహానుభావుడి దర్శనం చేసుకోవటంతో మా పాపాలన్నీ తొలగిపోయి, మేము నిజస్వరూ\n\nపాలతో మళ్ళీ ఇవతలకి వస్తూవుంటాము. మాకు చుట్టుకున్న పాపాలు మిక్కుటమైనప్పుడల్లా మేమీ పరమ పావనుడయిన మహాత్ముడి దర్శనానికి వస్తూంటాము,” అంటూ ముగ్గురూ అదృశ్యమయ్యారు.\n\nవారి మాటలతో భక్తుడి మనసులో గొప్ప మార్పు వచ్చింది. చిరకాలం నుంచి అతనిలో ఉంటూ వున్న యాత్రాభిలాష వెంటనే సమసిపోయింది. మరొక్క అడుగుకూడా ముందుకు వేయకుండా, అతను ఇంటికి మరలి పోయాడు. ఆ నాటి నుంచి అతను తల్లిదండ్రులనే ప్రత్యక్ష దైవాలుగా భావించి, వారిని భక్తితో సేవించుకోసాగాడు.\n\nశ్రమపడి సేవించుకుందామనుకొన్న ఆ గంగా, యమునా, సరస్వతులు ఆ విధంగా తన కళ్ళ ఎదటనే తాండవించటం మహా భాగ్యమనుకొన్నాడు.\n\nతల్లిదండ్రులకు సేవలు చేస్తూ, అనాడు కనబడిన పుణ్య నదులయిన ఆ ముగ్గురు అక్కాచెల్లెళ్లనూ స్మరిస్తూ, ఆ భక్తుడు చిర కాలం హాయిగా జీవించాడు."
        },
        {
            "title": "ప్రకృతి వింతలు",
            "page_start": 62,
            "author": "చందమామ బృందం",
            "pdf_page": 62,
            "content": "ప్రకృతి వింతలు\n\n## నీళ్ళులేకుండా బతికే జంతువులు!\n\nఒంటెలను ఎడారి ఓడలు అంటారు. అంటే ఓడలు నీళ్ళ మీద ప్రయాణం చేస్తే, ఒంటెలు రోజుల తరబడి నీళ్ళు తాగకుండా ఎడా రిలో ప్రయాణం చేయగలవు. ఒంటెల ఎత్తయిన వంగిన వీపులో కొవ్వు పదార్థాలు ఎక్కువగా పేరుకుని ఉంటాయి. ఆ కొవ్వు పదార్థాలు శరీరానికి కావలసిన శక్తిని ఇస్తాయి. ఒంటెలకు అంతగా చెమట పట్టదు. కాబట్టి శరీరంలోని నీళ్ళు అలాగే నిలవ వుంటాయి. అయితే, ఇవి నీటి చెలమను చేరగానే, ఒక్కసారిగా 25 గ్యాలన్ల నీళ్ళు తాగేస్తాయి. ఇవి సాధారణంగా ఎండుగడ్డినీ, నాగజెముళ్ళనూ తింటాయి.\n\n## ఈకలను దువ్వుకునే పక్షులు!\n\nపక్షుల శరీరం నుంచి తీసిన ఈకను నీళ్ళలో తడిపినట్టయితే రోమాలు రాలిపోతాయి. అయితే పక్షి రెక్క మీద ఉన్నప్పుడు ఈకలు తడిసినా రోమాలు రాలిపోవు. దీనికి కారణం పక్షుల శరీరం మీద వున్న మానె గ్రంథులు. దాదాపు పక్షులన్నిటికీ తోక చివర నూనె గ్రంథి వుంటుంది. పక్షి ముక్కుతో దువ్వుకున్నప్పుడు ఈ గ్రంథి నుంచి ఒకవిధమైన నూనె ప్రవించి ఈకలకు సరఫరా అవుతుంది. గ్రంథుల నుంచి ప్రవించే నూనె ఈకలను పట్టి ఉంచడమే. కాకుండా పక్షులు వర్షంలో ఎగిరేప్పుడు ఈకలు తడిసిపోకుండా నీటి బిందువులు జారిపోయేలా చేస్తుంది. అందువల్లనే పక్షులు తరచూ ముక్కుతో ఈకలను దువ్వుకుంటూ ఉంటాయి. పక్షులు అలా దువ్వు కునేప్పుడు వాటి నోటిలోకి కొంత నూనె పదార్థం వెళుతుంది. అది డి.విట మిన్ శక్తిని కలిగిస్తుంది.\n\n## దీర్ఘాయువులు!\n\nమొరీషియస్ అనే తాబేలు 152 సంఘలు జీవించింది. దానికి 200 సంఘలు కూడా వుంటుందని, దానిని చూసినవాళ్ళు చెబుతున్నారు. ఇప్పుడు అమెరికాలో ప్రాణాలతో వున్న కరోలినా అనే తాబేలు వయసు 123 సంఘలు. సస్తన జంతువులలో ఏనుగులు ఎక్కువ కాలం, అంటే 60-70 సంఘలు జీవిస్తాయి. నీటిఏనుగు, ఖఢగమ్మగం 40 సంఘలు; ఎలుగుబంటి 30-32 సంఘలు జీవిస్తాయి. కొన్ని గుర్రాలు 50 సంఘలు జీవిస్తాయి. కుక్క ఆయుస్సు 22 సంఘలు. కొన్ని గరుడపక్షులు, చిలుకలు యాభై ఏళ్ళు జీవిస్తాయి. చేపలలో వాలుగ చేప 60 సంఘలు, అమెరికన్ ఈల్ 50 సంఘల కాలం జీవిస్తాయట!\n\n\n\n# జెరుపట్టపుం\n\nసిద్ధాన్య\n\nబ.వెంకట్రామరెడ్డి\n\nస్వీకారము దర్శకుల సింగేతం శ్రీనివాసరావు\n\nCOFFEE EEE!! @#@~~Z~~...\n\nNo, IT'S TOFFEE!!\n\nమరపు రాని ఆశ\nమధురమైన ఆశ\n\nnutrine Aasay\n\nఉచితం!\n\n25 ఆశ రేపర్లు\nP.B No: 2574, Madras-31\nకు వంపి, అందమైన 6\nస్టాంప్ స్టిక్కర్లు ఉచితంగా\nసొందండి\n\nఈ అవకాశం లేకుండా ఆశ లబ్ధిస్తుంది\n\nnutrine\n\nళాశ\n\nnutrine\n\nThe widest smile"
        }
    ]
}