{
    "book_id": "చందమామ 1963 01",
    "stories": [
        {
            "title": "SMITE WITH YOUR MITE!",
            "page_start": 1,
            "pdf_page": 1,
            "content": "# SMITE WITH YOUR MITE!\n\nOur freedom is in peril...\n\nGIVE GENEROUSLY TO\nNATIONAL DEFENCE FUND\n\nPRASAD PROCESS\nPRIVATE LTD.\nMADRAS-26\n\nసంక్రాంతి పండుగకు ‘ఉమా’ నగల శోభ!\n\nఒత్తాములు - ఒకటి రు. 1/-\n\nకఫ్చ-చోత్తాములు జత రు. 2/-\n\nనెం. 203 - జడ గాజులు - 27 సైజు జత రు. 14/40;\n\nUMA. 718.\n\nUMA. 535.\n\nధనము పొదుపు కొరకు\n\"ఉమా\"\n\n22.5 క్యారట్లు బంగారు రేకు కవరింగు నగలనే కొనండి.\n\nఅనేక సంవత్సరములు మన్నికగా యుండును.\n\nUMA. 819.\n\nJASMIN NECKLACE.\n\nRs. 25/-\n\nUMA. 70512.\n\nUMA. 37.\n\nనెం. 705/2 జూకాలు - జత రు. 6/-\n\nనెం. 37 చెవిపోగులు జత రు. 2/-\n\nఉమా గోల్టు కవరింగు వర్క్స్ట్రెస్ట్\n\nH.O. ఉమా మహాల్.. మచిలిపట్టణము. ఇండియా\n\nప్రొప్రయిటర్: టి. వి. సుబ్బయ్య\n\nమా విక్రయ శాలలు:\n\n90, చైనాబజారు రోడ్డు, మద్రాసు-1\n\nశివాలయం వీధి, విజయవాడ\n\n104, కామధేను బిల్డింగు, అవెన్యూ రోడ్డు, బెంగుళ్లూరు సిటీ\n\nచంద్రమామ\n\nఈ సంచికలో కథలు - వింతలు - విశేషాలు\n\n<table><tr><td>భారత చరిత్ర - 16</td><td>2</td><td>రాజైన బానిసపిల్ల - 4</td><td>35</td></tr><tr><td>దాస్య విముక్తి (గే.క.)</td><td>5</td><td>చిలుక బుద్ధి</td><td>41</td></tr><tr><td>రాకాసిలోయ - 19</td><td>9</td><td>వెర్రి బాగులవాడు</td><td>45</td></tr><tr><td>వర్ణపదాసం</td><td>17</td><td>రామాయణం</td><td>49</td></tr><tr><td>దేవతలు దిగి వచ్చారు</td><td>25</td><td>నిజమైన చదువు</td><td>62</td></tr><tr><td>రాకీసుడు</td><td>33</td><td>భారతం</td><td>64</td></tr></table>\n\nఇవి గాక ఫోటో శీర్షికల పోటీ, మరి ఎన్నో ఆకర్షణలు.\n\n“ఆఏ ఉత్తమమైనవని నాకు తెలుసు”\nఆని ‘కోడుత్తువైత్తపళ్’ అందాల తార\nఎల్. విజయ లక్ష్మి చెప్పుచున్నది\n\nనా అతిథులకోసం నాకు ఉత్తమమైనవే\nకావాలి. అందుకని నే నెల్లప్పుడు\nఅద్భుతమైన న్యూట్రిన్ టాఫ్లూ\nమిఠాయలూ ఇంట్లో అట్టేపెట్టి\nవుంచుతాను. అవి ఉత్తమమైనవని\nనాకు తెలుసు, నా మిత్రులందరూ\nనాతో ఏకీభవిస్తారు.\n\nమంచ రుచ కావాలంటే ....\n....న్యూట్రిన్ ఇవ్వండి\nస్పూర్టిన్ కనెక్షనెర్ కంపేమీ ప్రైవేట్ లిమిటెడ్, చిత్తూరు (ఆం. ప్ర.)\n\nస్పూర్టిన్ కనెక్షనెర్ కంపేమీ ప్రైవేట్ లిమిటెడ్, చిత్తూరు (ఆం. ప్ర.)\n\nరియ\nపాడర్\n\nరియ\nSORATED\nTALCUM POWDER\n\nరియ\nkam\n\nఇండియన్\nకెమెరా\nఅమెరికాలో\nవేల\nలెక్కను\nకొన్నారు!\n\nఅజయ్ '127'\nప్రఖ్యాత చిన్న కెమెరా\n\nఅజయ్ యొక్క ప్రత్యేక లక్షణములు :\n\nఅందమైన బ్యాక్టైట్ కేను\n• ప్రతి 127 ఫిల్ము\nరోలుకు 8 ఎక్స్పోజర్పు.\n• ప్రఖ్యాత అమెరికన్\nఆప్టికల్ కంపెనీ తయారు చేసిన F-15 ఫిక్సెడ్\nఫోకన్ గల మినిస్‌కన్ లెన్సు\n• పూల్పుఫ్,\nసింగిల్ స్పీడ్ షట్టరు\n• ప్లాష్ సింక్రానైజ్డ్\n• హుడ్ గల ఐ-లెవెల్ రకపు వ్యూ-ఫైండరు.\n\nPILAGH TEL\n\nరూ.24 మాత్రమే స్థానిక వన్నులు అదనము.\nఅజయ్ బహుస్తాపికి ప్లాష్: అజయ్ '127'\nమరియు ఏన్ ప్లాష్‌గిన్. రూ. 39/-\nస్థానిక వన్నులు అదనము.\nపిలుశారతు వ్రాయుచ్చందిగా వర్ణకుంటు చునపే.\nపెద్ద పొలో వ్యాపారుల వద్ద దారుకుశాయి, చేశే\nపటేల్ ఇండియా ప్రెచీన్ 0.\nలోంపాయి • రిల్వీ • కండటా • మధ్యామి.\n\nతప్పుక చూడండి!\n\nనరనారాయణుల\nసెయ్యము+బియ్యము+కంప్యూము\nనభూతోనభవిష్యుత్తె అనుభుతుల\nనవరునభరితముగా స్పష్టించిన\nమహత్తుర హౌరాణిక\nచిత్రము\n\nJAYANTHI PICTURES\nPRIVATE LIMITED\n\nజయంతి\nపిక్చర్స్ వారి\n\nరీకృష్ణార్జునయుధము\n\nనిర్మాత·దర్శకుడు . కె.వి.రెడ్డి B.Sc.,(HONS)\n\nవాహిని విడుదల\n\nChandamama [ Telugu ]\n\nJanuary '63"
        },
        {
            "title": "మహాలక్ష్మణ",
            "page_start": 7,
            "pdf_page": 7,
            "content": "...అంతరాత్రిద్రుయ ఖ్యాతిగాంధీన భారతీయ స్పశ్యశాయి\n\n# మహాలక్ష్మణ\n\nవారం\nమెచ్చికకు పాత్రమైనము.\n\nసన్నెలు..\n\nనగరంకత..\n\nశ్రీ వెంకటేశ్వర\nసిల్క్ చీరలు\n\nశ్రీ వెంకటేశ్వర\nసిల్క్ పొలెన్\n\nస్త్రీం తిన్నుతమైన వస్త్రాంతు\nంచ్ఛు. తెలుసు త్తిం\n\n284/1, చిక్కువేటు, బెంగళూరు-2\n\nపోయి. 6440\n\nఒకిరా౯ \"ROOPRANDIA\"\n\nనెరసిన శిరోజాల\nగురించి\nచింతించ నక్కర్లెదు\n\nహెయిర్ ఆయిల్ గా\n\nమిరు వాడితే చాలు\n\nసోల్ ఏడెంట్లు అండ్ ఎగుమతి దాడు\nఎమ్.ఎమ్. ఇంటీట్ వాలా,\nఅహమెదాద్ (దారశచేశం)\nఏడెంట్లు:\nసి. నరోత్రమ్ అండ్ కొ.,\nబొందాయి - 2\n\nజనవరి 1963\n\nశ్రీ ఉత్పల నత్యనారాయణాచార్యగారు రచించిన\n“దక్షయజ్ఞం”, “పార్వతీ కల్యాణం”,\n“కుమారసంభవం” గేయ కథలు చాలా\nబాగున్నవి. చదువుతున్నంతసేపూ శరీరమంతయు\nపులకరించి నేత్రముల వెంబడి ఆనందాశుపులు\nరావటము సమంజసుము గదా! “కుమార\nసంభవం” అయిపోయినందులకు చాలా చింతి\nస్తున్నాము. వెంటనే ఆతని గేయ కథ నొక దానిని\nప్రచురింపమని మా ప్రార్థన.\n\n—తనికెళ్ల వెంకటరమణశాస్త్రి,\nమృత్యుంజయనగరం\n\nచందమామా! నీ కథ లెంతో ఆకర్షనీయంగా\nఉంటున్నాయి. ముచ్చటగా మురిపించే రామ\nతీర్థ కథలు గూడా బాగుంటున్నాయి. “ప్రపంచ\nవింతలు” అనే శీర్షిక బాల ప్రపంచానికి ఎంతో\nసహకరిస్తున్నది.\n\nపెద్దాడ పార్టసారధి, సిర్పూర్-కాఘజ్ నగర్\n“రాకాసిలోయ”, “వ్యర్థప్రయాన”, “మున\nలమ్మయుక్తి”, “రాజైన బానిసపిల్ల”, కథలు\nచాల బాగున్నవి. ఆ రచయితలకు నా కృతజ్ఞతలు\nఆందజేయగోర్తాను.\n\n—బిహెచ్. మురళీబాబు, బందరు\n“రాకాసిలోయ” చదవటానికి చాలా బాగున్నది.\nఅది ఎప్పుడు ముగింపు చేస్తారోనని చాలా\nభయముగా వున్నదండి.\n\n—మహమ్మద్ బేగంబీ, జీలకర్రగూడెం\n\nఈ నెల ముగిసిన “కుమార సంభవము” గేయ కథ కళా లలితములగు వడ్డాదివారి రమణీయ చిత్రములతో, మృదు మధురమైన ఉత్పలవారి శైలితో అత్యంత శోభాయ మానమై ఆనందము గొలిపినది.\n\n- ముంగండ రామచంద్రరావు, లక్కవరం ఉత్పల నత్యనారాయణాచార్యగారి తెనుగు రచనలోని స్వారస్యం కొంచెంకూడా తీసిపోకుండా కన్నడంలో వున్నందుకు విస్తుపోయాం. కన్నడ కవి మధ్వగిరి జలజనాభతనయగారికి మా వాళ్ళ అభినందనలు తెలుపండి.\n\n—బి. నరసమ్మ, బెంగళూరు “చందమామ”ను సుమారుగా రెండు నంవ త్సరములనుండి శ్రద్ధగా చదువుతూ ఆనందించు తున్నాము. కథ లన్నియు ఎంతో బాగుంటున్నాయి. ముఖ్యంగా ముచ్చైన రంగుల చిత్రములతో కూడిన సీరియల్ “రాకాసిలోయు”,\n\n“రామాయణం” బాగుంటున్నవి. ప్రత్యేకంగా వ. పా. గారి చిత్రములు మమ్ములను ముగ్ధులను చేయుచున్న వి. తాతయ్య కథలు, గుండు భీమన్న కథలు యెంతో విసోదాన్ని కల్గిస్తున్నాయి. ఎస్. వి. సుబ్బారావు, కురాసియా కాలియరీ మరలా గుండు భీమన్న వచ్చినందున ఇంకమీద గుండు భీమన్న వెళ్ళిపోయేదాకా మాలాంటి పాఠకులకు పండగే.\n\n—ఎం. గురుమూ ర్తి, కొత్తగూడెం “రాజైన బానినపిల్ల” సీరియల్ అమోఘం.\n\n—గుణ్ణం బ్రహ్మాజీరావు, మెర్నిపాడు గురువర్యా, బేతాళ కథలు నా హృదయమునకు ఎంతయొ నంతము గల్పించినవి. కాని పట్టు వదలని విక్రమార్కునివలె పట్టు విడువక రచించె ఆ మహావురుమడెవరో వారికి నా హృదయపూర్వక వందనములు అర్పించ గోరుచున్నాను.\n\n—ఎ. శివరాజ్, కర్వెన\n\nపల్లెటూరి\nవర్తకుడు\nఅంటాడు:\n\n“వర్తకుణ్ణి కనుక, నేను ఖర్చుపెట్టే ప్రతి రూపాయనుంచి వీలైనంత హెచ్చు ప్రాభం పొందాలని చూస్తాను. అందుచేత, సైకిలు కొనబోయినప్పుడు సహజంగా రాలె సైకిలునే కొన్నాను. ఎందుకంటే, అది గట్టిది; చాల బరువు మోస్తుంది; సాఫీగా, సులభంగా వెడుతుంది.”\n\nరాలె\n\nబైసికిల్స్ లో ప్రసిద్ధిగాంచిన\nమొదటి పేరు\n\nఅదనపు సౌకర్యానిక్తె విట్ కాప్ సీటు వేసుకోండి\n\nసెన్-రాలె\n\nతప్పిక\nచూడండి\n\nSREE VIJAYA GOVIND\n\nశ్రీ విజయగాన్ పాల్ వారి\nచిల్పేతముడు\nపూర్ణారతిజ్\n\nదర్శకత్వం : తిలక్\n* సంగీతం: పెండ్యాల\nREVATHI\n\nChandamama [ Telugu ]\n\nJanuary '63",
            "author": "మహమ్మద్ బేగంబీ, జీలకర్రగూడెం"
        },
        {
            "title": "నీమ్మక్రిమ్",
            "page_start": 11,
            "pdf_page": 11,
            "content": "నేషన్\n\nకాల్ కెమికోవారి బాధా నివారిణి\n\nకండగముల నెప్పి. నియాటికా, గుండె జలుబుల నుండి సత్యం విముక్తి దోరసు\n\n# మార్గ్యు ఎన్డమ్\n\n## నీమ్మక్రిమ్\n\nదురదలు, మొటిమలు, స్ఫోటకపు మచ్చలు, కూరు\nపులు, గాయములు, పుండ్లు, మొ. వాటికి\n\nకాల్ కెమికోవారి పస్తుపులు—“మార్గో” నట్టును కేచూరు చేయువారు.\n\nCF-278-61\n\nదక్షిణ ఇండియా ఆఫీసు: 5/149, బ్రాడ్వే, మధ్యాసు-1.\n\nమనోహరమైన\nముఖిలావణ్యమునకు\n\nనేషనల్ వారి\nకాష్మీర్ స్టో\n\nసినిమా తార\nలందరకు నచ్చినది\n\nది నేషనల్ ట్రేడింగ్ కంపెని, బొంబాయి-2 * మదదాసు\n\nఅద్వితీయమైన\nవినోదం!\n\nఉత్తమ పంథా వినికిడి! షార్ప్-రుంకార్ మనోరంజిత\nమైన వినోదానిస్తుంది. ఇక్కడ-ఆక్కడకు-ఎక్కడ\nకైనా సరే తీసుకు వెళ్లండి. సందడి గొలిపే సహ\nరాష్ట్రి. తీవ్రాన్ని ఉల్లాసంతో ఉంటిస్తుంది. అందా\nఆనందమయంచేసి, ఆక్క బంధువుగా వుంటుంది.\n\nహయకావా ఎలక్ట్రిక్ కంపెనీ లిమిడెడ్, జపాను,\nవారీ సాంకేతిక సహకారంతో తయారు చేయబడింది.\n\nమోడలు బి.జిడ్. 490\n9 ట్రాన్సిష్టర్. 4 డ్యాండ్లు\nరు. 393 ఎక్సైజు నుంకముతో సహా\n(పన్నులు అదనము)\nపట్టుకునే సంచికి అదనం\n\nట్రాన్సిష్టర్ రేడియోంటో ఆగ్ర గణ్యులు\nరేడియో విధాగము:\nఇండియన్ ప్లాస్టిక్స్ 0., తొందాలు-67.\n\nASP/JR-57 TEL\n\nమీ నమీపవు షార్ప్-రుంకార్ డీలరును సంపదించండి\nఆంధ్రప్రదేశ్, మద్రాసు, మైసూర్, కేరళ\n\nప్రాంతీయ పంపకదారులు : జే - ఒ - ఫోన్ కంపెనీ,\n13, మింట్ స్ట్ఫిట్, మదరాను.\n\nజె. బి.\nసాల్ట్\nబిస్కట్లు\n\nరుచిగా, ఎల్లప్పుడూ కరకర\nలాడుతూ ఉండే జె. బి. సాల్ట్\nవిస్కట్లు యిప్పుడు సొగసైన\nరంగులుగల 450 గ్రాముల\nదబ్బాలలో ప్యాకుచేయబడినవి.\nసాల్ట్ విస్కట్లను తినండి మరియు\nదబ్బాలను యింట్లో వాడుకోండి!\n\nజె.బి.మంఘారామ్.అండ్ఫ్ కంపెన్\n\nగ్యాలియెర్\n\nChandamama [ Telugu ]\n\nJanuary '63\n\nచంద్రమామ\n\nసంచాలకుడు : 'చక్రపాణ'\n\nచీనా సేనలు దురాక్రమణ చేసినదాకా మన ప్రజలూ,\nప్రభుత్వమూ శాంతిని గురించే హెచ్చుగా ఆలో\nచించారు. ఇతర దేశాల మాట ఏమైనా మన దేశానికి\nశత్రుభయం ఉండదనుకున్నారు. ఇప్పుడా భ్రమ\nతొలగిపోయింది. దేశరకీణ దృఢతరం చెయ్యటానికి\nతగు చర్యలు ప్రభుత్వం తీసుకుంటున్నది. మనకు\nఆయుధాలు కావాలి. మనం యోధులను తయారు\nచేసుకోవాలి.\n\nఈనాడు దేశంలో ఏర్పడిన పరిస్థితి ప్రభావం చేత\n“చందమామ” ప్రచురణలో కూడా కొంత వ్యయం\nపెరిగింది. ఈ కారణంగా మార్చి సంచిక నుంచి\n“చందమామ” వెల 60 న. పై. లకు పెంచ\nనిర్ణయించామని మనవిచేస్తున్నాము.\n\nసంపుటి: 32 - జనవరి 1963 - సంచిక: 1\n\nభారత\nచరిత్ర\n\nఆసియాకు పశ్చిమాన ఉన్న అరేబియా లోని మక్కాల్లో 570 లో మహమ్మద్ ప్రవక్త జన్మించి ఇస్లాము మతాన్ని వ్యవస్థాపించాడు. ఈ మతం అక్కడి ప్రజలలో ఉత్తేజనం కలిగించింది. ప్రవక్త అనంతరం 632 నుంచి ఇస్లాము మతాపలంబులకు ఖలీఫాలు నాయకత్వం వహించి ఆ మతాన్ని ఇరాను నుంచి స్పెయిను దాకా గల రాజ్యాలలో వ్యాపింప జేశారు.\n\nఅరబ్బులు ఆది నుంచి కూడా పశ్చిమ భారతం పైనా, వాయువ్య సరిహద్దు ప్రాంతం పైనా కన్ను వేసి ఉంచారు. 637 ప్రాంతంలోనే, రెండవ పులకేశి పరిపాలనా కాలంలో ఒక అరబ్బుసేన బొంబాయి సమీపాన గల థానాకు వచ్చింది. అనంతరం బ్రోచ్ మొదలైన ప్రాంతాలపై దాడులు జరిగాయి. మరికొద్ది సంవత్సరాలకు దక్షిణ అఫ్ఘానిస్తాను అరబ్బుల వశమయింది.\n\nతరవాత అరబ్బులు కాబూల్ ఏలే షాపై అనేక దాడులు చేశారు. ఈ షా, కనిప్పుడి సంతతి వాడట.\n\nదక్షిణ అఫ్ఘానిస్తాను జయించిన అరబ్బులు బలుచిస్తాన్లో కొంత భాగాన్నీ, సింధు రాష్ట్రాన్నికూడా జయించారు. ఇరాక్ గవర్నరైన అల్ హజ్జబ్ యొక్క అల్లుడు ముహమ్మద్ ఇబన్ కాసిమ్ అనేవాడు, దేశ ద్రోహలైన బౌద్ధుల, సామంతరాజుల సహ కారంతో 712 లో సింధునదిని దాటి అనేక నగరాలు జయించాడు. సింధు దిగువ లోయ యావత్తూ అరబ్బుల వశమయింది. అరబ్బుల పురోగమనాన్ని అరికట్టినవారు దక్షిణాన చాళుక్యులూ, తూర్పున ప్రతిహారులూ, ఉత్తరాన కార్డోటులూనూ.\n\nఇలా ఉండగా 962 లో అల్ప్‌తిగీన్ అనేవాడు ఘజ్నీ రాజ్యాన్ని వ్యవస్థాపించాడు. ఇతను మధ్య ఆసియా\n\n16. మహమ్మదీంఘుల రాక\n\nపాలకుల బానిస అయి ఉండి ఘజ్జీలో\nస్వతంత్ర రాజ్యం వ్యవస్థాపన చేసి 963లో\nచనిపోయాడు. 977లో ఈ రాజ్యం ఇతని\nఅల్లుడైన సబు క్తిగీన్ ఆధిపత్యం కిందికి\nవచ్చింది. ఇతన్ని నిరోధించిన వాడు ఉద\nభాందవుర రాజు జయపాలుడు. 997లో\nసబు క్తిగీన్ చనిపోయి ప్రసిద్ధుడైన అతని\nకొడుకు మహ్ముద్, ఘజ్జీకి సుల్తానయాడు.\n1001లో జయపాలుడు మహ్ముద్ చేతిలో\nచిత్తుగా ఓడిపోయి అవమానం సహించలేక\nచితి మీద కాలిపోయాడు.\n\nఘజ్జీ మహ్ముద్ క్రమంగా పంజాబును జయించాడు, స్థానేశ్వరం జయించాడు. 1015లో ఇతను కాశ్మీరు లో యను జయించబానికి చేసిన యత్నం ఫలించలేదు. 1018లో ఇతను కన్యాకుబ్జాన్ని తుడిచి పెట్టి ప్రతిహార సామ్రాజ్యాన్ని తుది ముట్టించాడు. 1022, 1023లో గ్వాలి యర్, కాలింజర్ రాజ్యాలు అతనికి లొంగాయి. 1026లో ఇతను కారియవాడ్ లోని సోమనాథ్ పై చేసిన దాడి ప్రసిద్ధమైనది. ప్రసిద్ధమైన ఈ హిందూ ఆలయం పతనమైన నాలుగేళ్ళకు మహ్ముద్ చని పోయాడు. మహ్ముద్ ప్రపంచ యోద్ధలలో చేర్చదగిన వాడు. ఇతను భారతీయులతోనే\n\nమహ్మీ మహ్ముద్ విజయస్తంభం\n\nగాక శత్రువులైన తురుష్కులతో కూడా\nగెప్ప యుద్ధాలు చేసి గెలిచాడు. ఇతను\nసంస్కృతిని కూడా పోషించాడట. అయితే\nభారత చరిత్రకు సంబంధించినంత పరకు\nఇతను దోపిడికి మాత్రమే ఖ్యాతి పొందాడు.\nఇతను చేసిన యుద్ధాలు ప్రధానంగా\nదోపిడి దాడులు. మత ప్రచారం కూడా\nఅతని ముఖ్యాశయం కాదు. కాని ఇతని\nవిజయాల వల్ల హిందూ రాజులలో ఆత్మ\nవిశ్వాసం దెబ్బ తిన్నమాట నిజం.\n1030లో ఘజ్జీ మహ్ముద్ పోయి 1192లో\nఘూర్ ముహమ్మద్ పచ్చేదాకా హిందూ\n\nరాజ్యాలపై చెప్పుకోదగిన దాడు లంతగా లేవు—ఒక అరబ్బు సేనాపతి వారాణసి నగరాన్ని కొల్లగొట్టాడు. అయితే ముస్లిము దాడుల భయం మాత్రం భారతీయులలో శాశ్వతంగా నిలిచిపోయింది.\n\nఅఫ్ఘానిస్తాన్ లోని పర్వతాల మధ్య ఘూర్ అనేది ఒక చిన్న రాజ్యం. తూర్పు పర్షియాకు చెందిన ఒక జాతివారు ఈ అనా మకపు సామంత రాజ్యాన్ని పాలిస్తూ ఘజ్జీ సుల్తానుకు లోబడి ఉండేవారు. కాని మహ్ముద్ అనంతరం ఘజ్జీ సుల్తానులు బలహీనులవటం చేత ఘూర్ పాలకులు క్రమంగా బలపంతులై ఘజ్జీ సుల్తానులతో అధిక్యతకై పోటీ పడసాగారు. ఈ పోటీ మూలంగా ఘజ్జీ సుల్తానైన బహుమ్ పా అనేవాడు ఘూర్కు చెందిన అద్దరు అన్న దమ్ములను, కుతుబుద్దీన్ ముహమ్మద్, సైఫుద్దీన్ అనేవారిని చంపించాడు. వీరిద్దరికీ సోదరుడైన అలాఉద్దీన్ హుసేన్ అనేవాడు\n\nఘజ్జీపై భయంకరంగా పగ తీర్చుకున్నాడు. అతను ఘజ్జీ నగరాన్ని కొల్ల గొట్టటమేగాక ఏడు రోజులపాటు ఆ నగరాన్ని పరశురామ ప్రీతి చేసి “ప్రపంచ దాహకుడు” అనే బిరుదు కూడా సంపాదించుకున్నాడు. బహుమ్ కొడుకు ఖుస్రవ్ అనే వాడు పంజాబుకు పారిపోయాడు. తరవాత పదేళ్ల పాటు ఘజ్జీనగరం ఘుజ్ జాతి తుర్క్ మానుల అధీనంలో ఉండి 1173లో ఘూర్ పాలకుల అధీనమయింది.\n\n“ప్రపంచదాహకుడి” కొడుకు తుర్క్ మానుల చేతిలో చనిపోయాడు. కాని అతని దాయాది ఘయాసుద్దీన్ మహమ్మద్ 1173లో తుర్క్ మానులను ఘజ్జీ నుంచి పారదోలి, ఘజ్జీ రాష్ట్రానికి తన తమ్ముణ్ణి పాలకుడుగా ఏర్పాటు చేశాడు. ఈ తమ్ముడే ఘూర్ ముహమ్మద్. అన్న కింద సైనికో ద్యోగిగా ఉంటూండగానే అతను ఇండి యాపై దండయాత్రలు సాగించాడు."
        },
        {
            "title": "ప్రభమాశ్వాసము:",
            "page_start": 18,
            "pdf_page": 18,
            "content": "# దాస్థవీణులక్కి\n\n## ప్రభమాశ్వాసము:\n\nకశ్యపు డౌనరించు పుత్ర\nకామేష్టికి వచ్చినారు\nవాలఖిల్య మహామునులు,\nవారలతో అంద్రాదులు.\n\nపరమ ఋషులు వేద మంత్ర\nపఠనం బొనరించుచుండ\nఅగ్నికుండమున కశ్యపు\nడాహుతు లర్పించుచుండె.\n\nకశ్యపునికి ప్రక్కననే\nకృదూ వినతాది సతులు\nకోరిక లీరిక లెత్తగ\nకూర్చొని చూడదొడంగిరి.\n\nజన్నమునకు సరిపోయెడు\nసమిథలు, పువ్వులు లేవని\nతెచ్చుటకై వాలఖిల్య\nదేవేంద్రాదులు వెడలిరి.\n\nఎండినట్టి రావి పుల్ల\nలేతి పెద్ద మోపు కట్టి,\nనెత్తికెత్తికొని ఇంద్రుడు\nనిక్కుచు అరుదేరినాడు.\nవాలఖిల్య మునులు కూడ\nపూలు గోసి మూట గట్టి,\nమోయలేక నడువలేక\nముక్కుచు అరుదేరినారు.\n\nతోవలోన వారల గని\nదేవేంద్రుడు పక పక నగి,\n“పూలు గూడ మోయలేరు\nబొట్టన వ్రేలంతవారు!\n\nవాలఖిల్య మహామునులు\nచాల గొప్ప బలవంతులు,”\nఅని ఇంద్రుడు ఎకసక్కెము\nలాడి ముందు కేగినాడు.\n\nఆ మాటలు మునివరులకు\nఅమిత లజ్జ కలిగించెను;\nఅంత కంతకా హేళన\nఆగ్రహమును రగిలించెను.\n\nవ్రతములచే శుష్కించిన\nవారలమగు మ మ్మింద్రుడు\nహేళన కావించినాడు,\nఎంత కండ కావర మది!\n\nచుఱుచుఱమని దేవేంద్రుని.\nచూచి కన్ను లెఱ్జచేసి,\nకానిమ్మని పెదవి గఱచి\nకనలుచు మును లేతెంచిరి.\n\nవచ్చి రోషముతోడ ఇంద్రుని\nవంక చూచుచు, వీర్యవంతము\nలైన మంత్రము లుచ్చరించుచు,\nఆ మునీశులు వేల్వదొడగిరి.\n\nహోమ ధూమముతోడ వారల\nఒడలు, పలువలు నల్లనయ్యెను;\nజేపుతించిన వారి కన్నులు\nసెగలు గ్రక్కెడు నిప్పలయ్యెను!\n\n“ఇంద్రు కంటెను నూఱు రెట్టులు\nఎక్కుడగు బలవంతు డొక్కడు\nపుట్టి రెండవ ఇంద్రుడై, చే\nపట్టు గావుత స్వర్గలోకము.”\n\nఅనుచు వారలు వేల్చుచుండగ\nవిని బృహస్పతి వెఱపుతో చని,\nకశ్యపుని కెతిగించి ఇంద్రుని\nకావు మీ వని కాళ్ళపై పడె.\n\n“ఇంద్ర పదవికి ఎట్టి భంగము\nఎంత మాత్రము రాదు నమ్ముము;\nబ్రహ్మ వాక్యం బిద్ది మీ కే\nభయము వల”దని కశ్యపుం డనె.\n\nఅట్లు వాలఖిల్య మునులు\nఅగ్ని ముఖము చేసి వేల్వ,\nయాగాగునుల నువ్వేత్తుగ\nయజ్ఞ పురుము డవతరించె.\n\nకశ్యపునకు పాయసాన్న కలశ మిచ్చి, ఆ పురుషుడు తీవ్వున మింటికి తారా చువ్వ పోలె ఎగసి పోయె!\n\nకశ్యపు డా పాయసమును కద్రూ వినతా సతులకు పంచి యిచ్చి, మీ కోర్కెలు ఫలియించెడు నని పల్కెను.\n\nఅటు విమ్మట తన భార్యల సందభ సంతోష పతిచి, కశ్యప ముని తప మొనర్చ గంధమాదనమున కేగె.\n\nకొన్నాళ్ళకు కద్రూ సతి గ్రుడ్లను వేయిటిని పెట్టె; రెండవదగు వినతా సతి రెండే గ్రుడ్లను పెట్టెను.\n\nమును కద్రువ గ్రుడ్లెల్లను పెను పాములుగా మాతెను; వారలలో శేమడనెడి వాడు వేయి తలల వాడు!\n\nఎన్నాళ్ళకు గాని వినత కన్నుల కఱ వెల్ల దీర అండములం దొకటైనను అవియలేదు—నవయలేదు.\n\nపాల రాతి ప్రతిమల గ ర్ఫాలలోని జ్యోతుల వలె అండములం దుండి శిశువు లవతరించి రాకుండిరి.\n\nబహుకాలము చూచినయది, అహరహమును వేచినయది, వినతా సతి తన బిడ్డలు వెలువడమికి ఏడ్చిన యది.\n\nఓర్పును కోల్పోయి వినత ఒక నా డొక యండంబును చిదిపినంత ఇల్లంతయు చిందెను ఎఱ్ఱని కాంతులు!\n\nఅంతట వెలవెలబాటుచు\nఆయమ వణకాడుచుండ,\nఅండమునందుండి యొక్క\nఆరుణమూర్తి బయలు వెడలి—\n\n“అమ్మా! నీ యండంబును\nఆవియజేసి న న్నిట్టులు\nఆవిటివాని జేసినావు,\nఆవినీతి యొనర్చినావు.\n\nఓర్పులేక నీ విట్టులు\nఒనరించిన పాపమునకు\nదాస్య మనుభవించుటయే\nతగిన శిక,”యని పల్కెను.\n\nఆ మాటలు విని నంతట\nఆమె కనుల నీళ్ళు తిరిగె—\nతల్లి దుఃఖిపడుట చూచి\nతనయుని హృదయమ్ము కరగె.\n\n“తల్లి! దుఃఖింప పలదు;\nదైవ వశముచేత నీకు\nఈ శాపము కలిగె నమ్మ!\nఇందుకు చింతింపకమ్మ!\n\nకొన్నేండ్లకు నీ రెండవ\nగ్రుడ్డు నుండి ఒక వీరుడు\nవెలువడి, నీ దాస్య మతడు\nతొలగజేసి సుఖపెట్టును.\n\nఆంతదాక నీ గ్రుడ్డును\nఆవియింపక కాపాడుము,”\nఅని వచించి ఆ అనూరు\nడాకసమున కెగసిపోయె.\n\nవినతయు కన్నీరులతో\nవినువీధిని పరికించెను;\nసూర్యుని సారథిగ తనదు\nసుతు డుండుట గమనించెను. (సశేషం)\n\n19\n\n[ కేశవుణ్ణీ, జయమల్లునూ బానిసలుగా కొన్న వర్తకులపై నరమాంస భక్తకులు వచ్చి\nపడ్డారు. ఆ గందరగోళంలో కేశవుడూ, జయమల్లూ సదిలోకి దూకి ఒక లంక చేరారు.\nఅక్కడ వున్న కొన్ని గుడిశెలను వాళ్లు సమీపిస్తుండగా, ఒక గుడిశెలోంచి, ‘జ్యేష్ఠు\nడెక్కడ? కనిష్ఠు డెక్కడ?’ అని ప్రశ్నించుతున్న కంఠధ్వని వినిపించింది. తరవాత—]\n\nకేశవుడికీ, జయమల్లుకూ ఓ తృటికాలం విం చేసేందుకూ పాలుపోలేదు. “ఆ కంఠ ధ్వని బ్రహ్మదండి మాంత్రికుడిది! నా తండ్రిని వాడు హింసిస్తున్నాడు,” అనుకున్నాడు కేశవుడు. “ఆ ప్రశ్నించే గొంతు నరభకీకుల నాయకుడైన చండమండూ కుడిది! గుడిశెలో వాడి అనుచరులు ఎంత మంది వున్నారో తెలియదు. ఇప్పుడేమిటి కర్తవ్యం?” అనుకున్నాడు— జయమల్లు.\n\nఇలా ఆలోచిస్తూ కేశవుడూ, జయమల్లూ అప్పుడే చలనం వచ్చిన వాళ్లలా చప్పున ఒకరి ముఖా లొకరు చూసుకున్నారు. మాటలూ, సౌంజ్ఞలూ లేకుండానే ఆ కీణంలో చేయ వలసిందేమిటో యిద్దరికీ తెలిసిపోయింది.\n\nజయమల్లు నిశ్శబ్దంగా వంగి, గుడిశె పక్కన వున్న ఒక ఈలెను చేతికి తీసుకున్నాడు. తరవాత కేశవుడి భుజం మీద చేయివేసి చెవిలో మెల్లిగా, “గుడిశెలో వున్న\n\n'చంద్రమామ'\n\nశత్రువు లెందరో ముందు తెలుసుకోవాలి,” అంటూ గుడిశెకు అల్లివున్న కొబ్బరి ఆకులలో నుంచి ఈటెను నింపాదిగా లోపలికి గుచ్చాడు.\n\nకేశవుడు, జయమల్లు చేసిన కంతలో నుంచి లోపలికి తొంగి చూశాడు. గుడిశె అంతా చీకటి మయంగా వున్నది. ఒక మూల వెలుగుతున్న కాగడా వెలుగులో మసకమసకగా ఇద్దరు ముగ్గురు మనుషులు కనిపిస్తున్నారు. వాళ్ళల్లో ఒకడు మెడలో మానవ కంకాళాలను పూసలుగా ధరించి వున్నాడు. మరొకడు కూడా దాదాపు ఆలాగే వున్నాడు. వాడికి మెడలో ఎలాంటి అలం\n\nకారాలు లేవు. వాళ్ళకు ఒకపక్కగా ఒక యువకుడు పెడరెక్కలు విరిచి కట్టబడి వున్నాడు. అతణ్ణి కంకాళాలు ధరించి వున్నవాడు ప్రశ్నిస్తున్నాడు.\n\n“నాకు సర్వం తెలుసు, అంతా తెలుసు! నా నుంచి నుప్పు ప్రాణాలతో పారిపాలేవు. ముసలివాడి గౌడవ నా కవసరం లేదు. నాక్కావలసింది, ఆ జ్యేష్ఠుడూ, కనిష్ఠుడూ. చెప్పు, ఊఁ వాళ్ళెక్కడ?” అని కంకాళాలు ధరించిన వాడు భీకరంగా అరిచాడు.\n\nఅంత ప్రమాద పరిస్థితిలోకూడా కేశవు డికి ఎంతో ఆసందం కలిగింది. ఈ దుర్మార్గు లెవరోగాని, వాళ్ళకు చికికినవాడు మాత్రం తన తండ్రి కాదు. పైగా, గుడిశెలో వున్న వాళ్ళిద్దరు; వాళ్ళను హతమార్చి, వాళ్ళకు బంధీ అయినవాణ్ణి విడిపించటం పెద్ద సమస్య కాదు.\n\nకేశవుడు యిలా అనుకుని, జయమల్లు కేసి తిరిగి, “మల్లూ, మనం లోపలికి జొర బడదాం. శత్రువు లిద్దరే,” అన్నాడు.\n\nజయమల్లు తొందర పడవద్దని కేశవుణ్ణి వారించి, కంతలో నుంచి గుడిశెలోకి చూశాడు. చేతులు విరిచి కట్టబడిన వ్యక్తి, కోయనాయకుడు గడేజంగ్ అనుచరుడన్న అనుమానం అతడికి కలిగింది. అంతలో\n\nబంధితుణ్ణి ప్రశ్నిస్తున్నవాడు లేచి నిలబడి,\nపళ్ళు కొరుకుతూ, “వీడిని ఎంత హింసిం\nచినా నిజం చెప్పడు. ఆ మండూక\nకషాయం తాగించు. నిజం అదే బయట\nపడుతుంది,” అన్నాడు.\n\n“అలాగే చేస్తాను, చండమండూ\nకేశ్వరా,” అంటూ మండూకుడి అనుచ\nరుడు లేచి వెళ్ళి, గుడిశెలో ఒక మూల\nనుంచి ఒక పాత్ర తెచ్చి, దానిని అక్కడ\nవున్న మిడిగుడ్ల కొయ్యబొమ్మల ముందు\nమూడుసార్లు తిప్పి, పాత్రను బంధితుడి\nనోటముందు పెడుతూ, “ఇది నిజం చెప్పించే\nకషాయం, తాగు,” అంటూ అతడి నోటిలో\nబలవంతంగా పోశాడు.\n\n“ వీడు నరభక్కకుల నాయకుడైన చండ\nమండూకుడు, తెలిసిందా ? వాడిప్పుడు\nబంధితుడికి నిజం పలికించే కషాయమేదో\nయిప్పించాడు. తొందర ఎందుకు? ఏం\nజరుగుతుందో చూద్దాం. ఆ తరవాత వాణ్ణీ,\nవాడి సేవకుణ్ణీ యమపురికి పంపుదాం,”\nఅన్నాడు జయమల్లు.\n\nఇంతలో మండూక కషాయం తాగిన\nవాడు, పెద్దగా రెండుసార్లు దగ్గి, ఒకటి\nరెండుసార్లు మత్తెక్కిన వాడిలా అటూ\nయిటూ ఊగిసలాడి, “వాళ్ళిద్దరూ...\n\nజ్యేష్ఠుడూ... క నిష్ఠుడూ ... వున్నారు ...\nయిక్కడే...\"\n\nఅతడు మాట ముగించే లోపలే జయ\nమల్లు కంత దగ్గిర నుంచి యివతలికి ఎగిరి\nగంతేసి, \"కేశవా, ప్రమాదం! అది నిజంగా\nసత్యం చెప్పించే కషాయమే! ఆ తాగిన\nవాడు మనం యిక్కడ వున్నట్టు చెప్పే\nస్తున్నాడు. మనం వెంటనే గుడిశెలో జార\nబడి ఆ దుర్మార్గుల్ని చంపటం తప్ప మరి\nమార్గం లేదు,\" అంటూ గుడిశె ద్వారానికేసి\nపరిగెత్తాడు. బయట అడుగుల చప్పుడు\nవింటూనే చండమండూకుడు అదిరిపడ్డాడు.\n“ఎవరో శత్రువులు, శత్రువులు!” అంటూ\n\nఅరిచాడు. అతడి అనుచరుడు ఒక ఈటె తీసుకుని ద్వారం కేసి పరిగెత్తుతూ, “మండూ కేశ్వరా, మీరు మాయం కండి!” అని కేకపెట్టాడు.\n\nకేశవుడూ, జయమల్లు గుడిశె ద్వారానికి అడ్డంగా వున్న తడికెను ఒక్క తన్ను తన్ని లోపలకు దూకారు. వాళ్ళను ఎదిరించ చూచిన, మండూకుడి అనుచరుణ్ణి కేశవుడు తన కత్తిపిడితో తల మీద ఒక్క వేటు వేశాడు. ఆ దెబ్బకు వాడు అబ్బా అంటూ కింద పడిపోయాడు.\n\nగుడిశెలోకి ప్రవేశించిన కేశవుడికి, జయమల్లుకూ కలిగిన ఆశ్చర్యం అంతా యింతా\n\nకాదు. చేతులు విరిచికట్టబడి వున్నవాడు, జయమల్లు ఊహించినట్టు గడేజంగ్ అనుచరుడే. కాని, చండమండూకుడి జాడలేదు.\n\nజయమల్లు, గడేజంగ్ అనుచరుడి కట్లు విప్పి అతణ్ణి గుడిశెలో వున్న ఒక బాదుకు ఆనించి కూచేబెట్టాడు. అతడింకా మత్తుతో అటూ యిటూ పూగుతున్నాడు. జయమల్లు అతడి తల మీద యింత నీరు కుమ్మరించి, భుజాలు పట్టుకుని వూపుతూ, “నువ్వు గడేజంగ్ అనుచరుడివే గదా? మేమిద్దరం స్నేహితులం. మనమంతా జలపాతంలో నుంచి సదిలోకి దూకి కపిలపుర రాజ్యం చేరాం. ఆక్కడ బానిస వర్తకుడి భటులకు చిక్కకుండా నువ్వూ, నీతోటివాడూ, గురు మౌనానందుడూ ఎటో పారిపోయారు. తర వాత ఏం జరిగింది?” అని గుక్క తిప్పుకో కుండా ప్రశ్నల వర్ణం కురిపించాడు.\n\nజయమల్లు ప్రశ్నకు కోయయువకుడు కళ్ళు తెరిచి అతడి కేసీ, కేశవుడి కేసీ చూడటం మాత్రం చేయగలిగాడు. అతడి ముఖంలో ఆశ్చర్యం, ఆనందం తొటికిస్తాడింది. ఏదో చెప్పేందుకు ప్రయత్నించాడు, కాని మాటలు తడబడినై.\n\n“మల్లూ, అతణ్ణి తొందరపెట్టకు. కాస్త విశ్రాంతి తీసుకోనీ. ఈ లోపల మనం\n\nఈ చండమండూకుడి జాడ తెలుసు కుందాం,” అన్నాడు కేశవుడు.\n\nకేశవు డిలా అనగానే మండూకుడి అను చరుడు లేచి కూచుంటూ, “హాఁ, చండమండూకేశ్వరా! మాయమయావా? తిరిగి నీ దర్శనం నూరేళ్ళ తరవాతనే గదా? అంత కాలం నువ్వు లేకుండా, నీ అను చరులమైన మేము ఎలా జీవించటం!” అంటూ నెత్తి నోరూ కొట్టుకో సాగాడు.\n\nవాడి దుఃఖం, నూరేళ్ళ తరవాతనే గదా నీ దర్శనం అన్న మాటలూ విని కేశవుడుకి చాలా ఆశ్చర్యం కలిగింది.\n\nకాని, జయమల్లు చిరునవ్వు నవ్వుతూ, మండూకుడి అనుచరుణ్ణ సమీపించి, వాడి జుట్టు పట్టుకు కుదుపుతూ, “ఓరి దొంగ వెధవా, నీ మాటలు మేము నమ్ముతామే అనుకున్నావా! ఎక్కడ? నీ నాయకు డెక్కడ? నిజం చెప్పక పోయావో నీ ప్రాణం తీస్తాను,” అన్నాడు.\n\n“ప్రాణమా? తీస్తావా? అంతకంటె నాక్కావలసిం దేమిటి? చండమండూ కేశ్వరుడి కోసం చచ్చినవాళ్ళు నేరుగా స్వర్గానికే వెళ్ళిపోతారు. ఆ సంగతి లోకంలో తెలియని వాళ్ళెవరూ లేరే. నువ్వేంత అమాయకుడివి. నన్ను త్వరగా\n\nచంపెయ్యి!” అంటూ మండూకుడి అను చరుడు పక్కన పడి పున్న ఈటెను అందు కుని దాన్ని జయమల్లుకు యివ్వబోయాడు.\n\nఈసారి కేశవుడితో పాటు జయమల్లు కూడా చాలా ఆశ్చర్యం పొందాడు. ఒకవేళ నిజంగానే చండమండూకుడు గుడినెలో నుంచి షాయమయాడా? అన్న అను మానం అతడికి కలిగింది. అంతలో గడే జంగ్ అనుచరుడు పెద్దగా దగ్గుతూ లేచి నిలబడి, “జ్ఞేష్టా, కనిష్ఠా, నన్ను గుర్తించారు గదా! సరే. మీరు ఆ దుర్మార్గుడి మాటలు నమ్మకండి. మండూకుడు ఈ గుడి నెలో పున్న రహస్య మార్గం కుండా పారి\n\nపోయి పుంచాడని, నాకు గట్టి నమ్మకం\nవున్నది,” అన్నాడు.\n\n“రహస్యము...మార్గము...అహ్హహ్హ!”\n\nఅంటూ మండూకుడి అనుచరుడు గురంలా\nసకిలించి, “చండమండూ కేస్వరుడికి\nరహస్యమార్గాలు కావాలా? ఆ మహ\nనీయుడు నీటిలో ఉప్పులా కరిగిపొగలడు,\nగాలిలో పొగలా కలిసిపొగలడు, మట్టిలో\nసారంలా యింకె పొగలడు, ఆకాశంలో...\"\n\n“ఇక నోరు ముయ్యి వాచాలపు వెధవా!”\n\nఆంటూ కోయయువకుడు ఒక్క దూకులో\nవచ్చి, మండూకుడి అనుచరుడి గొంతు\nపట్టుకుని, “చూస్తూంటే వీడి ఎత్తు, తమ\n\nనాయకుడు బాగా దూరం పారిపోయేందుకు\nమన చేత యిక్కడ జాగారం చేయించ\nటంలా వుంది. మీరు గుడిశెలోని నేలంతా\nతొక్కి చూడండి. నేను వీడి కాళ్ళూ\nచేతులూ కట్టి, అరవకుండా నోట్లో గోనె\nసంచీ కుక్కుతాను,” అన్నాడు.\n\nకేశవుడూ, జయమల్లూ గుడిశె అంతా\nకలయ తొక్కసాగారు. చూస్తూండగానే\nకోయయువకుడు తన పని ముగించుకుని,\nథిణక థిణక తై థిణక అంటూ గుడిశెలో\nహనుమంతుడిలా కుప్పిగంతులు ప్రారం\nభించాడు. రెండు మూడు నిమిషాల కాలం\nముగ్గురూ గుడిశె అంతా కలయ తొక్కారు.\nహాతత్తుగా కోయయువకుడు కీచుమంటూ\nఅరిచి, “రహస్యమార్గం!” అంటూ\nదభీమని కింద గోతిలోకి పడిపోయాడు.\n\nకేశవుడూ, జయమల్లూ కోయయువకుడు\nపడిపోయిన గోతిలోక తొంగి చూస్తూ,\n“నీ కేందెబ్బలు తగలలేదు గదా? అరెరె,\nఇక్కడ మెట్లుకూడా వున్నవే. మండూ\nకుడు మాయమైంది, ఈ మెట్ల మీదినుంచి\nభూసారంగంలో కన్న మాట!” అన్నారు.\n\nకోయయువకుడు ఒంటికి పట్టిన మన్ను\nదులుపుకుని, తల పైకెత్తి, “అదుర్మార్గుణ్ణి\nపై నుంచి కిందకు దొర్లించండి. తరవాత\n\n\n\nమీరు కూడా మెట్లు దిగిరండి. మండూకు డిక్కడే దాక్కుని వుంటాడు,\" అన్నాడు.\n\nకేశవుడూ, జయమల్లూ కలిసి, మండూ కుడి అనుచరుణ్ణి కాళ్ళు తల పట్టుకుని పై నుంచి గోతిలోకి వున్న మెట్ల మీదుగా కిందకు దొర్లించి, తరవాత వాళ్ళుకూడా కిందకు దిగి, గోతిని, దాని అంచుకు వేళ్ళాడుతున్న చెక్క తలపుతో ఎప్పటిలా మూసేశారు.\n\nకోయయువకుడు అనుకున్నట్టు అది వట్టి భూసారంగం కాదు. అక్కడ విశాల మైన గదులూ, భీకరాకారంతో వున్న కొయ్య బొమ్మలూ, ఈటలూ, కత్తులూ... ఇలాంటి సరంబామా చాలా వున్నది.\n\n“పైనున్న గుడిశె మండూకు డాడే కపట నాటకంలో ఒక భాగం మాత్రమే. వాడి నిజమైన నివాసగృహం యిది. ఆ మూల నున్న కాగడాలు వెలిగించి అన్ని గదులూ వెతకండి,” అన్నాడు జయమల్లు.\n\nఆ వెంటనే ముగ్గురూ కాగడాలు వెలి గించి, ఆ ప్రదేశమంతా గాలించసాగారు.\n\nకేశవుడూ, జయమల్లూ, కోయయువ కుడూ భూసారంగమంతా గాలిస్తుండగా, చండమండూకుడు, తన అనుచరు డౌకడితో కలిసి, లంక మధ్య వున్న అడవి లోని ఒక పాడుపడిన బావి లోంచి పైకి వస్తూ, “ఇప్పటి కేదో బతికి బయటపడ్డాం. ఆ బ్రహ్మదండి మాంత్రిక పు నీచుడు నన్నెంత మోసం చేశాడు! నన్ను ఎవరి కోసరం అయితే వెతకమన్నాడో, వాళ్ళను నా భవంతి దగ్గిరికే పంపి, నా ప్రాణాలు తీయించేయిందు ప్రయత్నించాడు. లోపల నేను ఆ కోయ కుంకకు మండూక కషాయం తాగించి, నిజం చెప్పిస్తూంటే; ఆ బ్యేష్టుడూ, కనిష్ఠుడూ గుడిశె కంతల్లో నుంచి ఇదంతా చూస్తున్నారన్నమాట! వాణ్ణి కర్రగ్గుచ్చి, నిలువునా కాల్చుకు తింటాను,” అంటూ పళ్ళు కొరుకుతున్నాడు. —(ఇంకా పుంది)"
        },
        {
            "title": "బేతాళ్ల కథలు",
            "page_start": 30,
            "pdf_page": 30,
            "content": "# వరప్రదానం\n\nవినుగు చెందని విశ్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మానంగా శ్మశానం కేసి నడవసాగాడు. అప్పుడు శవం లోని బేతాళుడు, “రాజా, నీవు ప్రదర్శించే ఈ శ్రమతోనూ, దీక్షతోనూ ఎన్నో అద్భుత శక్తులు సంపాదించి, దేవదత్తుడి లాగా లోకో పకారం చేయవచ్చును గదా. ఎందు కిలా నీ శ్రమనూ, దీక్షనూ వ్యర్థం చేసుకుంటు న్నావు? నీ కా దేవదత్తుడి కథ చెబుతాను, శ్రమ తెలియకుండా విను,” అంటూ ఇలా చెప్పసాగాడు:\n\nఒక ఊళ్ళో దేవదత్తుడనే ఒక శ్రీమంతుడుండే వాడు. దేహి అని అడిగిన వాడి కెల్లా దానధర్మాలు చెయ్యటం ఆయనకు బాగా అలవాటై పోయింది. పేదసాదల మాట అటుంచి, జరుగుబాటు కలిగిన వాళ్ళు కూడా దేవదత్తుడి వద్ద దానాలు పట్టే వాళ్ళు; ప్రతి రోజూ దానధర్మాలు ఎంత\n\n## బేతాళ్ల కథలు\n\nఇలా జీవించటం దేవదత్తుడికి రోత అని\nపించింది. చేస్తే దానధర్మాలు చేస్తూ బత\nకాలి, లేకపోతే చనిపోవటమే మంచిదని\nఅతనికి తోచింది. అందుచేత ఆయన తన\nభార్యతో, “నేను వెళ్ళి డబ్బు సంపా\nదించుకు వస్తాను. నీవు కూలినాలి చేసి\nఅయినా సరే బిడ్డల కింత తిండిపెడుతూ\nఉండు,” అని చెప్పి, ఇంటి నుంచి బయలు\nదేరి పోయాడు.\n\nఎక్కువగా చేస్తే దేవదత్తుడికి అంత\nఆనందంగా ఉండేది.\n\nఇలా ఎడాపెడా దానాలు చేస్తుంటే ఎంత\nడబ్బయినా తరిగిపోక తప్పదు. దేవదత్తుడి\nడబ్బంతా అయిపోయింది. ఇళ్ళూ, వాకిళ్ళూ,\nపాలాలూ, ఇతర ఆస్తులూ అమ్మేసి,\nఅదంతా దానధర్మాల కింద ఖర్చుపెట్టేసి\nదేవదత్తుడు కటిక దరిద్రుడైపోయాడు.\nఆయన తన భార్యా బిడ్డలతో ఒక పూరి\nగుడిసెలో కాపరం ఉంటూ తిండికి కూడా\nఇబ్బంది పడసాగాడు. ఈ స్థితిలో కూడా\nఎవరైనా తన వాకిట ఆకలితో నిలబడితే\nతన తిండి వాడికి పెట్టేసేవాడు.\n\nఅయితే ధనం ఎలా సంపాదించాలో\nదేవదత్తుడికి తెలియదు. అందుచేత అతను\nతిన్నగా అడవికి వెళ్ళి, ఒక చెట్టు కింద\nకూచుని తన జీవితం చాలించ నిశ్చయిం\nచాడు. చావు ఎలా వస్తుందో అతనికి తెలి\nయదు. తాను ఆకలితో మాడి చావవచ్చు.\nలేదా ఏ క్రూరమృగమో తనని చంపి తిన\nవచ్చు. ఏ రూపంలో వస్తుందో తెలియని\nచావు కోసం ఎదురుచూస్తూ దేవదత్తుడు\nచెట్టు కింద కూచున్నాడు.\n\nఇదంతా చెట్టు మీద ఉండిన ఒక\nయుక్తుడు చూసి అశ్చర్యపడ్డాడు. దేవదత్తుణ్ణి\nచూస్తే తపస్సు చేసుకునేవాడిలాగా లేడు.\nమామూలు మనిషి అడవిలో చెట్టు కింద\nఎందుకు తిష్ఠవేస్తాడూ? ఈ సంగతి తేల్చు\nకుందామని యుక్తుడు చెట్టు దిగివచ్చి,\n\n“ఎవరు నీవు? ఇక్కడ ఎందుకు కూచు న్నావు?” అని అడిగాడు.\n\nదేవదత్తుడు యథుడితో తన కథ అంతా చెప్పి, “ఎంత మంది దారిద్ర్యమో పోగొట్ట టానికి నా జీవితం ధారపోసి నేనే దరిద్రుణ్ణి అయాను. ఇక నాకు జీవించాలని లేదు,” అన్నాడు. యథుడు దేవదత్తుడి దానదీకీను మెచ్చుకుని, అతని కొక పెట్టె ఇస్తూ, “ఈ పెట్టెను తీసుకువెళ్ళు. ఇందులో నీవు చెయ్యి పెట్టినప్పుడల్లా ధనం దొరుకుతుంది. ఆ ధనంతో దానధర్మాలు చేస్తూ, దారిద్ర్య బాధ లేకుండా నీ భార్యా బిడ్డలతో సుఖంగా ఉండు,” అని మాయమయాడు.\n\nఏ దేవతో తనకీ మహిమ గల పెట్టె ఇచ్చినట్టు దేవదత్తుడు తెలుసుకుని, పర మానందభరితుడై ఇంటికి వెళ్ళాడు. పెట్టెలో చెయ్యి పెడితే అందులో ధనం ఉండేది. ఆ ధనంతో తన ఇంటికి కావలిసినవన్నీ కొని, ఎప్పటిలాగే దానధర్మాలు చేస్తూ, ఆస్తులూపాస్తులూ కొనే ఆలోచన తలపెట్టక, ఆ పూరి గుడిసెలోనే సుఖంగా కాపరం చేస్తున్నాడు.\n\nఆ పూల్లోనే సంకర్షణు డనే ముచ్చు వెధవ ఒకడున్నాడు. వాడు దేవదత్తుడి జీవితంలో కలిగిన మార్పులన్నీ గమనిస్తూనే ఉన్నాడు. కాని, తిండికి కూడా లేని నిరు\n\nపేద అయిపోయిన దేవదత్తుడు ఎలా వెన కటిలాగా దానధర్మాలు చేయగలుగు తున్నాడో సంకర్షణుడికి అర్థం కాలేదు.\n\nఈ రహస్యం తెలుసుకుందామనే ఉద్దేశంతో వాడు దేవదత్తుడి ఇంటికి వెళ్ళియాచించాడు.\n\nదేవదత్తుడు ఒక విచిత్రమైన పెట్టెలో చెయ్యిపెట్టి పట్టుడు డబ్బులు తీసి వాటిని సంకర్షణుడి చేతిలో ఉంచాడు.\n\n\"అయ్యా, తమరు దానధర్మాల కింద తమ సర్వస్వమూ తెగనమ్మి ఖర్చుపెట్టే శారు గదా, ఈ స్థితిలో కూడా అడిగినవారి కెల్లా దానాలు ఎలా చెయ్యగలుగుతున్నారు?\n\nఇది చాలా వింతగా ఉంది!” అన్నాడు సంకర్షనుడు.\n\n\"అంతా, దేవుడి దయ!\" అని దేవ దత్తుడు చెప్పాడు.\n\nసంకర్షణుడు దేవదత్తుడి ఇల్లంతా కలయజూశాడు. ఆ పూరి గుడిసెలో డబ్బు దాచిపెట్ట దగిన ఒక ఇనపెట్టె లేదు, కొయ్యుపెట్టె కూడా లేదు. దేవదత్తుడి రహస్యం ఆ వింత పెట్టెలోనే ఉంటుందని నిశ్చయించుకుని, ఒకనాటి రాత్రి యకు డిచ్చిన ఆ పెట్టెను కాస్తా దొంగతనంగా తీసుకుపోయాడు.\n\nసంకర్షణుడి శ్రమ అంతా వ్యర్థమయింది. ఎందుకంటే వాడు ఆ పెట్టెను ఇంటికి తీసుకుపోయి తెరిచిచూస్తే అందులో చిల్లిగవ్వ కూడా లేదు. చివరకు పొయిలో పెట్టి కాల్చబానికైనా కొయ్యుపెట్టె కాదు. పెద్దరాయితో కొట్టినా అది సొట్ట కూడా పడలేదు. ప్రాణం విసిగి సంకర్షణుడు ఆ పెట్టెను అటక పైన పారేశాడు.\n\nవాడికి దేవదత్తుడి పైన చాలా ఆగ్రహం కూడా వచ్చింది. ఎందుకంటే దేవదత్తుడు సంకర్షణు డడిగితే తన రహస్యం చెప్పక, \"అంతా, దేవుడి దయ,\" అన్నాడు. ఈ రహస్యం తాను కనుక్కోలేకపోతే కనీసం\n\nరాజుగారైనా కనుక్కోలేకపోతారా అనుకుని\nఆ నీచుడు రాజుగారి పద్దకు వెళ్ళి, “మహా\nరాబా, మన ఊళ్ళో దేవదత్తు డనేవా\nడున్నాడు. వాడు దానధర్మాలు చేసి తన\nసర్వస్వమూ పోగొట్టుకున్నాడు. వాడికి\nఈ మధ్య ఏదో నిధినికైపం దొరికినట్టున్నది.\nఎందుకంటే వాడు మళ్ళీ వెనకటిలాగే\nఅందరికీ ఎడాపెడా దానధర్మాలు చేస్తు\nన్నాడు. రాజ్యంలోని నిధినికైపాలు తమ\nసొత్తు గనక నేనీ సంగతి తమకు మనవి\nచేశాను,” అన్నాడు.\n\nఇది వినగానే రాజు మంత్రితో, “మీరు భటులను వెంటపెట్టుకు వెళ్ళి, ఆదేవ దత్తుడి ఇల్లు సోదాచేసి నిధినికైపాలేమన్నా ఉంటే వెంటపెట్టుకు రండి,” అన్నాడు.\n\nఆ ప్రకారమే మంత్రి భటులతో సహ\nదేవదత్తుడి ఇంటికి వెళ్ళాడు. ఆ పూరి\nగుడిసె చూస్తూనే మంత్రికి దేవదత్తుడి\nదారిద్ర్యం అవగాహన అయింది. అయి\nనప్పటికీ అయన దేవదత్తుణ్ణి, “నీ ఇంట\nనిధినికైపాలున్నపని తెలిసింది. అలాటి\nదేమైనా ఉంటే దాన్ని తక్కణం రాజుగారి\nపరం చెయ్యి,” అన్నాడు.\n\n“మహాప్రభో, నా దగ్గిర చిల్లిగవ్వ కూడా లేదు,” అన్నాడు దేవదత్తుడు.\n\n“అంత పేదవాడివి ధారాళంగా దాన\nధర్మాలు ఎలా చేస్తున్నావు?” అని మంత్రి\nఅడిగాడు.\n\n“ఒక యకుడు నా దానకాంక్ష తెలుసు\nకుని, నా పైన అనుగ్రహించి నా కొక\nపెట్టె ఇచ్చాడు. అందులో నేను చెయ్యి\nపెట్టినప్పుడల్లా డబ్బు చిక్కుతుంది. ఆ డబ్బే\nదానధ ర్మాలకు వినియోగిస్తున్నాను.\nఆ పెట్టెను కాస్తా నిన్న రాత్రి ఎవరో\nఎత్తుకుపోయారు. ఇవాళ నేను ఎవరికి\nకూడా చిల్లిగవ్వ దానం చేసే స్థితిలో లేను.\nనా కెంతో బాధగా ఉన్నది,” అని దేవ\nదత్తుడు మంత్రికి చెప్పాడు.\n\nదేవదత్తుడు నిజమే చెబుతున్నాడని మంత్రికి తోచింది. అంతేకాదు—దేవదత్తుడి పెట్టెను దొంగిలించిన వాడు సంకర్షణుడే అయి ఉంటాడని కూడా ఆయన ఊహిం చాడు. అందుచేత ఆయన భటులతో సంకర్షణుడి ఇంటికి వెళ్ళి, ఇల్లంతా శోధించగా అటక పైన పెట్టె దొరికింది.\n\nమంత్రి నివలదీసి అడిగిన మీదట సంకర్షణుడు తాను పెట్టెను దొంగిలించిన మాట నిజమేనని ఒప్పుకున్నాడు, కాని అందులో ఏమీ లేదనీ, దేవదత్తుడు తన ధనాన్ని ఇంకెక్కడో దాచాడనీ అన్నాడు. రహస్యంగా మంత్రి ఆ పెట్టెను తీసుకుని, సంకర్షణుణ్ణి బంధించమని తన భటులతో చెప్పి, వాణ్ణి తన వెంట రాజుగారి వద్దకు తీసుకు పోయాడు. మంత్రి చెప్పినదంతా విని రాజుగారు దేవదత్తుడి కోసం మనుషులను పంపాడు. దేవదత్తుడు వచ్చాడు. తన పెట్టెను గుర్తించాడు.\n\n“ ఇది అపూర్వమైన పెట్టె అని విని మేమే దీన్ని తెప్పించాం. ఇందులో విశేషం ఏమిలేదే. దీన్ని నీవు ఏ విధంగా ఊపయోగ పరుస్తున్నావు ?” అని రాజుగారు దేవ దత్తుణ్ణి అడిగాడు.\n\nదేవదత్తుడు ఆ పెట్టెను తీసుకుని, అందులో చెయ్యిపెట్టి, గుప్పెడేసి డబ్బులు\n\nతీసి అక్కడ ఉన్న భటుల కందరికీ\nపంచిపెట్టాడు.\n\n“ మేము చెయ్యిపెడితే ఏమీ దొరకలేదే.\nమంత్రం ఏమైనా ఉన్నదా?” అని రాజు\nఆడిగాడు.\n\n“మంత్రం ఏమీలేదు, మహారాజా!\nనేను తప్ప మరెవరు చెయ్యిపెట్టినా ఇందులో\nఏమీ దొరకదు,” అన్నాడు దేవదత్తుడు.\n\nరాజు మంత్రీ ఏదో రహస్యంగా\nమాట్లాడుకున్నారు. తరవాత రాజుగారు\nదేవదత్తుడితో, “ఈ పెట్టె నిధినిక్షేపం కన్న\nకూడా ఎక్కువైనది. అందుచేత ఆది\nనీ అధీనంలో ఉండటానికి వీలులేదు. ఇది\n\nదివాణంలోనే ఉండాలి. నీవు తీస్తే తప్ప\nఇందులో నుంచి డబ్బురాదు గనక నీవు\nరోజూ ఇక్కడికి వచ్చి, దివాణం ఖజానా\nనింపుతూ ఉండు. నీకు మంచి జీతం\nఏర్పాటుచేస్తాం,” అన్నాడు.\n\nదేవదత్తుడు సరేననక చేసేదిలేదు.\nరాజభటులు కొన్ని వేల సంచులు మోసు\nకొచ్చి దేవదత్తుడి పక్కన పేర్చారు. పెట్టె\nనుంచి ధనం తీసి ఆ సంచులన్నీ నింప\nమన్నాడు రాజు. దేవదత్తుడు పెట్టెలో చెయ్యి\nపెట్టాడు కాని అందులో ఏమీలేదు ; పెట్టె\nఖాళీగా ఉంది ! ఇలా దేవదత్తుడికి ఎన్నడూ\nజరగలేదు. అతను ఎన్నోసార్లు పెట్టెలో\n\nచెయిపెట్టి చూశాడు. కాని పెట్టెలో అతని చేతికి ఏమీ చిక్కలేదు.\n\n“దొంగవేషం వేస్తున్నావు? నిన్ను చిత్ర వధ చేయిస్తాను!” అని రాజు దేవదత్తుణ్ణి బెదిరించాడు.\n\nకాని దేవదత్తుడికి అంతకన్న పెద్దదిగులు పట్టుకున్నది. “ఈ పెట్టెలో నాకు డబ్బు దొరకకపొతే నేను దానధర్మాలు ఎలా చెయ్య గలను?” అని అతను విలపించాడు.\n\nమంత్రి నూక్ష్మబుద్ధి గలవాడు. దేవ దత్తుడిలో కపటం ఏమీలేదని గ్రహించి ఆయన రాజుతో దేవదత్తుణ్ణి కమించమనీ, ఆ పెట్టె అతనికే ఇచ్చి పంపెయ్యమనీ అన్నాడు. దేవదత్తుడు తన పెట్టెను తీసు కుని ఇంటికి పోయి అందులో చెయ్యి పెట్టె సరికి చేతినిండా ధసం దొరికింది. పెట్టె మహిమ తిరిగివచ్చినందుకు సంతోషపడి అతను తన జీవితమంతా దానధర్మాలలో సుఖంగా గడిపాడు.\n\nబేతాళు డీ కథ ఒప్పు, “రాజా, యకుడి అనుగ్రహం వల్ల దేవదత్తుడికి ఆ పెట్టెలో నుంచి డబ్బు తీసేశక్తి లభించింది గదా, రాజుగారి ఖజానా నింపవలిసి వచ్చేటప్పటికి ఈ శక్తి ఏమయింది? ఈ ప్రశ్నకు జవాబు తెలిసి కూడా చెప్పకపొయావో నీ తల పగిలి పొతుంది,” అన్నాడు.\n\nదానికి విక్రమార్కుడు, “వరాలు వేరు, శక్తులు వేరు. యకుడు దేవదత్తుడికి ఏ శక్తినీ ఇవ్వలేదు. దానధర్మాలు నిర్విఘ్నంగా చేసే వరం ఇచ్చాడు. అతనిలో ధనాన్ని సృష్టించే శక్తి ఉన్నదని భ్రమపడి రాజు గారు, ఆ శక్తి ద్వారా తన ఖజానా నింపు కుందా మనుకున్నాడు. కాని రాజుగారి ఖజానా నింపే వరం యకుడు దేవదత్తుడి కివ్వలేదు,” అన్నాడు.\n\nరాజు కీ విధంగా మౌనభంగం కలగ గానే బేతాళుడు శపంతో సహా మాయమై మళ్ళీ చెట్టెకాకుడు. (కల్పితం)"
        },
        {
            "title": "దేవతలు దిగి వచ్చాడు",
            "page_start": 38,
            "pdf_page": 38,
            "content": "# దేవతలు దిగి వచ్చాడు\n\nకృతయుగం గడిచి త్రేతాయుగం ఆరంభమైన సమయంలో అవికీత్తు అనే వాడు గొప్ప రాజు. అతని కొడుకు మరుత్తు తండ్రిని మించిన ప్రఖ్యాతి గలవాడు. అతన్ని రెండవ విష్ణు అనేవారు. దేవేంద్రుడు కూడా మరుత్తును ఎందులోనూ మించలేక అనూ యతో కుములుతూ ఉండేవాడు. ఇంద్రుడి పురోహితుడైన బృహస్పతి మరుత్తు వద్ద కూడా పొరోహిత్యం చేస్తూ, యజ్ఞ యాగ దులు చేయిస్తూ ఉండేవాడు.\n\nబృహస్పతి కూడా సామాన్యుడు కాడు. ఆయన అంగిరుడి కొడుకు. అంగిరుడికి సంవర్తు డనే మరొక చిన్న కొడుకుండే వాడు. తేజస్సులో బృహస్పతి ఎక్కువే అయినా తపశ్శ క్తిలో సంవర్తుడిదే పై చెయ్యి. ఇది చూసి సహించలేక బృహస్పతి అతణ్ణి చాలా రకాల బాధలు పెట్టాడు. అన్న పెట్టే బాధలు సహించలేక సంవర్తుడు తన ఆస్తి\n\nఅంతా పదిలేసి, దిగంబరుడై తపస్సు చేసు కోవటానికి వెళ్ళాడు. ఇది జరిగిన అనంతరమే దేవేంద్రుడు యుద్ధంలో రాకేసు లను జయించి, ఇంద్ర పదవి సంపాదించు కుని తనకు పురోహితుడుగా బృహస్పతిని పెట్టుకున్నాడు.\n\nసమస్త భూ మండలాన్ని జయించి లోకాలన్నిటిలోనూ కీర్తి గడించుకున్న మరుత్తును చూసి ఓర్చలేక దేవేంద్రుడు ఒకనాడు దేవ సభకు బృహస్పతిని పలి పించి, “నీవు మరుత్తుకు పురోహితుడివిగా ఉండటం నా కేమీ బాగా లేదు. నేను త్రిలోకాధిపతిని, ఇంద్రత్వం పొందినవాణ్ణి. ఆ మరుత్తు మానవమాత్రుడు, ఎప్పుడో చావవలసినవాడు. అలాటప్పుడు నీవు నాకూ అతనికి కూడా పొరోహిత్యం చెయ్యటం ఏమి సబబు? బాగుపడాలంటే నాకే పురోహితుడి విగా ఉండిపోయి, మరుత్తును వదులుకో.\n\nలేదా, ఆ మరుత్తుకే పురోహితుడవుగా ఉండి\nనా పొరోహిత్యం మానుకో!” అని గట్టిగా\nచెప్పేశాడు.\n\nబృహస్పతి బెదిరిపోయి, “అదేం మాట?\nమిమ్మల్ని వదులుకుని మరుత్తుకు పొరో\nహిత్యం చేస్తానా? మరుత్తునే వదులు\nకుంటాను! మీ రెక్కడ, అతనెక్కడ?”\nఅని ప్రమాణాలు కూడా చేశాడు. ఇంద్రుడి\nదిగులు తీరిపోయింది.\n\nఇది జరిగినాక మరుత్తు బృహస్పతి\nవద్దకు వెళ్ళి, “అయ్యా, నేనొక యజ్ఞం\nచేస్తానని ఇదివరకే మీతో చెప్పి ఉన్నాను.\nఇప్పుడా యజ్ఞం చెయ్యటానికి సిద్ధంగా\n\nఉన్నాను. తమరు వచ్చి నా చేత ఆ యజ్ఞం\nచేయించండి. యజ్ఞ సంభారాలన్నీ సిద్ధంగా\nఉన్నాయి,” అన్నాడు.\n\n“ఇక నేను నీకు పొరోహిత్యం చెయ్యనులే.\nఇంద్రుడు నన్ను తనకే పురోహితుడుగా\nఉండమన్నాడు. నేను కూడా సరే నన్నాను,”\nఅన్నాడు బృహస్పతి.\n\n“తమరు నన్నిలా విడిచిపుచ్చటం\nభావ్యంకాదు. మా తండ్రిగారికి కూడా మీరే\nపురోహితులు. నాకు తమ మీద ఎంతో భక్తి\nగౌరవాలు!” అన్నాడు మరుత్తు.\n\nబృహస్పతి నిర్మోహమాటంగా, “అదేమి\nమాట? అటు దేవతలకు పురోహితుడుగా\nఉంటూ ఇటు మానవమాత్రుడికి ఎలా పొరో\nహిత్యం చేస్తాను? ఇక నుంచీ నేను నీకు\nపురోహితుణ్ణి కానని చెప్పానుగా! నీ యిష్టం\nవచ్చిన వాణ్ణి మరెవణ్ణయినా పెట్టుకో. నేను\nనీ చేత యజ్ఞం చేయించేది లేదు,” అన్నాడు.\n\nమరుత్తు అవమానమూ, నిరాశా పాందిన\nవాడై తిరిగి వస్తూండగా అతనికి దారిలో\nనారదుడు కనబడి, “ఏం, నాయనా? ఏమి\nటలా విచారంగా వస్తున్నావు? ఎక్కడి\nనుంచి రావటం? ఏమిటి కథ? సంగ\nతేమిటో చెప్పు. నేను తీర్చగల కష్టమైతే\nతీరుస్తాను,” అన్నాడు.\n\nస్నేహపూర్వకంగా నారదు డీమాట అనే\nసరికి మరుత్తు ఆయనతో జరిగినదంతా\nచెప్పాడు. “నా గురువుగారు నన్ను విడిచి\nపుచ్చటమేగాక ఆవమానం కూడా చేశాడు,”\nఆని మరుత్తు తన కథ ముగించాడు.\n\n“బృహస్పతి చేయించకపోతే ముణిగి\nపోయిందేమీ లేదు. ఈ బృహస్పతికి సంవర్తు\nడని తమ్ము డొకడున్నాడు. అద్భుత శక్తి\nసంపన్నుడు. ప్రస్తుతం దిగంబరుడై తిరుగు\nతున్నాడు. అతను నీ చేత యజ్ఞం చేయించ\nగలడు,” అన్నాడు నారదుడు.\n\nమరుత్తు ప్రాణాలు లేచి వచ్చినట్టయింది.\nఆతను నారదుడితో, “మహత్మా, మీరనే\nఆ సంవర్తుడు ఎక్కడ ఉంటాడు? ఆతన్ని\nఏ విధంగా ఆశ్రయించాలి? ఏ విధంగా\nఆయన అనుగ్రహం సంపాదించాలి? ఆయన\nకూడా నన్ను తిరస్కరిస్తే నాకు మరి వేరే\nచావుండదు,” అన్నాడు.\n\n“రాజా, ఆ సంవర్తుడు ప్రస్తుతం వెర్రి\nవాడి వేషంతో తిరుగుతున్నాడు. ఇప్పుడు\nమహేశ్వరుణ్ణి సందర్శించటానికి కాశీ వచ్చి\nఉంటాడు. నీవు కాశీకి వెళ్ళి నగరద్వారం\nవద్ద ఒక శవాన్ని పెట్టుకుని కూచో. సంవర్తుడు\nశవాన్ని చూడగానే వెనక్కు పోతాడు. నీవు\nఆతన్ని వెంబడించి అతను ఎక్కడికి వెళ్ళినా\n\nసరే నీవూ వెళ్ళు. ఒంటరిగా చూసి శరణు\nకోరు. నిన్నెవరు పంపారంటే నారదుడు\nపంపాడని చెప్పు. నే నెక్కడ ఉన్నానని\nఆడిగితే తడువుకోకుండా ఆగ్నిలో ఉన్నా\nనని చెప్పు,” ఆని నారదుడు మరుత్తుకు\nసలహా ఇచ్చాడు.\n\nమరుత్తు నారదుడికి కృతజ్ఞత తెలుపు\nకుని కాశీకి వెళ్ళి, నగరద్వారం దగ్గిర ఒక\nశవాన్ని పెట్టుకుని కూచున్నాడు. కొంత\nసేపటికి సంవర్తుడు ఆటుగా వచ్చి, శవాన్ని\nచూస్తూనే గిరుక్కున తిరిగి వెళ్ళసాగాడు.\nఆ మనిషే సంవర్తుడని గ్రహించి మరుత్తు\nఆయన వెంట పడ్డాడు. ఇద్దరూ ఒక నిర్జన\n\nప్రదేశానికి చేరుకున్నాక సంవర్తుడు మరుత్తు\nమీద దుమ్మూ, మన్నూ కొట్టి, మీద ఊశాడు. మరుత్తు ఇదేమీ లక్ష్యం చెయ్యక\nఆయనకు ఒక్క సమస్కారం చేసి మళ్ళీ వెంట నడవసాగాడు.\n\nకొంత దూరం వెళ్ళి సంవర్తు డొక బ్రహ్మాండమైన మర్రి చెట్టు కింద అలుపు తీరటానికి కూచున్నాడు. తరవాత ఆయన మరుత్తుతో, “నే నెవరో నీ కెలా తెలిసింది? నేను ఫలానా చోట ఉంటానని నీ కెవరు చెప్పారు? నిజం చెబితే నీ కోరిక తీరుతుంది. అబద్ధ మాడావో నీ తల నూరు చెక్కలపు తుంది,” అన్నాడు. మరుత్తు నారదుడు\n\nచెప్పమన్నట్టే చెప్పాడు. చివరకు, “స్వామీ, నాకు గురువుగా ఉండి తమరు నా చేత యజ్ఞం చేయించాలి!” అని తన కోరిక వెలిబుచ్చాడు\n\nఅంతా విని, “ఈ వికారాకారంతో ఉన్న నా చేత యజ్ఞం చేయించుకోవటం దేనికి? ప్రతిభావంతుడైన మా అన్న బృహస్పతి యజ్ఞాలు చేయించటంలో సాటిలేనివాడు. ఆయనను వేడుకో,” అన్నాడు సంవర్తుడు.\n\nఆ మాటకు మరుత్తు బృహస్పతి అన్న మాటలు కూడా సంవర్తుడికి చెప్పాడు. సంవర్తు డంతా విని, “నా చేత యజ్ఞం చేయించుకోవటంలో గల కష్ట సుఖాలు\n\nఆలోచించుకో. బృహస్పతికీ, ఇంద్రుడికీ కూడా నాపై ఆగ్రహం కలుగుతుంది. అది అలా ఉంచి ఆక్రాలా నేను చెప్పినట్టు నీపు చేయకపోయావో నేనే నిన్ను నాశనం చేస్తాను,” అన్నాడు.\n\n“స్వామీ, ఏ పరిస్థితిలో నూమీరు చెప్పిన దానికి తల ఒగ్గుతాను,” అని మరుత్తు ప్రమాణాలు చేశాడు.\n\n“సరే అయితే నేను చెప్పేది విను. ఈ యజ్ఞంతో బాటు నీకు అంతులేని ధనం సమకూరేలాగ చేస్తాను. నాకు ధనంతో పని లేదు. దానాలూ ఆవసరంలేదు. బృహస్పతికీ, ఇంద్రుడికీ పరాభవం చెయ్యటమే\n\nనాకు కావాలి. నిన్ను ఇంద్రుడితో సమానుణ్ణగా చేస్తాను,” అని సంవర్తుడు మరుత్తుకు మాట ఇచ్చాడు.\n\nశివు డుండే హిమాలయ పర్వతానికి పక్కగా ముంజవంత మనే పర్వత మున్నది. ఆక్కడ అంతులేని బంగారం ఉన్నది. మరుత్తు శివుడి అనుగ్రహం పొంది, ఆక్కడికి తన పరిచారకులను పంచితే వారు ఆ బంగారం తీసుకురాగలరని సంవర్తుడు సలహా ఇచ్చాడు. ఈ సలహా ప్రకారం మరుత్తు తన పరిచారకులను బంగారం తెమ్మని పంపి పెద్ద ఎత్తున యజ్ఞవిధికి ఉపక్రమించాడు.\n\nఈ వార్త దేవలోకంలో బృహస్పతికి తెలిసింది. తన తమ్ముడైన సంపర్తు డిక మహా ధనికుడౌతాడని గ్రహించి బృహస్పతి మనోవ్యాధితో మంచం పట్టాడు.\n\nతన గురువైన బృహస్పతి ఆస్వాస్థత గురించి విని దేవేంద్రుడు సపరివారంగా చూడ వచ్చి బృహస్పతితో, “ఇదేమిటి? నీవిలా పాలిపోయి శుష్కించి ఉన్నావు? ఇది దేహజనిత జాడ్యమా, మనో జాడ్యమా? నీ మనో వ్యాధికి కారకు లెవరో చెబితే వాళ్ళని తక్కణం వధిస్తాను,” అన్నాడు.\n\n“దేవేంద్రా, మరుత్తు చేత సంవర్తుడు యజ్ఞం చేయిస్తున్నాడని విని నాకు బెంగ్లి పుట్టుకొచ్చింది. సంవర్తుడు నా శత్రువు. ఈ యజ్ఞం చేస్తే వాడు మహా ధనికుడై పోతాడు. ఈ యజ్ఞం జరగటం నా కిష్టం లేదు. ఇది ఆపటానికి నీకు శక్తి ఉంటే ఆపు!” అన్నాడు బృహస్పతి.\n\nఅప్పు డింద్రుడు అగ్నిని విలిచి, “అగ్ని, నీవు నా దూతవుగా మరుత్తు పద్దకు వెళ్ళి ఈ యజ్ఞం బృహస్పతి చేస్తాడనీ, ఆయన యజ్ఞం చేయిస్తే తనకు అమరత్వం వస్తుందనీ చెప్పు,” అని అజ్ఞాపించాడు.\n\nఅగ్ని వెళ్ళి ఇంద్రుడు చెప్పమన్న విధంగా మరుత్తుతో చెప్పాడు. అంతా విని మరుత్తు, “మహత్మా, యాజకుడుగా నాకు సంవర్తుడే చాలు. ఆమరులైన దేవతలకు యాజకుడైన బృహస్పతి మర్త్యుడనైన నా చేత యజ్ఞం చేయించటం ఏమిటి? ఆయనకు ఒక్క నమస్కారం,” అన్నాడు.\n\nఅగ్ని అంతటితో వదలక దేవేంద్రుడి స్నేహం మరుత్తుకు ఎంతో మంచిదనీ, బృహస్పతి గురుత్వంతో అన్ని లోకాలూ లభ్యమవుతాయనీ మరుత్తుకు ఆశలు పెట్ట యత్నించాడు.\n\nసంవర్తుడు అగ్నికి అడ్డొచ్చి, “నీవు వచ్చిన పని అయిపోయింది. నీ బృహస్పతి యాజకత్వం మా కక్కర్లెదు. ఇక నీవు\n\nవెళ్ళు. వెళ్ళకపోయావో నిన్ను నిలువునా దహించి బూడిద చేస్తాను,” అని గర్జిం చాడు. అగ్ని బెదిరిపోయి దేవేంద్రుడి పద్దకు వెళ్ళి తన దౌత్యం ఫలించ లేదని చెప్పాడు. దేవేంద్రుడు అగ్నితో, “నీవు మరుత్తు పద్దకు మళ్ళీ వెళ్ళి, నా మాట వినకపోతే వజ్రాయుధంతో అతడి తల సరికేస్తానని చెప్పు,” అన్నాడు.\n\nఅగ్ని వణుకుతూ, “నన్ను మళ్ళీ పంపకండి. వెళితే ఆ సంవర్తుడు నన్ను నిలువునా దహించి, పిడికెడు బూడిద చేస్తాడు,” అన్నాడు.\n\nదేవేంద్రుడు ఈ మాట నమ్మక, “అన్ని టినీ దహించి బూడిద చేసే శక్తి నీ ఒక్క డికే ఉంది. నిన్నెప్పరు దహించి బూడిద చేస్తారు? ఇది నమ్మరాని మాట!” అన్నాడు.\n\n“అదేం మాట? నీవు మూడు లోకాలకూ అధిపతివై ఉండగా వృత్తుడు నీ కన్న శక్తి వంతుడై నీ నుంచి స్వర్గాన్ని లాకోకేలేదా?” అన్నాడు అగ్ని.\n\n“ఆ వృత్తుణ్ణి దోమను సలిపిసట్టు సలపగలిగి ఉండిన్నీ ఏదో ఉపేక్ష చేశాను. నా దగ్గిర వజ్రాయుధం ఉండగా మాసవుడు నన్ను ఎదిరిస్తాడా?” అని ఇంద్రుడు దంభాలు పలికాడు.\n\n“అదీ చూశాం! వెనక చ్యవనుడిపై వజ్రాయుధం వేశావుగా! ఆ చ్యవనుడి శక్తి చేత నీ వజ్రాయుధమూ, నీ చెయ్యాకూడా స్తంభించి పోయాయి. అంతటితో పోనివ్వక చ్యవనుడు నీ మీదికి భయంకర రాకసుణ్ణి సృష్టించి పంపకం చేస్తే, వాణ్ణి చూడటానికే భయంవేసి కళ్ళు గట్టిగా మూసుకున్నావు! ఇదంతా ఎందుకు? ఆ సంవర్తుడి శక్తు లెలాటివో నాకు తెలుసు,” అని అగ్ని ఇంద్రు డికి చక్కగా వాతలు పెట్టాడు.\n\nఅగ్ని పెడ తిరిగాడని గ్రహించి ఇంద్రుడు ధృతరాష్ట్రుడనే గంధర్వుణ్ణి తన దూతగా మరుత్తు పద్దకు పంపాడు. ధృతరాష్ట్రుడు\n\nమరుత్తుతో, “రాజా, ఈ యజ్ఞానికి బృహస్ప తిని యాజకుడుగా పెట్టుకోకపోతే దేవేం ద్రుడు నీపై వజ్రాయుధం ప్రయోగించ గలడు. తరవాత నీ యిష్టం!” అన్నాడు.\n\nమరుత్తు అతనితో, “నాకు సంవర్తుడే యాజకుడు. మిత్రదొహం బ్రహ్మహత్యను పొలినదని మీ దేవేంద్రుడికి దేవతలకూ చెప్పు,” అన్నాడు.\n\n“అదుగో, ఆకాశంలో ఆ భయంకరమైన చప్పడు వింటున్నావా, రాజా? ఇంద్రుడు నీపై వజ్రాయుధం వెయ్యటానికి సిద్ధంగా ఉన్నాడు. మరోసారి ఆలోచించుకో!” అన్నాడు ధృతరాష్ట్రుడు.\n\nనిజంగానే యజ్ఞశాలలో ఉన్నవారికి ఆకాశం నుంచి భయంకర గర్జన వినిపించింది. అందరూ భయపడ్డారు. మరుత్తుకు కూడా మనస్సు వికలమైంది. ఆయన సంవర్తుడితో, “స్వామీ, నన్నీ ఉప్రదవం నుంచి తమరే కాపాడాలి!” అన్నాడు.\n\nసంవర్తుడు మరుత్తుతో, “నీకు వజ్రా యుధం భయం అవసరం లేదు. అంతే కాదు, ఈ యజ్ఞం ఎలా జరపమన్నా అలా నేను జరిపించగలను,” అన్నాడు.\n\n“అయితే ఆ ఇంద్రుడూ, ఇతర దేవతలూ ప్రత్యక్షంగా వచ్చి యజ్ఞ సదస్సులో పాల్గొని సోమం స్వీకరించేటట్టు చెయ్యండి,” అని మరుత్తు కోరాడు.\n\n“అందరూ ఇప్పుడే దిగి వస్తారు,” అన్నాడు సంవర్తుడు. ఆయన అన్నట్టే దేవేంద్రుడు మొదలుగాగల దేవతలు స్వయంగా యజ్ఞశాలకు వచ్చేశారు. మరుత్తూ, సంవర్తుడూ వారికి తగిన రీతిగా స్వాగతం చెప్పి, ఆతిథ్యం ఇచ్చి, వారి చేత సోమపాసం చేయించారు. పులి లాగా బయలుదేరిన ఇంద్రుడు సంవర్తుడి మహిమ చేత పిల్లిలాగా అయిపోవటమే గాక మరుత్తును దీవించి, యజ్ఞం పూర్తి అయినాక తిరిగి స్వర్గానికి వెళ్ళిపోయాడు.\n\nరాక్షసుడు\n\nతన భర్తకు చదువు సంధ్యలు లేకపోవటం\nఏమీ బాగా లేదనుకుని మహలక్ష్మి భీమన్న\nచేత అకరాభ్యాసం చేయించింది. జమీం\nదారుగారి అల్లుడై ఉండి చదవటమూ,\nరాయటమూ చేతకాకపోవట మేమిటని\nభీమన్నకు కూడా అనిపించింది. అందుచేత\nఅతను శ్రద్ధగా చదువుకుని పుస్తకాలు\nచదివే దశకు వచ్చాడు.\n\nజమీందారుగారు కూడా చదువు లో\nఅల్లుడికి సహాయపడ్డాడు.\n\nఆయన భీమన్నతో, “మన జమీందారీ వ్యవహారాలు నువు కొంచెం కొంచెం తెలుసు తోవటం అవసరం. అందుచేత నేను చదివేది ప్రతిదీ నువు కూడా చదువుతూ ఉండు. అన్ని విషయాలు క్రమంగా నీకే తెలుస్తాయి,” అన్నాడు.\n\nభీమన్నకు ఎన్ని ఉత్తరాలు చదివినా\nజమీందారీ వ్యవహారాలు తల కెక్కలేదు\n\nగాని, తన మామగారు చదివేదెల్లా తానూ\nచదవాలన్నది మాత్రం గట్టిగా అర్థమయింది.\n\nజమీందారుగారు ప్రతి రాత్రి రామా\nయణం చదివి, కళ్ళజోడు తీసి రామాయణం\nమీద పెట్టి, వెళ్ళి పడుకుని నిద్రపోయే\nవాడు. ఆందుచేత భీమన్న తాను కూడా\nఅలాగే చెయ్యాలనుకున్నాడు.\n\nరాత్రి అయి అందరూ పడుకునే సమ\nయానికి భీమన్న పడుకో లేదు; మామగారు\nరామాయణం చదివి పడుకోబోయేదాకా వేచి\nఉండి, “నేను కాస్సేపు చదువుకుని\nవస్తాను, నువు పడుకో,” అని మహలక్ష్మితో\nచెప్పి, మామగారి కళ్ళజోడు తాను తగి\nలించుకుని రామాయణం చదవటానికి\nకూచున్నాడు.\n\nజమీందారుగారిది చత్వారపు జోడు.\nఆయన వయసు మళ్ళీనవాడు కనక ఆ కళ్ళ\nజోడు లేకపోతే చదవలేక పోయేవాడు.\n\nభీమన్నకు చత్వారం లేకపోవటంపల్లి ఆ జోడు పెట్టుకుని చదవ నారంభిస్తే కళ్ళుకు శ్రమ అయింది.\n\nఅలాగే శ్రమ పడుతూ భీమన్న కొంచెం సేపు చదివే సరికి కళ్ళు వాటంతట అవే మూసుకు పోయి కునుకు వచ్చేసింది. కాస్సేపు కునికి మళ్ళీ కళ్ళు తెరిచి భీమన్న మరి కొంచెం సేపు చదివి మళ్ళీ కళ్ళు మూసుకున్నాడు. ఇలా కునికిపాట్లు పడుతూ భీమన్న రామాయణంలో రాముడు రాకును లను చంపే ఘటటం చదవసాగాడు.\n\nభీమన్న ఒకసారి ఇలాగే కునుకుతూ కళ్ళు తెరిచే సరికి ఎదురుగా ఒక సల్లని ఆకారం కనిపించింది.\n\nఆ వచ్చిన వాడొక దొంగ. ఇల్లంతా మాటు మణిగి ఉన్న సమయంలో జమీందారుగారింట దొంగ తనం చేసే ఉద్దేశంతో వాడు సల్లటి బట్టలు వేసుకుని, ముఖానికి చేతులకూ మని పూసుకుని వచ్చాడు.\n\nకాని నిద్ర మత్తులో ఉన్న భీమన్నకు వాడు రామాయణంలోని రాకు సుడులాగా కనిపించాడు. రాముడు రాకును లను అడిగినట్టే భీమన్న, “ఒరే, రాకునుడా? నీ పేరేమిటి? ఇక్కడికి ఎందుకు వచ్చావు?” అని గద్దించి అడిగాడు.\n\n“అరవకు! నోరెత్తావంటే చంపేస్తా!” అంటూ దొంగ భీమన్నను సమీపించాడు.\n\nభీమన్నకు రాకునుణ్ణి చూస్తున్న కొద్దీ ఆగ్రహం రెచ్చిపోయింది. అతను దొంగ కత్తి పట్టుకున్న చేతిని ఒక చేత గట్టిగా పట్టుకుని, రెండో చేత్తో వాడి వీక పట్టుకున్నాడు. దొంగ ఒక్క చావు కేక పెట్టి కింద పడిపోయాడు. ఆ అలికిడికి ఇంటో వాళ్ళంతా లేచి వచ్చారు. దొంగ దొరికి పోయాడు. వాడు పేరు మోసిన దొంగ కావటంచేత, వాణ్ణి పట్టుకు న్నందుకు భీమన్న ఖ్యాతి చాలాదూరం పాకింది.\n\n[ పై మాసం మరొక సంఘటన ]\n\nరాజైన బానిసపిల్ల\n\n4\n\nఅక్కడ ముసలిదాని సహాయంతో తన\nప్రియురాలున్న చోటు తెలుసుకుని కూడా\nతెలివి తక్కువగా నిద్రపోయిన అలీషార్\nమర్నాడుదయం నిద్రలేచి తాను వీధిలో\nపడుకుని ఉన్నందుకు ఆశ్చర్యపోయాడు.\nతల తడివి చూసుకుంటే తలపాగా లేదు,\nఅతని పై బట్టకూడా పోయింది; ఆ రెంటినీ\nదొంగ కాజేశాడు.\n\nఅతను లేచి వెళ్ళి తాను చేసిన పార\nపాటు ముసలిదానితో చెప్పి, జముర్రుద్\nఏమయిందో కనుక్కురమ్మని ఆమెను\nపంపాడు. ఒక గంట అయాక ఆమె\nవిచారంతో తిరిగి వచ్చి, “నాయనా,\nజముర్రుద్ మాయమయింది. ఆమె మళ్ళీ\nనీకు దొరుకుతుందని నా కేమీ నమ్మకం\nలేదు. నీ పారపాటు చేతనే ఈ విపత్తు\n\nకలిగింది. నీ కింక సహాయ పడగ్గలవాడు\nఅల్లా ఒక్కడే,” అన్నది.\n\nఈ మాటలు వినగానే అలీషార్ కళ్ళు\nచీకట్లు కమ్మాయి. అతను పెద్ద పెట్టున\nఏడుస్తూ కొంతసేపటికి మూర్ఛపోయాడు.\nముసలిదాని పరిచర్యల వల్ల అతనికి స్పృహ\nఅయితే వచ్చింది కాని అతను మనోవ్యాధితో\nమంచం పట్టాడు. ఈ స్థితిలో అతనికి నిద్ర\nకూడా లేకుండా పోయింది. ముసలిది\nవెయ్యి కళ్ళతో అతన్ని కనిపెట్టి ఉండి\nఉపచారాలు చెయ్యకపోతే అతను శీఘ్రమే\nమరణించ వలసినవాడే. అలాగే అతను\nఒక వీడాది పాటు మంచంలో ఉండి\nతీసుకున్నాడు.\n\nఅలీషార్ ను మామూలు మనిషిని\nచెయ్యటానికి వృద్ధురాలు అన్ని విధాలా\n\nవెళ్ళాడు. ఆమె అతని చేత చక్కగా స్నానం\nచేయించి, షర్పతులు తాగించి, కోడి\nమాంసం తినిపించింది. ఇలా ఒక నెలపాటు\nచేసిన మీదట ఆలీషార్‌కు ప్రయాణం చేసే\nపాటి శక్తి వచ్చింది.\n\nఅతను ముసలిదానికి వీడ్కేలు చెప్పి\nప్రయాణిస్తూ కాలప్రమాస జముర్రుద్ పరి\nపాలించే నగరానికి వచ్చి చేరాడు.\n\nఇదే సమయానికి ఈ నగరంలో నాలుగో\nవిందు జరిగింది. విందులో ఒక పక్క\nజముర్రుద్ సపరివారంగా కూచుని అందరినీ\nపరిశీలించసాగింది. పారులందరూ ఎప్పటి\nలాగే విందుకు వచ్చి కూచున్నారు, కాని\nమీగడహల్వా ఉన్నచోట ఎవరూ కూచో\nలేదు. దాని దుష్ప్రభావాన్ని వారు మూడు\nసార్లు ప్రత్యక్షంగా చూసి ఉన్నారు.\n\nఆలీషార్ అక్కడికి వచ్చాడు. అతనికి\nఆ మీగడహల్వా ముందు మాత్రమే ఖాళీ\nకనిపించింది. అతను ఆ ఖాళీలో\nకూచున్నాడు. చుట్టుపక్కల వాళ్ళంతా\nఅతని కేసి భయంతో చూడసాగారు.\n\nఅతను అక్కడ కూచుంటూండగానే\nజముర్రుద్ అతన్ని చూసి గుర్తించింది.\nవెంటనే ఆమె గుండె దడదడా కొట్టుకో\nసాగింది. తన కంగారు తన భృత్యులు\n\nప్రయత్నించింది. అతనికి జముర్రుద్\nదొరుకుతుందనే ఆశ పూర్తిగా లేకుండా\nపోవటం చేతనే కోలుకునే శక్తికూడా\nలేకుండా పోయింది. ఇది గ్రహించి వృద్ధు\nరాలు, “నాయనా, నువీ మంచంలో పడి\nఉన్నంత కాలమూ నీకు నీ ప్రియురాలు\nకనిపించే మాట కల్ల. సరి అయిన ఆహారం\nతీసుకుని, బలం తెచ్చుకుని లేచి తిరిగితే,\nనానా దేశాలూ చూస్తే ఆమె నీకు దొరక\nవచ్చు,” అని పదే పదే చెప్పింది.\n\nఈ విధంగా ముసలిది చెప్పగా చెప్పగా\nఆమె మాటలు అతని చెవి కెక్కాయి.\nఅతను లేచి ఆమె వెంట స్నానశాలకు\n\nగమనించకుండా ఉండగలందులకు కొంచెం సేపు ఏమీ చెయ్యకుండా ఊరికే ఉండి పోయింది. అలీషార్ తన ముందున్న మీగడ హల్వా తినటం గమనించింది. అతను కడుపు నిండా తిన్నదాకా అతన్ని పిలిపించ గూడదని ఆమె నిశ్చయించుకున్నది.\n\nఈ యువకుడెవడో వచ్చి మీగడహల్వా ముందు కూచుని నిరాటంకంగా తనకు కావలిసినంతా తినటం అతని చుట్టూ కూచున్నవారికి ఆశ్చర్యం కలిగించింది. ఎందుకంటే అదివరకు దాన్ని నోట పెట్టు కున్నవారికి రెండో కబళం దక్క లేదు— ఈ లోపలనే రాజభటులు వచ్చి జరజరా లాకుపోయారు. ఆ తరవాత వారు ప్రాణాలే కోల్పోయారు. కాని ఈ యువకుడు ఏ అపాయమూ లేకుండా తనకు కావలిసిన దంతా తినేసి, తన భోజనం పూర్తి అయి నట్టు గుర్తుగా కళ్ళు మూసుకుని దైవ ప్రార్థన చేస్తూ నోరు ఆడించాడు.\n\nఅతని భోజనం అయిపోయిందని గ్రహించి జముర్రుద్ తన భటులను పిలిచి, “మీరు వెళ్ళి, ఆ మీగడహల్వా తినే యువకుణ్ణి మర్యాదగా పలకరించి, నాతో మాట్లాడటానికి ఒక్కసారి రమ్మని అడగండి!” అని చెప్పింది. రాజభటులు మీగడహల్వా తిన్న\n\nయువకుడి కోసం రావటం చూసి ప్రజలు, “అయింది, వీడికి కూడా మూడింది!” అనుకున్నారు. అయితే వారు అను కున్నట్టుగా రాజభటులు అతని పైన పడి జరజరా ఈడ్చుకుపోవటానికి మారుగా, “మా రాజుగారు తమతో ఒక్కసారి మాట్లాడగోరుతున్నారు, వస్తారా?” అని మర్యాదగా ఆడిగారు.\n\n“వారి అజ్ఞ!” అంటూ అలీషార్ లేచి వారి వెంట బయలుదేరాడు.\n\nఅది చూసి పొరులు తలా ఒక విధంగా అనుకున్నారు. కొందరు, “వీడికి నూకలు చెల్లాయి,” అన్నారు. మరికొందరు, “అలా\n\nరోజులు కలిసిరాక ఆ వృత్తి మానేశాను.\nనాకు అత్యంత వ్రియురాలైన స్త్రీని పోగొట్టు\nకుని ఆమె కోసం వెతుకుతూ ఈ నగరానికి\nవచ్చాను. ఆమె కన్న నాకు వేరే ప్రపంచం\nలేకపోవటం చేత, ఆమె పోయిన కణం\nనుంచి నాకు సమస్తమూ కలాగా\nఉంటున్నది,” అంటూ అలీషార్ పట్టలేని\nదుఃఖింతో మూర్ఛపోయాడు.\n\nజరగక పోవచ్చు. వీడు ఆ హల్వా కడుపు\nనిండా తినేశాడు,” అన్నారు. మరికొందరు,\n“వీణ్ణి రాజభటులు జరజరా ఈడ్చుకు\nపోవటం లేదు. వీడి కే ప్రమాదమూ\nరాదు—చూస్తూ ఉండండి!” అన్నారు.\n\nఅతని ముఖాన పన్నీరు చల్లమని భట్టు\nలకు చెప్పి జముర్రుద్ ఎప్పటిలాగే ఇసుకలో\nరాగి పుల్లతో గీతలు గీసి, వాటిని పరీక్షించి\nనట్టు ఆభినయించి, అందరికీ వినపడేలాగ\nఅలీషార్తో, “నీపు చెప్పిన దానిలో అబద్ద\nమేమీ లేదు. నీ వ్రియురాలు నీకు తప్పక\nదొరుకుతుందని కూడా నేను జోస్యం చెప్ప\nగలను,” అన్నది.\n\nఅలీషార్ తన సమీపానికి వచ్చి నిలబడ\nగానే జముర్రుద్, మిగిలిన వాళ్ళను అడిగి\nనట్టుగానే, “యువకుడా, నీ పేరేమిటి?\nనీ వృత్తి ఏమిటి? ఈ నగరానికి ఎందుకు\nవచ్చావు?” అని అడిగింది.\n\nవిందు పూర్తి కాగానే జముర్రుద్ తన\nభటులతో, “ఇతన్ని స్నానశాలకు తీసుకు\nపోయి స్నానం చేయించి, దివాణం నుంచి\nకొత్త బట్టలు తీసి అతనికి తొడిగి, ఒక\nగుర్రాన్ని అతని కిచ్చి, బాగా చీకటి పడ్డ\nతరవాత అంతఃపురానికి తీసుకురండి,” అని\nఅజ్ఞాపించింది.\n\n“నా పేరు అలీషార్. నా తండ్రి\nఖురాసాన్ దేశంలో వర్తకుడుగా ఉండే\nవాడు. నేనూ అదే వృత్తిలో ఉంటూ\n\nఆమె రాజభవనానికి వెళ్ళి, ఎప్పుడు\nచీకటి పడుతుందా, ఎప్పుడు తన భర్త\n\nచంద్రమామ\n\nవస్తాడా అని ఎదురు తెన్నులు కాస్తూ, కేఁ మొక యుగంగా భావిస్తూ, ముళ్ళమీద ఉన్నట్టు ఉండిపోయింది. సాయంకాల ప్రార్థనల సమయం దాటి పోగానే ఆమె తన రహస్య మందిరానికి వెళ్ళి, అక్కడికి ఆలీషార్ ను ప్రవేశ పెట్టమని ఉత్తరు విచ్చింది. అతను తనను ఒక్కసారిగా గుర్తిస్తే అనందం పట్టలేక ప్రాణాలు వదులుతాడని భయపడి తన పైన వెలుగు పడకుండా క్రీనీడలో కూచున్నది.\n\nఎక్కడి నుంచో వచ్చిన ఈ యువకుడిపై తమ రాజు ఇంత శ్రద్ధ కనబరచటం చూసి రాజోద్యోగులు, “రేపీపాటికి ఈ యువకుడు\n\nవిమంత్రో, సేనాసాయకుడో అయిపోతాడు,” అని తమలోతాము చెప్పకున్నారు.\n\nఆలీషార్ వచ్చి అభివందనం చేశాడు. జముర్రుద్ అతన్ని, “స్నానశాలకు వెళ్ళావా? సేద తీరిందా? స్నానం అనంతరం ఆకలి కలగలేదా?” అని ఏవో ప్రశ్నలతో పలక రించింది. అన్ని ప్రశ్నలకూ ఆలీషార్ “చిత్తం,” అని జవాబిచ్చాడు.\n\nతరవాత ఆమె అతని చేత భోజనం చేయించింది. భోజనానంతరం అతన్ని తన సమీపంగా వచ్చి కూచోమన్నది. అతను ఆశ్చర్య పోయాడు, కాని ఆమె అజ్ఞ ప్రకారం ఆమె శయ్యకు సమీపంగా వెళ్ళి\n\nకూచున్నాడు. ఆమె అతని చెయ్యి అందు\nకుని ఇంకా దగ్గిరికి లాగింది. ఆలీషార్\nముఖాస కనబడిన ఆశ్చర్యం చూసి ఆమెకు\nనవ్వాగలేదు. ఆమె విరగబడి సప్పుతూ,\n“ఇంకా నీ బాని సను గుర్తించలేదా,\nఆలీషార్?” అని అడిగింది.\n\nఆ మాట అన్నదాకా అతను జముర్రుద్\nముఖం కేసి పరీక్షగా చూడలేదు. ఆమెను\nగుర్తించినాక అతనికి గలిగిన అనందం\nవర్ణనాతీతం. ఇంత కాలానికి అతని అన్వేషణ\nఫలించింది.\n\nమర్నాడు తెల్లవారుతూనే జముర్రుద్\nరాజరికపు దుస్తులన్నీ ధరించి, తన కింది\nఉద్యోగు లందరినీ రాజప్రాంగణంలో హాజరు\nకమ్మని కబురు పంపింది. అందరూ వచ్చాక\nఆమె వారితో, “ఇవాళ నుంచీ నేను\nనా రాజరికాన్ని వదులుకుంటున్నాను.\nఅందుచేత మీరు మళ్ళీ నగర ద్వారం\nవద్దకు వెళ్ళి మరొక రాజును సంపాదించు\n\nకోండి. ఇక నుంచి నా జీవితం ఈ యువ\nకుడి జీవితంతో ముడి పడి ఉంది. నేను\nఇతని దేశానికి వెళ్ళి పోతున్నాను. మిమ్మల్ని\nఅల్లా కాపాడతాడుగాక!” అన్నది.\n\nనగర పారులు తమ రాజుగారికి అద్భుత\nమైన వీడ్కోలు ఇచ్చారు. రాజుగారి పెట్టెల\nనిండా అంతులేని బట్టలూ, నగలూ, డబ్బూ\nనించారు. ఆహారం నిద్దం చేశారు. పెట్టె\nలన్నిటినీ ఒంటెలపై కెక్కించారు. రెండు\nమూపురాల ఒంటె మీద మఖ్మల్ పరిచిన\nపల్లకిలో జముర్రుద్నూ, ఆలీషార్ నూ\nఎక్కించారు.\n\nఇవన్నీ వెంట బెట్టుకుని ఆలీషార్ తన\nనగరానికి వచ్చాడు. అతను దీద సాదలకు\nదాన ధర్మాలు చేశాడు. తమ వద్ద పుష్క\nలంగా ఉన్న డబ్బుతో ఆలీషార్\nజముర్రుద్‌లు చాలాకాలం సుఖంగా కాపరం\nచేసి అనేక మంది పిల్లలను కన్నారు.\n\n—(సమాప్తం)\n\nచిలుక బుద్ధి\n\nపెద్దబ్బాయి భలే గమత్తు చేశాడు. తాతయ్య వాణ్ణి పిలిచి, రెండబాలిచ్చి, “దబ్బున వెళ్ళి నస్యం పట్టుకురారా!” అన్నాడు. పెద్దవాడు దుకాణానికి వెళ్ళుతుండటం పసి కట్టి అమ్మమ్మ, “ఆ చేత్తోనే ఒక కొబ్బరి కాయ పట్టుకురారా, బాబూ. దేవుడికి కొట్టాలి,” అన్నది. ఇంతలోనే నాన్న వాణ్ణి పిలిచి, “సిరాబుడ్డి ఖాళీ అయింది. కొత్త బుడ్డి పట్టుకురారా,” అంటూ చేతిలో రూపాయి పెట్టాడు. ఒక పావుగంటకు పెద్ద వాడు సిరాబుడ్డితో సహా చక్కా వచ్చాడు. కొబ్బరికాయ మాటా, తాతయ్య పాడుం మాటకూడా వాడు మరిచాడు. వాడు మళ్ళీ వెళ్ళి వాటిని తెచ్చాడను కోండి. అయినా పిల్లలు వాడు చేసిన పనిని తలుచుకుని, తలుచుకుని రోజల్లా సవ్వుకున్నారు.\n\n“కొందరికి చిలుక బుద్ధి ఉంటుందరా. వాళ్ళు మాటలు జ్ఞాపకం ఉంచుకుంటారు\n\nగాని, అర్ధం చేసుకోరు. ఒక మాట మీద ఇంకో మాట వినగానే మొదటి మాట ఎగిరి చక్కా పోతుంది. ఆఖరుకు విన్నమాకే జ్ఞాపకం ఉంటుంది. ఇలాటి వాడే వెనకటి కొకడుండేవాడు,” అంటూ తాతయ్య పాడుం కాయ తీశాడు.\n\n“కథ! కథ!... పెద్దబ్బాయంటివాడేనా, తాతయ్య?... వాడేం చేశాడు, తాతయ్య?” అని కుర్రాళు ప్రశ్నల వర్షం కురిపించారు.\n\nతాతయ్య తాపీగా పాడుం పీల్చి చెప్పు నారంభించాడు :\n\nఒకనాడు వాడి అమ్మమ్మ వాడితో అన్నదిగదా, “శాస్తుల్లుగారి దగ్గిరికి వెళ్ళి అమావాస్య ఎప్పుడుందో కనుక్కురారా,” అని చెప్పింది.\n\nవాడు సరేనని శాస్తుల్లుగారింటికి బయలు దేరాడు. తన మనమడి సంగతి ముసిలా విడకు తెలుసుగా. అందుకని ఆవిడ వాడితో,\n\n“ఒరే. ఆయన చెప్పింది అప్పుడే మరిచి పొతావు. అందుకని ఆయన చెప్పిన మాటలు మననం చేసుకుంటూ మరీరా!” అని హెచ్చరించింది.\n\nవాడు దానికూడా సరేనని శాస్తుల్లుగారి నడిగాడు. శాస్తుల్లుగారు, “అప్పుడే ఎక్కడ? ఇవాళ పార్టమేగా! ఇంకా పదిహేను రోజు లకుగాని రాదు,” అన్నాడు.\n\nమనమడు, “అప్పుడే ఎక్కడ? ఇంకా పదిహేను రోజులకు! అప్పుడే ఎక్కడ? ఇంకా పదిహేను రోజులకు!” అని గట్టిగా అంటూ ఇంటికి బయలుదేరాడు. వాడిలా వస్తూండగా దోవలో కాలవ ఒడ్డున ఒక మనిషి\n\nచేపల కోసం గాలం వేసుకుని కూచున్నాడు. ఎంతకీ చేప పడకపోవటం చూసి వాడు విసుగెత్తి, “చేపలు దొరికే దెప్పడూ? నేనింటికి పాయ్యే దెప్పడు?” అని తనలో తాను అనుకుంటున్నాడు.\n\nసరిగా అదేసమయానికి మన బడుద్దాయి, “అప్పుడే ఎక్కడ? ఇంకా పదిహేను రోజు లకు!” అని గట్టిగా అంటూ వచ్చాడు.\n\nగాలం వేసుకూచున్న వాడికి మండి పోయింది. “ఎవ డ్రా వీడూ? వీణ్ణి పాతెయ్యా!” అని వాడు కోపంతో అన్నాడు.\n\nఈ మాటలు వినగానే మన ప్రబుద్ధుడికి శాస్తుల్లుగారు చెప్పిన మాటలు పోయి\n\n“ఎవడ్రా వీడూ? వీణ్ణ పాతెయ్యా!” అన్నమాటలు పట్టుకున్నాయి. అవే గట్టిగా అంటూ వాడు కొంతదూరం నడిచి ఒక ఇంటి పక్కగా వచ్చాడు.\n\nఆ ఇంట్లో ఒక రోగి ఉన్నాడు. అతడి చుట్టూ బంధువులు చేరి విచారంగా ఉన్నారు. వాళ్ళలో కొందరు వీడి మాటలు విని ఆగ్రహవేశంతే తన్నపోయారు. కాని మరి కొందరు వాళ్ళను వారించి, “ఊరు కోండి. వాణ్ణి అలా ఆనందంగా కాలి పోనివ్వండి,” అన్నారు.\n\nమనవాడికి పాతమాటలు పోయి కొత్తమాటలు అంటుకున్నాయి. “ఊరుకోండి,\n\nఆనందంగా కాలి పోనివ్వండి,” అంటూ ఆక్కడి నుంచి బయలుదేరాడు. త్వరలోనే వాడు ఒక ఇల్లు తగలబడి పోతున్న చోటికి వచ్చాడు. అంటుకున్న ఇంటిని ఆర్పటానికి కొందరు యత్నిస్తున్నారు. మనవాడు నిలబడి వింతగా చూస్తూ, “ఊరుకోండి, ఆనందంగా తగలబడనివ్వండి,” అన్నాడు.\n\n“ఎవడ్రా వాడూ? నెత్తిన బిందెడు నీళ్ళు పోసి కర్రతో మెత్తగా కొట్టు!” అని ఎవరో కేకపెట్టారు.\n\n“బిందెడు నీళ్ళు పోసి కర్రతో కొట్టు,” అని మనసం చేసుకుంటూ ముసలమ్మ మనపడు ఆక్కడి నుంచి పారిపోయాడు.\n\nఇలా గట్టిగా అంటూ వాడు పరిగెత్తుకు వస్తుండగా, ఒక కుమ్మరి కుండలు చెయ్యాలాపికి మట్టి కలుపుతూ, తనకు వాడు సలహా ఇస్తున్నాడనుకుని, “నీ దారిన నువు పోవయ్యా!” అన్నాడు.\n\n“నీ దారిన నువు పోవయ్యా,” అన్నాడు జపించుకుంటూ వాడు కొంత సేపటికి ఇల్లు చేరుకున్నాడు.\n\n“ఇంత సేపేమిట్రా? శాస్తుల్లుగారు విమన్నారు?” అని అమ్మమ్మ అడిగింది.\n\n“నీ దారిన నువు పోవయ్యా, అన్నారు,” అని మనమడు జవాబు చెప్పాడు.\n\n“ఓహో, కుర్రకుంక వని అలా చెప్పి ఉంటారు. నా కోసం అడుగుతున్నానని మళ్ళీ అడిగిరా. ఎప్పుడు వస్తుందో తెలుసు కుని రా!” అన్నది ముసలావిడ.\n\nవాడు మళ్ళీ శాస్తుల్లుగారి ఇంటికి వెళ్ళి, “మా అమ్మమ్మ కోసం అడుగుతున్నానండి. అదేదో ఎప్పుడు వస్తుందండి?” అన్నాడు.\n\nవాడు తన అమ్మమ్మ ఆద్దికం కోసం అడుగుతున్నా డనుకుని శాస్తుల్లుగారు, “ఆవిడ ఎప్పుడు పొయింది? అమావాస్యకు ముందా, వెనకా?” అని అడిగాడు.\n\n“అదేనండీ! అమావాస్యే!” అన్నాడు మన ప్రబుద్ధుడు. అప్పటిదాకా వాడి కామాట జ్ఞాపకం రాలేదు.\n\n“అమావాస్యనాడే పొయిందా? అయితే ఆ రోజుకు నేను మీ ఇంటికి వస్తాలే! మీ ఇల్లెక్కడ?” అని శాస్తుల్లుగారు అడిగాడు.\n\nమనమడు అయనకు ఇల్లు గుర్తు చెప్పి ఇంటికి వచ్చి, “అమావాస్యనాడు శాస్తుల్లు గారు వస్తానన్నాడు,” అని అమ్మమ్మతో చెప్పేశాడు.\n\nఇంతకూ అమావాస్య ఎప్పుడో ముసలమ్మకు తెలియనే లేదు. అందుకని ఆవిడే శాస్తుల్లుగా రింటిక బయలుదేరి వెళ్ళి అమావాస్య ఇంకా పదిహేను రోజులుందని తెలుసుకు వచ్చింది.\n\nవెర్రి బాగులవాడు\n\nఒక గ్రామంలో ఒక విధవరాలికి ఒక్కడే\nకొడుకుండేవాడు. కాని వాడు వెర్రి బాగుల\nవాడు. వాడికి ఒంట్లు కూడా సరిగా రావు.\nదుకాబానికి వెళ్ళి రూపాయి మార్చితే\nదుకాణ దారిచ్చిన చిల్లర డబ్బులు సరిగా\nఉన్నాయో లేవో కూడా వాడు కనుక్కోలేక\nపొయేవాడు. ఈ సంగతి బాగా గుర్తించిన\nదుకాబాల వాళ్ళు వాణ్ణీ తరుచు మోస\nగిస్తూండేవారు.\n\nతన కొడుకు వెర్రి బాగులవాడన్న\nకారణంచేత వాడి తల్లి వాణ్ణి కంటిని రెప్ప\nలాగా కాపాడుతూ, మూడు పూటలా శ్రద్ధగా\nతిండిపెడుతూ, ఎంతో ప్రేమగా ఉండేది.\nకాని వాడే తన తెలివి తక్కువతనాన్ని\nతలుచుకుని దిగులుపడేవాడు.\n\n“నా కింకా కొంచెం మెదడుంటే బాగుండే దమ్మా! మెదడు లేనందువల్ల నేను నీకు కొంచెమైనా పనికిరాకుండా ఉన్నాను. మన\n\nఇద్దరి భారమూ నువే మోస్తున్నావు గద!”\nఆనేవాడు కొడుకు.\n\n“అందరూ తెలివిగలవాళ్ళే ఉంటారా,\nనాయనా ? నీకు దేవుడు తెలివితేట లివ్వక\nపోతేనేం ? మంచితనం ఇచ్చాడు, ఇద్దరికి\nసరిపడే కండపుష్టి ఇచ్చాడు. నువు చెయ్య\nగల శ్రమ ఇంకెవరు చెయ్యగలరు ?” అని\nవిధవరాలు వాణ్ణి సముదాయించేది.\n\nకాని ఈ విధమైన మాటలు వాడికి\nనచ్చక, “నేను తెలివిగల వాణ్ణయే దెలా\nగమ్మా?” అని పదేపదే తల్లిని వేధించ\nసాగాడు. వాడి బాధపడ లేక తల్లి, “మిట్ట\nమీద ఉండే మంత్రాల మరిడెమ్మను అడిగి\nకొంచెం తెలివితేటలు తెచ్చుకో !” అని\nసలహా ఇచ్చింది. అ మాట నమ్మి మంత్రాల\nమరిడెమ్మ దగ్గిరికి వాడు పరిగెత్తుకు\nవెళ్ళాడు. మరిడమ్మ పాయ్యి దగ్గిర కూచుని\nవంట చేసుకుంటున్నది.\n\n“ మరిడెమ్మత్తా, నాకు కాస్త తెలివితేట\nలిప్పిస్తావా ? బొత్తిగా మందమతినైపోయి\nమా అమ్మకు సహాయం చెయ్యలేకుండా\nఉన్నాను ! మతిలేనివాళ్ళకి నుపు తెలివి\nతేట లివ్వగలవని మా అమ్మ చెప్పి\nపంపింది,” అన్నాడు వెర్రి బాగులవాడు,\nఎంతో దీనంగా.\n\nమరిడెమ్మ వాడి కేసి ఎగాదిగా చూసి,\n“ అన్నిటికన్న నీకు ఎక్కువ ఇష్టమైనది\nపట్టుకు రా. ఆ తరవాత నీ తెలివితేటలు\nచూస్తాను,” అన్నది.\n\nవెర్రి బాగులవాడు ఇంటికి వెళ్ళి తల్లితో\nమరిడెమ్మ అన్న మాట చెప్పి, “ నా కన్నిటి\n\nకన్న ఎక్కువ ఇష్టమైన దేమిటమ్మా ?”\nఅని అడిగాడు.\n\n“ కోడిమాంసం రా, నాయనా. రేపాక\nకోడిని పట్టుకు వెళ్ళి మరిడెమ్మ దగ్గిర\nతెలివితేటలు తెచ్చుకో,” అన్నది తల్లి.\n\nమర్నాడు వాడు ఒక కోడిని తీసుకుని\nమరిడెమ్మ వద్దకు వెళ్ళి, “ నాకు అన్నిటి\nకన్న ఇష్టమైనది తేచ్చానత్తా !” అన్నాడు.\n\n“ ఆ మాట నిజమో, కాదో తేల్చుకోవాలి.\nఈ ప్రశ్నకు సమాధానం చెప్పు. కాళ్ళు\nలేకుండా పరిగెత్తే దేది ?” అని మంత్రాల\nమరిడెమ్మ వెర్రి బాగులవాణ్ణి అడిగింది.\nచాలాసేపు బుర్ర గోకుచ్చని, తనకు తెలియ\nదన్నాడు వాడు.\n\n“ అయితే నుపు నీకు ఎక్కువ ఇష్ట\nమైనది తేలేదు. వెళ్ళి ఇంకోసారి రా;\nనీకు అన్నిటికన్న ఇష్టమైనది వెంట తీసుకు\nరా!” అని మరిడెమ్మ వాణ్ణి పంపేసింది.\n\nవాడు ఇంటికి తిరిగివచ్చే సరికల్లా వాడి\nతల్లి మంచాన పడి ఉన్నది. చాలామంది\nచేరి చికిత్స చేయిస్తున్నారు. ఏమిటని అడి\nగితే ఆమె ఉన్నట్టుండి పకవాతంతో పడి\nపోయిందని చెప్పారు. చికిత్స లేమి పని\nచెయ్యలేదు. ఆమె కొడుకును దగ్గిరికి\nపిలిచి, “ ఇక నేను బతకను, నాయనా!\n\nమరిడెమ్మ నీకు తెలివితేట లిచ్చింది గద!\nఇక నేను లేకపోయినా నీ మానాన నువు\nబతుకుతావులే! నే నిక నిశ్చింతగా ప్రాణాలు\nవదులుతాను,” అని కన్ను మూసేసింది.\n\nఆ రాత్రంతా వాడు తల్లి కోసం కంటికి\nమంటికి ఏకధారగా ఏడుస్తూ, “మా అమ్మ\nలేకుండా ఎట్లా బతకటం? ఇక నన్ను\nఎవరు కనుక్కుంటారు? నా అవసరాలన్నీ\nఎవరు తీరుస్తారు?” అనుకున్నాడు.\nఈ విధంగా అనుకోవటంలో వాడికి ఒక\nసంగతి తెలిసి వచ్చింది: తనకు ప్రపంచం\nలోకెల్లా ఇష్టమైనది తల్లి తప్ప మరేదీ\nముమ్మాటికి లేదు!\n\nఅందుచేత వాడు తన తల్లి కళేబరాన్ని\nఒక గోతంలో వేసుకుని మరిడెమ్మ దగ్గిరికి\nవెళ్ళి, “అన్నిటి కన్నా ఇష్టమైనదాన్ని\nతెచ్చాను; నాకు తెలివితేట లియ్యి,\nమరిడెమ్మత్తా,” అని అడిగాడు.\n\n“ఆ మాట నిజమో కాదో తేల్చుకో\nవాలి. ఈ ప్రశ్నకు జవాబు చెప్పు: బంగారం\nకాకుండానే బంగారం కన్న కాంతిగా మెరిసే\nదేది?” అని మరిడెమ్మ వెర్రి బాగులవాణ్ణి\nఅడిగింది.\n\nవెర్రి బాగులవాడు చాలా ఆలోచించి\nతనకు తెలియదన్నాడు. అయితే వెళ్ళి\n\nపోయి మరొకసారి రమ్మనీ, వచ్చేటప్పుడు\nవాడికి ఎక్కువగా ఇష్టమైనదాన్ని తెమ్మనీ\nమరిడెమ్మ అన్నది.\n\nవెర్రి బాగులవాడు తల్లిని సంచీతోబాటు\nభుజాన వేసుకుని ఇంటి దారి పట్టాడు.\nఅయితే వాడు మధ్య దారిలోనే ఒకచోట\nచతికిలబడి తన దుస్థితి తలుచుకుని భోరున\nవిడవసాగాడు.\n\n“ఎందు కేడుస్తున్నావు?” అని ఎవరో\nప్రశ్నించటం విని వాడు తల ఎత్తి చూసే\nసరికి రాధ అనే పిల్ల కనిపించింది. వాడా\nమెతో తల్లి చచ్చిపోయి తను అసహాయ\nస్థితిలో ఉండటమూ, తనకు తెలివితేట\n\nలిచ్చే మంత్రాల మరిడెమ్మ అడిగిస్తాయి. అది ప్రశ్నలకు తాను సమాధానా లివ్వలేకపోవడముట్టాడు. ఆ ప్రశ్నలు విని రాధ నవ్వి, “కాళ్ళు లేకుండా పరిగెత్తేది నది, బంగారం కన్న బాగా మెరిసేది సూర్యుడు. అది కూడా తెలీదా? నీ పంటివాణ్ణి ఎవరో ఒకరు కనిపెట్టి ఉండవలిసిందే! నేనే కనిపెట్టి ఉంటాను. తెలివితేటలు లేనివాళ్ళు భార్య లను బాగా చూస్తారని చెబుతారు. నన్ను పెళ్ళి చేసుకుంటావా?” అని అడిగింది.\n\n“నీ కభ్యంతరం లేకపోతే నా కిష్టమే,” అన్నాడు వెర్రి బాగులవాడు. వాళ్ళిద్దరూ పెళ్ళాడారు. రాధ వాణ్ణి తల్లి కన్న బాగా కనిపెట్టి ఉంటున్నది.\n\nవాడు కూడా రాధ చెప్పిన పనులు ఎంత బరువైనా చేసేస్తున్నాడు. ఇద్దరికీ జంట బాగా కుదిరింది.\n\nఒకనాడు అకస్మాత్తుగా వెర్రి బాగుల వాడు తెలుసుకున్నాడు: తనకు ప్రపంచంలో తన భార్యకన్న ఇష్టమైన దేదీలేదు. అందుచేత వాడు రాధను వెంటబెట్టుకుని మరిడెమ్మ వద్దకు వెళ్ళి, “అతా, ఈసారి నిజంగా నా కిష్టమైనదాన్ని తెచ్చాను. నాకు తెలివితేట లియ్య,” అన్నాడు.\n\n“అలాగా? అయితే చెప్ప: కాళ్ళు లేకుండా పుట్టి, మొదట రెండు కాళ్ళు సంపాదించి, చివరకు నాలుగు కాళ్ళు తెచ్చుకునేది ఏది?” అని మరిడెమ్మ అడిగింది.\n\nవెర్రి బాగులవాడు బుర్ర గోక్కోవటం చూసి రాధ వాడి చెవిలో, “కప్ప!” అని రహస్యంగా చెప్పింది. “కప్ప,” అన్నాడు వెర్రిబాగులవాడు.\n\n“ఫరవాలేదు. నీది మట్టిబుర్ర అయినా నీ భార్యది తెలివైన బుర్రే. దాన్ని మీరిద్దరూ పంచుకుని సుఖంగా ఉండండి,” అని మంత్రాల మరిడెమ్మ వాళ్ళిద్దరినీ దీవించి పంపేసింది.\n\nఅరణ్యాకాండ\n\nఆ మాయలేడిని చూస్తుంటే రాముడికి కూడా సీతకు కలిగినట్టే దాని పైన భ్రమ పుట్టుకొచ్చింది. అతను లక్ష్మణుడితో, “నివూ, జటాయుపూ సీతను చూసుకొండి. నేను ఈ లేడిని పట్టితెస్తాను,” అని కత్తీ, విల్లంబులూ పుచ్చుకుని బయలుదేరాడు.\n\nమారీచుడు తన పని శక్తి వంచన లేకుండా నిర్వహించాడు. అతను లేడి రూపంలో కనివిస్తూ, మాయమవుతూ, ఒక సారి దూరమవుతూ, ఒకసారి దగ్గిరలోనే ఉంటూ రాముణ్ణి ఆశ్రమం నుంచి చాలా దూరం తీసుకుపోయాడు. ఇక ఆ లేడి తనకు ప్రాణాలతో చిక్కదని తోచి రాముడు ఒక తీవ్రమైన బాణం ఎక్కుపెట్టి ఆ లేడి\n\nగుండెలో దూసుకు పొయేటట్టు కొట్టాడు. మారీచుడు వెంటనే లేడి రూపు వదిలి తన రాకేసరూపుతో కింద పడిపాతూ, “అయ్యో! సీతా! లక్ష్మణా!” అని రాముడి గొంతుతో అరిచి ప్రాణాలు వదిలాడు. ఆ అరుపు రాముడి చెవికి అశుభంగా తోచింది. మాయలేడి మారీచుడే! అస్పష్టమైన భయాలు మనసును ఆవరించగా రాముడు మరొక లేడిని చంపి, దాని మాంసం తీసుకుని వేగంగా తమ పర్ణశాల కేసి నడవసాగాడు.\n\n“లక్ష్మణా, అది నీ అన్న చేసిన అర్త నాదం. నా కేమో భయంగా ఉంది. నివూ వెంటనే వెళ్ళి రాముణ్ణి కాపాడు,” అన్నది సీత ఆశ్రమంలో.\n\nసీత ఎంతగా విలవిలలాడుతున్నప్పటికీ చలించక లక్ష్ముణుడు, “దేవ మానవ గంధర్వ రాకీసులలో అన్నను భయపెట్ట గలవా రెవరూ లేరు. ఇది రాకీస మాయ. అన్న నన్ను నీకు తోడుగా ఉండమన్నాడు. నేను వెళ్ళను,” అన్నాడు.\n\n“ఆయన ఆపదలో ఉంటేకూడా పోనం టావే, నీ వాయనకు మిత్రుడవా, శత్రుడవా? నీవు కోరేది రాముడి నాశనం లాగుందే! నా మీద దురాశపెట్టుకున్నావా? రాముడికి నిజంగా ఆపదే కలిగితే నేను మరుకుణం నశిస్తాను. సన్ను నీవు రక్తించేదేమిటి?” అన్నది సీత.\n\nలక్ష్ముణుడు ఎన్నోవిధాల సీత భయాన్నీ, అనుమానాన్నీ పోగొట్ట యత్నించాడు. కాని అతని ప్రయత్నం ఫలించలేదు. ఆమె అతన్ని బాగా ఎత్తి పాడిచింది. “నీవు ఎవరి కోసం రాముడి వెంటపడి వచ్చావు? నీ కోసమా, భరతుడి కోసమా? నేను నీకు గాని, భరతుడికి గాని దక్కుతానని కలలో కూడా అనుకోవద్దు,” అన్నది.\n\nచివరకు లక్ష్ముణుడు చిరాకుపడి, “ఆన రాని మాటలనటం స్ట్రీలకు సహజమే. నన్నిన్ని మాటలన్నందుకు నీకు కీడు తప్పదు. నేను వెళ్ళినాక నీకు దేవతలేదిక్కు,” అంటూ అయిష్టంగా అన్న కోసం బయలుదేరాడు.\n\nఅతను అలా వెళ్ళాడే లేదే రావణుడు సన్యాసి రూపంలో ఒంటరిగా ఉన్న సీత వద్దకు వచ్చాడు. అతను సన్నని కాషాయ వస్త్రం ధరించి, గొడుగు వేసుకుని, పావు కోళ్ళు కాళ్ళకు ధరించి, దండానికి కమండలం తగిలించి ఎడమ భుజానికి ఆన్చి, వేదాలు చదువుతూ వచ్చి, కంటికీ మంటికీ ఏకధారగా వీడుస్తున్న సీతను పరిశీలించి చూశాడు. ఆమె పచ్చని పట్టుచిర కట్టుకొని ఉన్నది. ఆమె సర్వాపయవాలలో నూ సాందర్యం తొట్టికిసలాడుతున్నది. ఆమె\n\nమెడలోని రత్నహరాలు మెరుస్తున్నాయి.\nరావణుడు సీతను పలకరించి,\n“అమ్మాయి, నీ వెవరు? పార్వతివా?\nఅప్పరవా? లక్ష్మీదేవివా? కాంతిదేవతవా?\nమానప దేవ యకీ కిన్నర గంధర్వులలో\nనీ పంటి నుంచరిని నే నెన్నడూ చూడలేదు.\nఅంత సుకుమార్చి, సుందర్చి, చిన్నదానివి\nఈ రాకీస మయమైనచోట వించేస్తున్నావు?\nఒంటరిగా ఎందుకున్నావు?” అని అడిగాడు.\n\nసీత రావణుణ్ణె చూసి నిజమైన సన్యాసి\nఅనుకుని అర్హ్యపాద్యాదు లిచ్చి అతిథి\nసత్కారాలు చేసి, పీట వేసి, పంట సిద్ధంగా\nఉన్నది, భోజనం చెయ్యమని అహ్వ\n\nనించింది. ఆమె ఆ సన్యాసి అడిగిన ప్రశ్న\nలకు సమాధానం చెబుతూ, తన వివాహం\nజరగటమూ, తాను పన్నెండేళ్ళు కాపరం\nచేసిన-అనంతరం తన చూమగారు తన\nభర్తకు పట్టాభిషేకం తల పెట్టటమూ,\nకైకేయి ఆ ప్రయత్నాన్ని భగ్నం చేసి తన\nభర్తను అడవులకు పంపటమూ మొదలైన\nవృత్తాంత మంతా చెప్పింది. అంతా చెప్పి\nఆమె రావణుణ్ణి, “మీ పేరేమిటి? గోత్ర\nమేమిటి? మీరీ దండకారణ్యంలో ఒంటిగా\nఎందుకు తిరుగుతున్నారు?” అని అడిగింది.\n\nసీత ఈ ప్రశ్న అడగగానే రావణుడు,\n“నేను రాకీసరాజును, రావణుణ్ణి. నాకు\n\nఎందరో భార్యలున్నారు గాని ఒక్కరూ నీతో సమానం కారు. నేనుండే లంకా పట్టణం సముద్రం మథ్య ఎత్తయిన పర్వతం మీద ఉన్నది. ఈ అరణ్యం వదిలిపెట్టి నాతో వచ్చెయ్యి. ఉద్యాన పనాలలో విహరింతాం. నీకు అయిదువేల మంది దాసీలను ఏర్పాటు చేస్తాను,\" అన్నాడు.\n\nఈ మాటలు విని సీత భయపడటానికి బదులు మండిపడింది. రావణుణ్ణి తిట్టింది, బెదిరించింది. రాముడి పరాక్రమం వివరించింది. అంతా విని రావణుడు తన పరాక్రమం చెప్పుకున్నాడు. తాను కుబేరుడి తమ్ముణ్ణనీ, కుబేరుడి పుష్పక విమానాన్ని\n\nలాక్కొన్నాననీ, తన పేరు చెబితేనే సమస్తాలేవతలూ భయపడతారనీ అన్నాడు. రాముడు అసమర్థుడు గనకనే రాజ్యం వదిలిపెట్టి అడవులలో అప్పకష్టాలూ పడుతున్నాడన్నాడు. \"నీపు రాముడికి భయపడి నాతో .వచ్చెయ్యటా నికి బంకుతున్నావేమో, నా వెంట ఉన్న నిన్ను రాముడేమీ చేయలేడు. అతడు నా గోరికి చాలడు,\" అన్నాడు.\n\n\"కుబేరుడి తమ్ముణ్ణని చెప్పకుంటూ ఇలాటి పాపపు బుద్దు లేమిటి? నీకి పరస్ప్రవాంఛ పోకపొతే నీపు, నీ రాకేసులూ నాశనం కాక తప్పదు,\" అన్నది సీత.\n\nరావణుడు మండి పడి చేతులు చరిచి తన నిజ రూపం ధరించి భయంకరంగా సీత ఎదట ప్రత్యక్షమయాడు. అతని కళ్ళు చింత నిప్పల్లాగున్నాయి, శరీరం నల్లగా ఉన్నది. చెవులకు బంగారు పొగులున్నాయి. అతను సీతతో, \"పిచ్చిదానా, నీకు నా కన్న ఖ్యాతి గల భర్త ఎక్కడ దొరుకుతాడు? ఇప్పుడు నన్ను నిరాకరించి తరవాత పశ్చిత్తాప పడతాప,\" అంటూ ఆమెను పట్టుకున్నాడు. ఎడమచేత్తో సీత జుట్టూ, కుడిచేత్తో తొడలూ పట్టుకుని రావణుడు ఆకాశానికి ఎగిరాడు. సీత గిలగిలా తన్ను\n\nకుంటూ రాముణ్ణి కేక పెట్టింది, లక్ష్మేణుణ్ణి విలిచింది. “రావణుడు సీతను ఎత్తుకు పోయినాడని రాముడితో చెప్పండి,” అని చెట్లతో మొర పెట్టుకున్నది.\n\nఇంతలో ఒక చెట్టు పైన సీతకు జటాయుపు కనిపించాడు.\n\nసీత జటాయుపుతో, “నాయనా, జటాయూ! నన్న రాకీనుడు బలాత్కారంగా తీసుకు పోతున్నాడు. ఈ మాట రాముడికి చెప్పు,” అన్నది.\n\nచెట్టు మీద కునికిపాట్లు పడుతున్న జటాయుపు ఈ మాటలకు ఉలిక్కి పడి కళ్ళు తెరిచి చూసి రావణుడితో ఇలా అన్నాడు:\n\n“రావణా, నీవు చేసేది చాలా తప్ప పని. మామూలు మనుషులు తమ భార్య లను పర పురుషుల నుంచి ఎలా కాపాడు కుంటారో రాజైనవాడు ఇతరుల భార్యలను కూడా అలా కాపాడాలి. నేను సౌమ్యుణ్ణి, వృద్ధుణ్ణ, నిరాయుధుణ్ణ. నీవు యువకుడివి, ఆయుధాలు కలవాడివి. అయినా నిన్ను సీత నెత్తుకు పోనివ్వను. రామలక్ష్మణులు దూరాన ఉన్నప్పడు పిరికిగా నీవీ పని చేస్తున్నావు.”\n\nఈ మాట లంటూనే జటాయుపు రావణుడిపై తలపడ్డాడు. రావణుడు తన రథంలో ఉండి ధనుర్భాణాలతో పోరాడు\n\nతుంటే మహా బలశాలి అయిన జటాయువు తన గోళ్ళతోనూ, కాళ్ళతోనూ, ముక్కుతోనూ కలియబడి రావణుడి కవచాన్ని నిర్మూలించాడు. అతని శరీరాన్ని చీరాడు, అతని ధనువులను విరిచాడు, రథపు గాడిద లనూ, సారధినీ కూడా చంపాడు. చివరకు రథాన్నే విరిచాడు.\n\nరావణుడు విరధుడై సీతను చంకన పెట్టుకుని భూమి పైకి దిగవలిసి వచ్చింది. ఇంత చేసిన మీదట జటాయువు ఆలిసి పొయాడు. అది గమనించి రావణుడు సీతతో సహా మళ్ళీ అకాశానికి ఎగిరాడు. కాని జటాయువు ఎగిరి వెళ్ళి రావణుడికి\n\nఅడ్డు తగిలాడు. అతను రావణుడితో, “ఛి, ఛి! నీవు వీరుడివి కావు, పిరికిపందవు. వీరుడివైతే రామలక్ష్మణులు వచ్చినదాకా ఉండి వారితో యుద్ధం చెయ్యి,” అన్నాడు.\n\nరావణుడు వినిపించుకోక ముందుకు సాగిపోయాడు. జటాయువు రావణుడి వెన్నంటి, అతని వీపుమీద వాలి తన గోళ్ళతో గీరసాగాడు, రావణుడి వెంట్రుకలు పీకాడు. రావణుడు మండిపడి సీతను నేలపై దించి జటాయువుతో కలియబడ్డాడు. ఇద్దరికీ త్రివమైన యుద్ధం జరిగింది. చివరకు రావణుడు కత్తి దూసి జటాయువు రెక్కలూ, పక్కలూ, పాదాలూ నరికేశాడు. జటాయువు కొన ఊపిరితో నేల మీద పడి పొయాడు. సీత పలవలా వీడుస్తూ జటాయువు దగ్గిరికి పరిగెత్తింది. జటాయువును కౌగలించుకుని భోరున విడ్చింది. “రామా, లక్ష్మణా! ఇప్పుడన్నా వచ్చి నన్ను రకీం చండి!” అని కేక పెట్టింది. రావణుడు తన కేసి రావటం చూసి సీత లతలను పట్టుకునీ, చెట్లను పట్టుకునీ వేళ్ళాడింది. “చాలించు ఈ వేషాలు,” అంటూ రావణుడు ఆమె జుట్టు పట్టుకుని ఆమెను తన ఒడిలో పెట్టుకుని తిరిగి అకాశ గమనం సాగించాడు.\n\n\n\nరావణుడు ఆతివేగంగా పొతూంటే సీత యొక్క ఆభరణాలు కొన్ని భూమి మీద పడి పోయాయి. సీత రావణుణ్ణ పిరికి వాడని అవమానించింది, దొంగ అన్నది, తిట్టింది, ఇప్పటికైనా తనను వదిలేస్తే రాముడు కీమిస్తాడని ఆశ పెట్టింది; “ఏది కోరి నన్ను ఇలా తీసుకు పోతున్నావో ఆది నీకు ఒనగూడదు; ఎందుచేతనంటే నేను రాముణ్ణ విడిచి ఎంతో కాలం బతకను,” అని కూడా చెప్పి చూసింది. రావణుడి మాట లేవీ పట్టించుకోలేదు.\n\nఆకాశంలో పొతున్న సీతకు ఒక కొండ శిఖరం మీద అయిదుగురు వానరులు కని వించారు. “వీరు నా సంగతి రాముడితో ఒక వేళ చెబుతారేమో,” అనుకుని సీత తన పసుపుపచ్చని పైబట్టలో తన ఆభర ణాలు కట్టి ఆ వానరుల మధ్య పడేలాగా వేసింది. ఈ సంగతి రావణుడు గమనించ లేదు. కాని వానరులు మాత్రం సీతను\n\nచాలా సేపు కళ్ళార్పకుండా చూస్తూ ఉండిపోయారు.\n\nరావణుడు పంపా సరస్సు దాటి, సము ద్రాన్ని చేరి, దాన్నికూడా దాటి తనపాలిటి మృత్యువైన సీతతో సహా లంకను చేరాడు.\n\nలంకాపురం ఆతి అందమైన నగరం. అక్కడి రాజమార్గాలు తీర్చిదిద్దినట్టుగా ఉంటాయి. అనేక ప్రాకారాలతో కూడి ఉన్న అంతఃపురంలోకి రావణుడు సీతతో సహా ప్రవేశించాడు. అతను భయంకరాకా రాలు గల అక్కడి రాకేస స్త్రీలను పిలిచి, “నా అనుమతి లేకుండా ఒక పురుషుడు గాని, స్త్రీగాని ఈ సీతను చూడరాదు. ముత్యాలో, రత్నాలో, బంగారమో, బట్టలో-ఈమె ఏమి కోరితే అది ఎల్లా నాతో చెప్పు కుండానే ఈమెకు ఇచ్చెయ్యాలి. ఈమె మనస్సుకు కష్టం కలిగించే మాట ఒక్కటి ఎవరైనా అన్నారో తకీణం వాళ్ళ ప్రాణాలు తీస్తాను,” అని హెచ్చరించాడు.",
            "author": "(సమాప్తం)"
        },
        {
            "title": "ప్రపంచవు వింతలు:",
            "page_start": 70,
            "pdf_page": 70,
            "content": "## ప్రపంచవు వింతలు:\n\n# 14. క్రెమిన్\n\nక్రెమిన్ అంటే రష్యన్ భాషలో “దుర్గం” అని అర్థం. “మాస్కోపైన క్రెమిన్ తప్ప మరోటి లేదు, క్రెమిన్ పైన స్వర్గమే” అని ఒక సామెత కూడా ఉన్నది. ఈ దుర్గాన్ని నిర్మించటం ప్రారం భించినది 1647 లో. ఇది పూర్తి కావడానికి 125 ఏళ్ళు పట్టింది.\n\nక్రెమిన్‌ను త్రికోళాకారం గల స్థలంలో, మొస్కావ్వ నది పక్కన నిర్మించారు. దీని చుట్టూ 65 అడుగుల ఎత్తు గల ప్రాకారం ఉన్నది. ఇటుకలతో కట్టిన ఈ ప్రాకారం నిడివి 10 ఫర్లాంగులు. క్రెమిన్‌లో ఎన్నో రాజభవనాలూ, కచేరీ భవనాలూ, ఆలయాలూ, చర్చీలూ, ఆయుధాగారాలూ, బాతకాసులూ ఉన్నాయి. ఇక్కడ ఉండే భవనాలలో “పాలెన్ ఆఫ్ ది సోవియెట్స్” అనేది ఈనాడు కూడా ప్రపంచ మంతటిలోకి ఎత్తయిన కట్టడం. దీని ఎత్తు 1365 అడుగులు.\n\n1600 లో ఇక్కడ జార్ చక్రవర్తి ఇవాన్ వ్యెలీకియే గంట స్తంభం నిర్మింపజేశాడు. ఆందులో 33 గంటలు వేళ్ళాడ గట్టారు. వాటన్నిటిలోకి పెద్దది 65 టన్నుల బరువున్నది. 200 టన్నుల బరువు గల మరొక బ్రహ్మాండమైన గంట—ప్రపంచంలో కెల్లా పెద్దది—వేళాడ గట్టక పూర్వమే అగ్ని ప్రమాదం మూలంగా పగులు చూపింది. ఇది ఇప్పటికీ నేలపైనే ఉన్నది.\n\nకింద కనిపించే బొమ్మలో “రెడ్ స్క్రీవర్” ఉన్నది. విప్లవ దినంనాడు ఈ ప్రదేశం జనంతో కిటకిటలాడిపోతుంది. బొమ్మలో కుడి పక్కన “మాసోలియం” ఉన్నది. దీని లోపల లెనిన్ భౌతిక శరీరం భద్రపరచి ఉంచారు. ఉత్సవాల నమయంలో సోవియెట్ ప్రముఖులూ, విదేశీ రాయబారులూ ఈ మాసోలియం పైభాగంలో నిలబడి ప్రజలకు దర్శనం ఇస్తారు."
        },
        {
            "title": "1. కాసం యాదగిరి, జనగామ",
            "page_start": 71,
            "pdf_page": 71,
            "content": "CHITRA\n\n## 1. కాసం యాదగిరి, జనగామ\n\nశుద్ధతిథు లారంభంలో చంద్రునికి భూమి అడ్డంగా రావడంచేత చంద్రుడు చంద్రవంకగా కనిపిస్తాడు గదా, మరి అర్ధ చంద్రునిగా కనిపించటానికి కారణమేమిటి ?\n\nచంద్రవంక ఏర్పడటానికి కారణం భూమి అడ్డం రావడమనుకోవటం పారబాటు. చంద్రుడిపై పడే సూర్యకాంతిలో కొద్ది భాగమే మనకు కనిపించినప్పుడు చంద్రవంకను చూస్తాం. గ్రహణ కాలంలో తప్ప భూమి చంద్రుడికి అడ్డం రాదు. గ్రహణ కాలంలో కూడా కొద్ది గంటలు మాత్రమే ఆడ్డోస్తుంది.\n\n## 2. కుచ్చర్లపాటి సుబ్బరాజు, కొత్తలంక\n\nరావణుడు రథానికి గాడిదలను పూన్చి మారీచుడి ఆశ్రమానికి వెళ్ళాడన్నారు. గురములు లేవాండీ ?\n\nలేవు కాబోలు!\n\n## 3. యల్. కోలేశ్వరరావు, సిరిఫురము\n\nగ్రహాలలో సూర్యుడు, చంద్రుడు మాత్రమే కనిపిస్తున్నారు. బుధుడు, అంగారకుడు, శుక్రుడు మొదలగు గ్రహాలు కనబడకపోవుటకు కారణమేమి ? అవి ఎట్లు కనిపించును ?\n\nసూర్యుడు గ్రహం కాదు, చంద్రుడు ఉపగ్రహం. మిగిలిన గ్రహాలు—శుక్రుడు, గురువు, అంగారకుడు, శని, బుధుడు—మామూలు కంటికి కనిపిస్తాయి. వేగు చుక్క శుక్ర గ్రహమే. ఇది ఇప్పుడు తెల్లవారు జామున సూర్యుడికి ముందుగా ఉదయిస్తున్నది. కొన్నాళ్ళపాటు ఈ గ్రహం పడమర కూడా, సూర్యాస్తమయం తరవాత, కనిపిస్తూ ఉంటుంది. మిగిలిన గ్రహాలు తెలిసినవారి నడిగితే ఆకాశంలో చూపుతారు. బుధ గ్రహం సూర్యుడికి మరీ నమీపంలో తిరుగుతూ ఉండటంచేత దీన్ని చూడటం కొంచెం కష్టం కావచ్చు. టెలిస్కోవులు లేని కాలంలోనే మన పూర్వులు ఈ గ్రహాలను కనిపెట్టి వాటి గమనాలు గుణించారు గనక ఇవన్నీ కంటికి కనిపించేవే.\n\n4. ఎస్. రామకృష్ణ, చిపురుపల్లి\nచంద్రునికి సూర్యునికి ఎంత దూరము ?\n\nభూమికి సూర్యునికి ఉన్నంత దూరమే—మమారు 9 కోట్ల 30 లక్షల మైళ్ళు.\n\n5. డి. సుకుమార్, ఆమదాలవలస\nఅన్నయ్యా, మన జాతీయ రక్షణ నిధికి యింత ధనం అవసరమైనప్పుడు\nవిరాళాల అగత్యమేమున్నది ? కావలిసినంత ద్రవ్యం ముద్రించ కూడదా ?\nఅలా యిష్టంపచ్చినట్టు కరెన్సీ నోట్లు ముద్రించి దేశంలో చలామణీ చేస్తే డబ్బు\nవిలుప పడిపోతుంది. దాన్నే ద్రవ్యోల్పణం అంటారు. అందువల్ల చాలా ప్రమాదం.\n\n6. కె. రామకృష్ణా రెడ్డి, ఆరవల్లి\n“చందమామ” పేరిట ఇప్పటిక ఈ కార్డుతో కలసి అయిదు రూపాయలు\nఅయినది. ఒక్కదానికి సమాధానం ఈయలేదేమండి ?\n\nఇలాటి ప్రశ్నలు మా కిప్పటిక మీ నుంచి నూరు వచ్చా యన్న మాట !\n\n7. ముంగండ రామచంద్రరావు, లక్కవరం\nదయయుంచి ఆర్టిస్ట్‌లు “శంకర్”, “చిత్ర”, ఎడిటర్ “చక్రపాణి”\nఅనలు పూర్తి పేర్లు తెలుపుతారా ?\n\nకె. ని. శివశంకరన్, టి. వి. రామవన్, ఆలూరు వెంకటనుబ్బారావు.\n\n8. వి. నారాయణరావు, బరంపురం\nకథలు, ప్రశ్నలు, ఫోటో వ్యాఖ్యలు, ఇంకా ఇతర శీర్షికలు పంపించాలని\nఉంది. ఎవరికి ఎడ్రస్ చేసి పంపించాలో తెలియటం లేదు.\n\nఎడిటర్, “చందమామ ”, 2, 3 ఆర్కాటు రోడ్డు, వడపళని, మద్దాను 26.\n\n9. కె. రామకృష్ణ, వికాఖపట్టం\n“భారత చరిత్ర”లో బొమ్మలు బదులు రాజ్యాల మ్యాపులు వేస్తే\nమరింత శిక్షాపద మపుతుందంటాను.\n\nఒకే మ్యాపు “చందమామ” అన్ని భాషలకూ ఉపయోగపడేలాగ చెయ్యటం కష్టం.\n\n10. వి. రామమోహన్, చిన్నమండెం\nచందమామా ! నీ పుస్తకములో వార్తలు - విశేషాలు, చిత్ర కథలు పుండిన\nయెంత బాగుండును ! ఆటువంటివి ఎందుకు ప్రచురించ లేదు.\n\nకాగితం కొరతవల్ల అనేక చిల్లర శీర్షికలు ఎత్తివేయవలసి వచ్చింది.\n\nబహుమతి\nపొందిన వ్యాఖ్య\n\nఆశ్చర్యంతో\n\nపంచినవారు:\nఏ. లక్ష్మి, రాజమండి-3\n\nఖసుమతి\nపొందిన వ్యాఖ్య\n\nఉక్కరి బిక్కరి\n\nపంచినవారు:\nప. లక్ష్మి, రాజమండి - 3"
        },
        {
            "title": "నిజమైన చదువు",
            "page_start": 75,
            "pdf_page": 75,
            "content": "# నిజమైన చదువు\n\n[ రామతిర్థ కథ ]\n\nఒక గురువు దగ్గిర ఆనేకమంది విద్యార్థులు చదువుకుంటూ ఉండేవారు. వారిలో ఒక రాజకుమారుడు కూడా ఉండేవాడు.\n\nఒకనాడు గురువుగారు పిల్లలను, “నిన్నటి పాఠం ఆందరికీ వచ్చిందా?” అని అడి గాడు. ఆందరూ వచ్చిందన్నారు. రాజకుమారు డేమీ మాట్లాడకపోవటం చూసి గురువు “నీకో?” అన్నాడు.\n\n“నాకు మొదటి వాక్యం బాగా వచ్చింది. రెండో వాక్యం కూడా వచ్చింది—” అని అగిపోయాడు.\n\nతన శిఘ్యడి సోమరిపోతు తనానికి మండిపడి గురువు, “ఇదేనా నీ చదువు?” అంటూ బెత్తంతో రాజకుమారుణ్ణి ఎడాపెడా కొట్టాడు.\n\nఅంతలోనే గురువుకు తాను కొడుతున్నది మామూలు క్రురవాణ్ణికాదని తెలిసి వచ్చింది. ఈ రాజకుమారుడు తలుచుకుంటే తనను\n\nకొరతవేయించగల డనుకునే నరికి గురువుకు దడపుట్టుకొచ్చింది. ఆ తరవాత ఆయనకు ఆశ్చర్యం కలిగింది—ఎందుకంటే, దెబ్బలు తిన్నప్పటికీ రాజకుమారుడిలో ఒక విచారంగాని, బాధగాని లేదు. అతడి ముఖం ప్రశాంతంగా ఉన్నది.\n\nగురువు ఏం చెయ్యాలో తోచక, “ఏమిటి నీకు వచ్చిన రెండు వాక్యాలు?” అని రాజకుమారుణ్ణి అడిగాడు.\n\n“క్రోధాన్ని నిగ్రహించాలి. ఎన్నడూ అబద్ధమాడరాదు,” అని రాజకుమారుడు చెప్పాడు.\n\nఈ మాటలు వినగానే గురువుకు కను విప్పయింది. తాను గురువయినప్పటికీ, ఆ క్రురవాడు నిజమైన చదువేదో తెలుసు కున్నాడు, తాను తెలుసుకోలేదు. నిజమైన చదువంటే పాఠాలు కంఠస్థం చెయ్యటం కాదు—వాటిని ఆచరణలో పెట్టటం!\n\nC.HITRA"
        },
        {
            "title": "జనవరి నెల పోటీ ఫలితాలు",
            "page_start": 76,
            "pdf_page": 76,
            "content": "ఫోటోవ్యాఖ్యల పోటీ :: బహుమానం రు. 10 లు\n\nఈ ఫొటోల వ్యాఖ్యలు 1963 మార్చి నెల సంచికల్ ప్రకటింపబడును.\n\n★ పై ఫోటోలకు సరిఐన వ్యాఖ్యలు ఒక్క మాటలోగానీ, చిన్న వాక్యంలోగానీ కావాలి. (రెండు వ్యాఖ్యలకూ సంబంధం వుండాలి.)\n\n★ జనవరి నెల 20-వ తేదీలోగా వ్యాఖ్యలు మాకు చేరాలి. తరువాత చేరే వ్యాఖ్యలు ఎంత మాత్రమూ పరిశీలింపబడవు.\n\n★ మాకు చేరిన వ్యాఖ్యలలో అత్యుత్తమంగా వున్న సెట్టుకు (రెండు వ్యాఖ్యలకు కలిపి) రు. 10/లు బహుమానం.\n\n★ వ్యాఖ్యలు రెండూ పోస్టుకార్డుపైన వ్రాసి, ఈ అడనుకు పంపాలి:-చందమామ ఫోటో వ్యాఖ్యల పోటీ, మదదాను-26.\n\n## జనవరి నెల పోటీ ఫలితాలు\n\nమొదటి ఫోటో: ఆశ్చర్యంతో\n\nరెండవ ఫోటో: ఉక్కిరిబిక్కిరి\n\nపంపినవారు: పెమ్మరాజు లక్ష్మీ,\n\nదానవాయ్పేట, రాజమండ్రి - 3\n\nబహుమతి మొత్తం రు. 10/- ఈ నెలాఖరులోగా పంపబడుతుంది.\n\nభారతం\n\nభీమ్మడి వద్ద ఆన్ని ధర్మాలూ తెలుసుకుని కూడా ధర్మరాజు భీష్మ నిర్వాణంతో తిరిగి శోక సాగరంలో ముణిగిపోయాడు. ఆయనను ధృతరాష్ట్రుడు ఓదార్చుతూ, “నూరుమంది కొడు కులను పోగొట్టుకున్న నేనూ గాంధీరి ఏడవాలి గాని, రాజ్యం సాధించుకున్న నీ కెందు కీ దుఃఖం?” అన్నాడు.\n\nతరవాత వ్యాసుడు ధర్మరాజుతో, “నాయనా, ఎంతటి పాపులు కూడా తపస్సు చేతా, యజ్ఞాల చేతా పవ్మితు లవుతున్నారు. అందుచేత నీవు ఆశ్వమేధాది యాగాలు చేసి నీలో పాపం ఉంటే పోగొట్టుకో!” అని హాతం చెప్పాడు.\n\n“ఇంతమంది జ్ఞాతులను చంపి నేను యజ్ఞం చేస్తే ఎంత మనంగా దానాలు చెయ్యాలి? అలా చెయ్యటానికి నాకు ధనం లేదు. ఈ ఫోర యుద్ధంలో దృఢకాయులంతా పోగా ప్రజలలో బాలురూ, దీనులూ మిగిలారు. రాజపుత్రులు కష్ట దశలో ఉన్నారు. వారి నెలా యాచించను? పస్సు లెలా వెయ్యును?” అన్నాడు ధర్మరాజు.\n\nదానికి వ్యాసుడు, “ధర్మరాజా, నీకు కావలిసినంత ధనం హిమాలయం మీద ఉన్నది. పూర్వం మరుత్తనేవాడు యజ్ఞం చేసి అంతులేని బంగారాన్ని బ్రాహ్మణులకిస్తే దాన్ని వారు హిమాలయంలో ఉంచారు. ఆ ధనం తెప్పించు,” అన్నాడు.\n\nఅందుకు ధర్మరాజు సంతేషించి, దేవబాహుణారాధన చేసి, పిట్టు కార్యాలు నిర్వర్తించి, ధృతరాష్ట్రుడితో సహా హస్తినాపురానికి తిరిగి వచ్చి రాజ్యం ఏల నారంధించాడు.\n\nకృష్ణుడు అర్జునుడితో కూడా కొన్నాళ్ళు యాత్రలు జరిపి, కబుర్లతో కాలక్షేపం చేసి హస్తినాపురానికి తిరిగి వస్తూ, “అర్జునా, నేను వసుదేవుణ్ణీ, ఇతర యాదవులనూ చూసి చాలా కాలమయింది. ప్రస్తుతం నే నిక్కడ చేసేదికూడా ఏమీ లేదు. అందుచేత ద్వారకకు పోతాను. ఈ నంగతి నీవే ధర్మరాజుకు చెప్పు. ఆయన ఇష్టంలేకుండా పోవటం నాకు రుచించదు,” అన్నాడు.\n\nఅర్జునుడు ధర్మరాజుతో ఈ మాట చెప్పాడు. ధర్మరాజు అందుకు నమ్మతిస్తూ, “మళ్లీ నేను చేయబోయే ఆశ్వమేధానికి రావాలి. మమ్మల్ని మరిచి పోవద్దు,” అన్నాడు. కృష్ణుడు ధర్మరాజిస్తానన్న రత్నాలు మొదలైన కానుకలు నిరాకరించి, కుంతి దగ్గిర సెలవు వుచ్చు కుని, తన రథం మీద సుభృదను కూచోబెట్టుకుని, సాత్యకి అర్జునుడితో సహా మరొక రథంలో వెంటరాగా ద్వారకకు బయలుదేరాడు. కొంతదూరం వెళ్ళాక మిగిలిన వారందరూ వెనకుచ్చేశారు. కృష్ణ సాత్యకులు సుభృదతో ద్వారకకు బయలుదేరారు. దారిలో కృష్ణుడు ఉదంక మహాముని దర్శనం చేసుకున్నాడు. “కౌరవ పాండవుల మధ్య సంధి చేయ వెళ్ళావట! ఇప్పుడందరూ సుఖంగా ఉన్నారా?” అని ఉదంకు డడిగాడు. యుద్ధం జరిగి రెండు వంశాలూ నామ మాత్రంగా మిగిలాయని కృష్ణుడు ఉదంతుడికి తెలిపాడు.\n\nమధురమైన కాఫీ...\n\nమైత్రి సమ్మేళనమైన కాఫీ ఉల్లాసప్రదమైనది\n\nకాఫీకి మించి ప్రవంచములో వుల్లాసకరమైనది మరొకటిలేదు.\nకాఫీ స్నేహాన్ని పెంపాందించి, ప్రాబల్యాన్ని చేకూర్చును.\n\nమీ మనస్సు ఎలా వున్నప్పటికీ\nకాఫీ తృప్తినిస్తుంది\n\nకాఫీ బోర్డు,\nబెంగు భూరు.\n\nమంచి కాఫీని తయారుచేయడం\nఅతి చేరిక. ఉచిత కరవత్రం\nకోసం మాతు వ్రాయండి. మీవి\nవీఫాషలో కరవత్రం కావాలో\nతూడా వ్రాయండి.\n\nFCSGL51518\n\nCHANDAMAMA [Telugu]"
        },
        {
            "title": "విజయ నిశ్చయం...",
            "page_start": 79,
            "pdf_page": 79,
            "content": "# విజయ నిశ్చయం...\n\nహిమాచలమందు పోరాడే నిర్దయుడైన శత్రువును యుద్దమందు చెండాడుటకు మన జవాస్లు శౌర్య ప్రతాపాలను ప్రదర్శిస్తున్నారు...\n\nఉత్తేజకమైన ఆ సంఘట లన్నిటినీ నెలనెలా 'అంధ్రప్రదేశ్' పత్రిక సంపూర్తిగా సంతరించి ప్రచురిస్తున్నది. అంతే కాదు, ప్రజానీకము తమ విజయ నిశ్చయాన్ని ఆచరణయోగ్యమైన విధంగా విమని చెబుతున్నారో కూడా వెల్లడిస్తున్నది...\n\nసుప్రసిద్ధ రచయితల సిద్ధ హస్తాలనుండి— ఇంగ్లీమ, తెలుగు, ఉర్దూ, హిందీ భాషలందు వెలువడే ఈ పత్రికలో మన దేశరకణ సమస్య యొక్క అన్ని దశలను గురించిన అమూల్య వ్యాసాలు సవిస్తరంగా వివరింపబడుతున్నవి.\n\nసంవత్సర చందా రు. 3/- తైరెక్టరు, సమాచార పౌరసంబంధాల శాఖ, అంధ్ర ప్రదేశ్ ప్రభుత్వం, హైదరాబాదుకు గాని, ఆయా జిల్లాల డిస్ట్రిక్టు పబ్లిక్ రెలేషన్ ఆఫీసరుకు గాని పంపి, మీ ప్రతిని తెప్పంచుకోండి.\n\nధూతపాశ్వర్\n\nభ్రాష్ట్మ ఆమలా\nకేశవర్గక్ తైలం\n\nధూతపాశ్వర్ ఇండస్ట్రీస్ లిమిటెడ్ పనవెల్-బాంబులు\n\n“ఏవిటీ!\nఇంట్లో\nఅమృతాంజనం\nలేదా?\n\nజ్వరం తగిలినట్టుందే ?”\n\nఏమో ఎప్పుడు ఆవసరమొస్తుందో ఎప్పుడూ\nఅమృతాంజనం దగ్గర వుంచుకోవటం ఉత్తమం.\nఅమృతాంజనం యింట్లో వుందంటే మీరు నిశ్చిం\nతగా వుండవచ్చు.\n\nఅమృతాంజన్ లిమి టెడ్\n14/15 లజ్ చర్చిరోడ్డు. మద్రాసు-4\nబొంబాయి-1, కలకశ్తా-1, న్యూర్లీ-1.\n\nTWT/AM/1879a\n\nChandamama [ Telugu ]\n\nJanuary '63\n\n“సంక్రాంతి” సమయమున అందరికి మా శుభాకాంక్షలు\n\nCHAMPION\n\nBANIANS\n\nచాంపించన్ నిట్టింగ్ కంపెనీ,\nతపాలుపెట్టె నూ. 42 :: తిరుపూరు."
        },
        {
            "title": "ఇరుగు పొరుగు",
            "page_start": 82,
            "pdf_page": 82,
            "content": "త ప్పక\nచూడండి!\n\nకళాప్రపూర్ణ థియేటర్స్ వారి...\n\n# ఇరుగు పొరుగు\n\nడైరెక్టన్: ఐ.యన్. మూల్చి\n\nవార్తానరి: సి.విజయసారథి\nముఖ్యాజక్: మాస్టర్ వేణు\n\nవాణీ\nరాజు\n\nREVATHI\n\nఆహార లోటువల్ల\nమీరు నీరసించిపోతున్నారా?\n\nఆల్బో.సాంగ్\nసేవించండి\n\nదివ్యమైనది మరియు\nసామాన్య పోషక ఆహారమును పొదుపుగాను\nవైజ్ఞానికంగాను బలపరచును.\n\nటీ, కాఫీ, పాలు, గంజి, పళ్ల రసం మొదలైనవాటితో కలిపితే ప్రేలైన రుచిగలది. ఆల్బో-సాంగ్, శిశువులకు, ఎదిగే విల్లలకు, చంటి విడ్డ - తల్లులకు, మెదడునుపయోగించే వనివారికి, వృద్ధులకు, బలహీనతకు, రక్తహీనతకు మరియు రోగ విముత్తు లై కోలుకుంటున్న వారికి, దివ్యమైనదిలవర్థక ఆహారము.\n\nపౌరర్థీ, దీశం దీర్ఘం దీనించి\n\nజె. అండ్ జె. డిషేన్\nహైదరాబాద్\n\nభూగోళ శాస్త్రమే వేడుక అవుతుంది!\n\nలండన్-స్టాయిన్-రోమ్-డెమిన్సన్-తెసురాన్-టింజ్స్టూ-\nఈ వట్టణముల పేర్లను మీ పిల్లలు జ్ఞాపకముంచుకొనడానికి.\nదాలా ప్రయానతో చల్లించవలనివుంటుంది... ఈ పేస్తు...మీ\nకాలుర కల్పనాళక్తిని, మేల్కూలుపుటకు, సృష్టము చేయు\nవిధు, పూర్యమాష్టర్ 3 రైమన్ షనల్, నతీవ దిత్రములను\nతపయోగిస్తే...దూర ప్రదేశములను కూడా విజ్ఞానదృద్ధితో\nమునోరంజకంగా...కాలురు దాగా జ్ఞాపకముంచుకోగలరు.\n\nవ్యాపించడం\nరీల్చి, ప్రయాణము,\nపాటుకెకూ, ఆంధ్రప్రదాయం\nసూర్య రీల్చి\nఅధికారణ\nఆరగండి.\n\nతిర్ల పాటో వ్యాపారముల\nతర్వ దొడతిరాయి. చేశి\n\nపటేల్ ఇండియా ప్రేవేల్ లి..\nతొంకెయి. రిల్లీ. కండల్లా. మహృణము.\n\nVIEW-MASTER\n\nవ్యాపించడం\nసులభ మార్గంలో విజ్ఞానమునిస్తుంది.\n\nMV.G.11.TSL\n\nపథ్మిని బిక్చర్సు వారి\nపెంపుడు కూతురు\n\nనిర్మాత-దర్శకుడు :\nబి.ఆర్.ఏంతులు\n\nఎన్.టి.రామారావు\nహరనాథ్రాజు, రేలంగి\nరమణారెడ్డి, బాలకృష్ణ, లంకాసత్యం\nషాహాకారు జానకి, దేవిక\nమాలతి, రమాదేవి, అరుణత్రి\n\nమాటలు : డి.వి.నరసరాజు\nపొటలు: సి.నారాయణరెడ్డి.కొసరాజు.అనిసెట్టి\n\nకెమరా : వి.రామమూర్తి\nసంగీతం : టి.జ.లింగప్ప\n\nవిజయ రిలీజ్...\n\n'VANAJA'\n\nEternal Vigilence is\nthe Price of Liberty!\n\n*\n\nDEFEND IT ZEALOUSLY\n\n*\n\n* Donate and Invest\nfor the\nDEFENCE\nof our motherland\n\nThe B. N. K. PRESS PRIVATE LTD. MADRAS-26\n\nJanuary 1963\n\nRegd. No. M. 4854"
        }
    ]
}