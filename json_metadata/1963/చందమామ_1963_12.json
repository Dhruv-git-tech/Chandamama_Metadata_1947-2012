{
    "book_id": "చందమామ 1963 12",
    "stories": [
        {
            "title": "హోబ్టుపులు",
            "page_start": 6,
            "pdf_page": 6,
            "content": "సాధనావారి\n# హోబ్టుపులు\n\nఆంధ్రమహాలత్తి\nశీడ్డ: వెంకటేష్వర\n: నైజాం-మైసూర్: రాజశ్రీ\n\nREVATHI\n\nSTUDIO Ketha\n\nChandamama [Telugu]\n\nDecember '63\n\nసాముదాయక కృషితో నాస్తి దుర్భిక్షమ్\n\nఅధికోత్పతికి సహకార వ్యవసాయం ఒక ఆయుధం, సహకార వ్యవసాయం ఒక జీవన విధానం. స్థానిక వనరులన్నీ సాముదాయికంగా ఉపయోగించుకుని అధికతమ ప్రయోజనాలు పొందడమే ఈ పద్ధతి యొక్క లక్ష్యం. సహకార వ్యవసాయానికి రాష్ట్రాతృతీయ ప్రణాళికలో నలభై లక్షలు కేటాయింపబడ్డాయి.\n\nసహకార వ్యవసాయ సంఘాలకు ప్రభుత్వం ఈ క్రింది సహాయం చేస్తుంది. పైలట్ ప్రాంతంలో ఉన్న ప్రతి సంఘానికి వాటాధనంలో రెండు వేల రూపాయలవరకు ప్రభుత్వం ఇస్తుంది. అయితే సంఘం రెండు వేలు సమకూర్చుకోవాలి. గిడ్డంగి నిర్మాణానికి ప్రభుత్వం అయిదువేలు ఇస్తుంది.\n\nసామ్యవాద లక్ష్య సాధనకు\nసాముదాయిక కృషి.\n\n—ఆం. ప్ర. స. పొ. సం. శా.\n\nస్వేకార్యం\n\nAnukam\n\nRemy\nSHOW",
            "author": "ఆం. ప్ర. స. పొ. సం. శా."
        },
        {
            "title": "అమూల్ పాల ఆహారమందున్న ఏడు విటమినుల ప్రభావం",
            "page_start": 9,
            "pdf_page": 9,
            "content": "# అమూల్ పాల ఆహారమందున్న ఏడు విటమినుల ప్రభావం\n\nవిటమిను ఎ\nచర్మమును సున్నితంగా, కళ్లను\nప్రకాశవంతంగా వుంచి పెరుగు\nదలను వృద్ధిచేయును.\n\nవిటమిను బి1\nనరాలను బలపరచి హృదయం\nకండరాలను సమంగావుంచును.\n\nవిటమిను బి6\nకండరాలను సదలించును.\n\nవిటమిను డి\nబలమైన ఎముకలను, ఆరోగ్య\nమైన పండ్లను వుంచి పిల్లల\nరోగాలను నివారించును.\n\nవిటమిను బి7\nనోరును ఆరోగ్యవంతంగావుంచును.\n\nవిటమిను సి\nఅంటు రోగాలను నివారించి\nశీతాదనమును నిరోధించును.\n\nనయాసినమైడ్\nజీర్ణవృద్ధి, బలమైన నరాలను పెంపొం\nదించి చర్మమును శుభ్రంగావుంచును.\n\nఅమూల్ పాల ఆహారములో యీ 7 విటమినులేగాక, మాంస కృత్తులు.\nకార్పొహైడ్రేటులు, క్రొవ్వు, కాల్సియం, భాస్వరం సమ పాళ్లలోవున్న వి,\nఅమూల్ ప్రశస్తమైన ఆహార విలువలే ఆధునిక తల్లులకు మన్నిక,\nమీ బిడ్డకు ఎంతో చుంచిది.\n\nఅమూల్ పాల ఆహారంలో మీ బిడ్డకు వలసిన 7 విటమినులు కలవు.\n\nఆరోగ్యము పెంచుకొనండి\n\nWVCRY-10 TEL.\n\nసంవత్సరమంతా\nఆరోగ్యానికి\nకుటుంబ మంతా సేవిస్తుంది.\n\nవాటర్బరీస్ కాంపొందు | ఎర్ర లేబిలు\nకేవలం నివారిణియే కాదు నమ్మకమైన టానిక్కు కూడా.\n\n■ వాటర్బరీస్ సంవత్సరమంతా, పిల్లలకూ, పెద్దలకూ, ఆనందదాయకమైన రుచికరమైన టానిక్కు.\n\n■ వాటర్బరీస్ రక్తాన్ని బలపరుస్తుంది — నరాలకు సత్తువ నిస్తుంది.\n\n■ వాటర్బరీస్ ఆకలి పుట్టించడానికీ, జబ్బునుంచి తేరుకొనేవారికీ యిది మంచిది. ఆహార లోపాన్ని యిది పూర్తి చేస్తుంది.\n\n■ వాటర్బరీస్, కోల్పోయిన ఆరోగ్యాన్ని తిరిగి సమకూర్చకొనే టండుకు ఇది సాటి లేనిది. అనారోగ్యం, ఆకలి లోపం, అలసట, ఖనిజ లోపం, భాతిక, మానసిక అలసట — వీటిని దూరం చేస్తుంది.\n\nవార్మర్.లేంబర్ట్ ఫార్మసూటికల్ కంపెనీ (పరిమితమైన బాధ్యతలలో యు. ఎస్. ఎలో స్థావితము)\n\nశార్వీక్ చేసే మంచికి ఒక ఉదాహరణ నాకు అసలే పలినాటి శని, పైగా అష్టమ రాసిలో గురువు\n\nఇంక నా పనులు\nసవ్యముగా\nఎలా అవతాయి!\n\n“నీ దాదల కారణమునకు నీ తాకము చూడ చక్కరలేదు! నువ్వు అలిపిపోయి నీర్చముగా ఎందుకూ పచికిరాకుండా ఉన్నట్లు ఎనోన్న నెలల సండి చూస్తున్నాను! నువ్వు దాక్టరు దగ్గరకు వెడితే మంచిది!” అంది అత్తయ్య. “ఈదుకో శల్లీ, ఎచ్చుదూ దాక్టట్లు, మందులూ ఆనే ధోరజే నీకు” అన్నాను. కాది అవిడ పట్టుపట్టి నన్ను దాక్టరు దగ్గరకు తీసుకు వెళ్ళింది.\n\nదాక్టరు నన్ను చరిత్రచేసి యిలా అన్నాను. “మీ ఒంట్లో ఏమిటేదు, మీకు నీర్చముగా, అంపటగా ఉన్నట్లు ఉండరము తగినంత పోషణ లేదనదానికి చిహ్నము. మీరు రోజు హార్లిక్స్ శ్రాగండి.” నాకు హార్లిక్స్ ఎందుకు అనుకొని నేను ఎదుగున్న సిద్ధాంతితో ఆ సంగలే అన్నాను. ఆయన “దాక్టట్లు చెప్పినట్లు చేయదమే మంచిది.” అన్నాను.\n\nఅందువలన, ఒక మంచి రోజు చూసుకొని హార్లిక్స్ శ్రాగడము ప్రారంభించేను. నాకు శ్రమంగా శల్పి ఉశ్చాహాములు కలిగేయి. ఇంట్లో అత్తయ్య వాళ్ళు సంతోషించేదు. నా గ్రహస్థితి దాగుండడము చల్లనే దాక్టరు నాకు హార్లిక్స్ సిఫార్సు చేసేరచి నేను ఎంతో సంతోషించేసు!\n\nహార్లిక్స్ ఆదనపు శక్తిని కలిగించును!\n\nIWT-HL-4822\n\nబిన్నీవారి\nసూవా\n\nస్కూలు యూనిఫారములకు\nసరికొత్త లాంగ్ క్లాట్\n\nగట్టిగా మన్ని ఇతర చిన్నీ ఐట్టలలాగే\nసూవా పిల్లల దినవడి స్కూలు\nయూనిఫారములకు చాలా\nఆడర్శమైనది.\n\nసరసమైన ధరలో చిన్నీవారి\nసూవా రకరకాల లేత\nరంగులలోను, మీడియం\nమరియు ముదర రంగులలోను\nతెలుపులోనూ లభిస్తుంది.\n\nవిలెగు లూఁ ఉలెన్ కాటన్ & నిల్కు మిల్స్ కంపెనీ లిమిటెడ్, అగ్రహారం రోడ్డు, బెంగ్లూరు-20\nచిన్నీ & కంపెనీ (మహారాథు) లిమిటెడ్ వారి శాఖ\n\nJWT/BM/H/2328\n\nChandamama [ Telugu ]\n\nDecember '63\n\nఇదుగో !\nమీరు మాత్రమే\nతెరువకలిగిన\nకొత్త టినోపాల్\nప్యాక్!\n\nటినోపార్ ఇప్పుడు ఆకర్షణీయమైన\nరంగు రంగుల కొత్త ప్యాక్ లో\n...ప్రతిచోటా దొరుకుచున్నది!\n\nపిల్చర్ ప్రూఫ్ సీల్\n\nకొత్త అల్యామినమ్ ప్యాక్\nమీరు మాత్రమే తెరువ గలుగునట్లు\nప్రత్యేకంగా సీలు చేయబడింది.\n\nకొంచెము టినోపాల్\nతెల్లని దుస్తులను అన్నిటికన్న\nతెల్లగా చేయును.\n\nటినోపార్, తె.ఆర్, గెయిగి ఎస్,ఎ. బార్ వ్యాప్తి రైండర్\nవారి రిజిస్ట్రీటు చేయబడిన ప్రేరుమాత్రము.\n\nఅరకతేశంలో తమాడు తెలుసువాడు: నుహ్యాద్ గెయిగి లి. పది వాడి. ఐదో\nసేట్సు ఆఫీస్: ఎక్సిప్రెస్ లిట్రింగ్, చర్చగేట్ డాండాయి.] ది.ఆర్.\n\nచంద్రమామ\n\nసంచాలకుడు: ‘చక్రపాణ’\n\n\"బహుమతులకు నోచుకోలేని ఒక పాఠకుడు\" అన్న\nసంతకంతో ఎవరో మా కొక దీర్ఘమైన లేఖ వ్రాస్తూ,\nఫాటో వ్యాఖ్యలపోటీలో తెలంగాణ వారికి బహుమానం\nఆవ్వకుండా పక్షపాతం చూపుతున్నామని మా పై\nఆరోపణ చేశారు. \"ఫాటో వ్యాఖ్యల పోటీ\" పెట్టినది\nప్రాంతీయాభిమానాలు చూపటానికి కాదు, పాఠకులకు\nఉత్సాహ మివ్వటానికి. నెల నెలా వచ్చే వేలాది\nవ్యాఖ్యలలో ఏది ఏ ప్రాంతం నుంచి వచ్చిందా ఆని\nచూసే వ్యవధి సంపాదక వర్గానికి ఉండదు. ఈ\nపోటీకి సంబంధించి సంతవరకు తుది నిర్ణయం\nసంపాదకుడిదే. సంపాదకుడి నిర్ణయంతో ఏకిభవించ\nలేని పాఠకులు పోటీ చెయ్యకుండా ఉండటం\nమంచిదిగాని, ఆరోపణలు చెయ్యటం తప్పు.\n\nసంపుటి: 33 - డిసెంబర్ 1963 - సంచిక: 6\n\nతుట్టుక్ వేసిన వెర్రి పథకాలు ప్రజలను\nచాలా రెచ్చగొట్టాయి. సుల్తాను పై అనేక\nప్రాంతాల తిరుగుబాట్లు సాగాయి. క్రమ\nపాలన అంతమయింది. సుల్తానుకు ఆగ్రహ\nవేశం హెచ్చిపోయింది. అతడి సామ్రాజ్యం\nవిచ్ఛిత్తి కాసాగింది.\n\nమొదటి రెండు తిరుగుబాట్లనూ సుల్తాను\nసులువుగానే అణచాడు. మొదటి తిరుగు\nబాటుదారు సాగర్‌ను ఏలే సామంతుడు\nబహాఉద్దీన్ గుర్‌షాస్స్ అనేవాడు; ఘయా\nసుద్దీన్ మేనల్లుడు. 1326 లేక 1327లో\nజరిగిన ఈ తిరుగుబాటును సుల్తాను అణచి\nపెట్టి, బహాఉద్దీన్ చర్మం ఒలి పించి,\n\"రాజదోహుల గతి ఇంతే\", అని ప్రకటన\nచేయించాడు. మరుసటి సంవత్సరమే\nముల్తాన్, సింద్, ఉచ్ సంస్థానా లేలే బహాం\nఐబ అనే వాడు మరింత తీవ్రంగా తిరుగు\nబాటు చేశాడు.\n\nభారత\nచరిత్ర\n\nసుల్తాన్ ఇతన్ను ఓడించి, తల గొట్టించి,\nఆ తలను ముల్తాన్ కోట ద్వారానికి వేళ్ళాడ\nగట్టించాడు.\n\nఇట్టి చర్యల వల్ల తిరుగుబాట్లు తగ్గకపోగా\nహెచ్చాయి. 1335 తరవాత హందూ\nసామంతులూ, ముస్లిము గవర్నరులూ ఒక\nరొకరే స్వాతంత్ర్యం ప్రకటించసాగారు.\nమాబారు గవర్నరు తన పేర నాణాలు\nకూడా అచ్చు వేయించాడు. సుల్తాను\nఇతని పైకి సైన్యాన్న్ తీసుకుని బయలు\nదేరాడుగాని, మార్గమధ్యంలో సైన్యాలు\nకలరా వాత పడ్డాయి.\n\nఆ విధంగా మదురలో ముస్లిము రాజ్యం,\nవిజయనగర రాజ్యం మీద 1377-78లో\nఓడిపోయినదాకా సాగింది.\n\n1338లో బెంగాలు గవర్నరు ఫక్తుద్దీన్\nముబారక్ షా స్వాతంత్ర్యం ప్రకటించి తన\nపేర నాణాలు వేయించాడు. 1340-41లో\n\nఅయోధ్య, జఫరాబాద్‌ల గవర్నరు ఐనుల్\nముల్క్ తిరుగుబాటు అమిత ప్రబలమైనది.\n1342 నాటికి ఈ తిరుగుబాట్లు అంత\nమయిన మాట నిజమేగాని, రాజ్యం నిర్వీర్య\nమయింది, సుల్తాను శక్తులు పూర్తిగా\nఉడిగిపోయాయి.\n\nసుల్తానుకు చిక్కులు తీరలేదు. తెలం\nగాణంలో ప్రోలయనాయకుడూ, అతని\nఅనంతరం కాపయనాయకుడూ ముస్లిము\nపరిపాలనను ప్రతిఘటించి హిందూ పరి\nపాలన ఏర్పాటు చేశారు. హెయసల రాజైన\nమూడవ వీరబల్లాలుడు వారికి సాయం\nచేశాడు. కృష్ణాతీరాన అలాటి ఉద్యమమే\nసాగింది. దక్కనులో విజయన గర\nరాజ్యమూ, ఇతర హిందూ రాజ్యాలూ\nఏర్పడైయి. 1347లో దేవగిరి తిరుగుబాటు\nచేసింది. అక్కడ బహ్మనీ రాజ్యానికి శంకు\nస్థాపన జరిగింది.\n\nతిరుగుబాటుదార్లను అణచటానికి ఒక\nచోటి నుంచి మరొక చోటికి పరిగెత్తుతూ\nముహమ్మద్ బిన్ తుష్ణుక్ 1351 మార్చి\n20 న మరణించాడు. “ప్రజలకు సుల్తాను\nపీడా, సుల్తానుకు ప్రజల పీడా విరగడ\nఅయింది,” అన్నాడు ప్రసిద్ధ చరిత్ర\nకారుడు బదాశునీ.\n\nముహమ్మద్ బిన్ తుష్ణుక్ ఆకస్మికంగా\nయుద్ధరంగాన చావటంతో, సైన్యం నిర్వీర్యం\nకాకుండా చూడటానికి గాను పెద్దలు ఫీరూజ్\nషా అనే వాణ్ణి సుల్తానుగా ప్రకటించారు.\nఈ లోపల థిల్లీలో కొందరు ఒక కుర్రవాణ్ణి\nతెచ్చి, అతను చనిపోయిన సుల్తాను కొడు\nకని చెప్పి సింహాసనం ఎక్కించారు. కాని\nచివరకు ఆ కుర్రవాడే ఫీరూజ్‌ను సుల్తానుగా\nఆమోదించి, శరణుజిచ్చాడు.\n\nఫీరూజ్ అసమర్థుడు, “పిచ్చి” తుష్ణుక్\nఆఖరు దినాలలో ఏర్పడిన అరాచకాన్ని\nసరి చెయ్యటం అతనికి సాధ్యం కాలేదు.\nసామాజ్యంలో కొన్ని ప్రాంతాలు విడి\n\nపోయాయి. ఫీరూజ్‌కు యుద్ధదక్కత కూడా లేదు. కాని యుద్ధాలు చేశాడు. ఒక్కొక్క సారి విజయం సిద్ధించనున్న తరుణంలో వెనక్కు వచ్చేశాడు. ఇతని నగరకోట యుద్ధం ఒకందుకు ప్రసిద్ధమయింది; ఆ సమయంలో అతను జ్వాలముఖీ దేవాలయం లోని 300 సంస్కృత గ్రంథాలను పర్షియనులోకి అనుపదింప జేయించాడు.\n\nఅతను మత దురహంకారి, హిందు పులను పీడించాడు. ఈజిప్టులో ఉండే ఖలీఫాకు తాను సామంతునని చెప్పుకున్నాడు. పూర్వం ఏ ఢిల్లీ సుల్తానూ ఈపని చేసి ఉండలేదు. తన ప్రజలను ఇస్లాములో చేరమని కూడా ఇతను ప్రోత్సహించాడు.\n\nఫీరూజ్‌కు ఖానిజహాన్ మక్పూల్ అనే మంత్రి ఉండేవాడు. ఇతను మొదట తెలంగాణానికి చెందిన హిందువుడు. ఇతను ఇస్లాం మతం పుచ్చుకుని ముహమ్మద్ బిన్‌తుష్ణుక్ హయాంలోనే రాజోద్యోగి అయి,\n\nక్రమంగా పైకి వచ్చి ఫీరూజ్‌కు మంత్రి అయాడు. ఇతని దక్కత వల్లనే రాజ్యం నడిచింది. ఇతను 1370 లో మరణించగా ఇతని కొడుకు జూనషా అనేవాడు ఆ పదవి లోకి వచ్చాడు.\n\nఫీరూజ్ 37 వీళ్ళు పరిస్థితించాడు. ఇతని పాలనలో ప్రజలు సుఖపడ్డారనే చెప్పాలి. మంగోలుల దాడు లేవీ జరగ లేదు. వ్యవసాయం నీటి పారుదల సౌకర్యాలతో బాగుపడింది. రైతులు బాగుపడ్డారు. అతను అనేక నగరాలు కట్టించాడు. జౌన్‌పుర్, ఫతేహాబాద్, హిస్సార్, ఫీరూజ్పుర్, ఫీరూజాబాద్ మొదలైనవి అతను కట్టించినవే. అతను ఢిల్లీ శివార్లలో 1200 ఉద్యానాలు వేయించాడు.\n\nచివరి రోజులలో ఫీరూజ్‌కు మతి చలించింది. దీనికి కారణం అతని పెద్దకొడుకు 1374 లో చావటం. 1388 సెప్టెంబరు 20 న ఫీరూజ్ మరణించాడు.\n\nముఖశిబ్బారతం\n\nఆరాత్రి పాండవులకు ఆశ్రమంలో ఎంతో అనందంగా గడిచింది, వారు తమ తల్లికి నాలుగు పక్కలా పడుకుని నిద్రపోయారు! మర్నాడు కూడా వారు ధృతరాష్ట్రుడి ఆశ్రమంలోనే ఉండి, ఆయన తినే ఆహారమే తాము కూడా తిన్నారు. మూడవ నాడు కాలకృత్యాలు ముగించి ధర్మరాజు ధృతరాష్ట్రుడి అనుమతితో, తన తమ్ములనూ, అంతఃపుర స్త్రీలనూ, పరివారాన్నీ వెంటబెట్టుకుని ఆ ప్రాంతమంతటా చూసి రావటానికి బయలుదేరాడు. ఒక ఆశ్రమం దగ్గిర మునులు హోమం చేస్తున్నారు. మరొక చోట వేద ఘోష వినివిస్తున్నది. ఒకచోట కందమూల ఫలాలు గుట్టగా పోగునేసి ఉన్నాయి.\n\nధర్మరాజు తన వెంట హస్తినాపురం నుంచి తెచ్చిన బంగారు పాత్రలూ, రాగి పాత్రలూ, చర్మాలూ, కంబళ్ళూ మొదలైనవి\n\nఅక్కడి వారికి పంచి పెట్టాడు. తరవాత ఆయన ఆహ్నికాలు ముగించుకుని ధృత రాష్ట్రుడూ, గాంధీరీ ఉన్న చోటికి వచ్చి కూర్చున్నాడు. వారికి అంత దూరంలో కుంతి కూర్చున్నది. ధర్మరాజు సమీపంలోనే మిగిలిన పాండవులు కూడా వచ్చి కూర్చున్నారు.\n\nఅంతలో అక్కడికి కురుకైత్రంలో ఉండే శతయూపుడు మొదలైనవారు వచ్చి చేరారు. ఆ సమయంలో తస్య శిష్యగణంతో సహా వ్యాసుడు వచ్చాడు. అందరూ ఆయనకు ఎదురు వెళ్ళి తీసుకువచ్చారు. దర్భాసనం పైన పరిచిన జింక చర్మం పైన కూర్చుని వ్యాసుడు ధృతరాష్ట్రుణ్ణి కుశల ప్రశ్నలు చేశాడు. తరవాత విదురుడి మాట ఎత్తి, ఆయన మాండవ్యుడి శాపం పల్ల మానవ జన్మ ఎత్తిన యముడనీ, తన యోగబలం చేత ధర్మరాజులో ఐక్యమయాడనీ,\n\nఇప్పుడు ధర్మరాజే విదురుడనీ చెప్పాడు.\nఅనంతరం వ్యాసుడు ధృతరాష్ట్రుడితో,\n“నాయనా, నీ సంశయాలన్నీ తీర్చటానికి\nచచ్చాను. నీకేమి కావాలో అడుగు. ఏమి\nఅడుగుతావు? దేన్ని తెలుసుకో గోరుతావు?\nఏమి చూడ గోరుతావు? చెప్పు,” అన్నాడు.\n\nవ్యాసుడిలా అడగగానే, కళ్ళకు గంతలు\nకట్టుకుని ఉన్న గాంధీరి తడువుకుంటూ\nలేచి నమస్కరించి, “మహాత్మా, మా\nకొడుకులు పోయి పదహరేళ్ళయింది.\nఇప్పటికీ ఈయన పుత్రశోకం పోలేదు.\nలోకాంతరాలలో ఉన్న ఆ కొడుకులను\n\nచూప గలిగితే చూపండి. ఇదుగో ద్రౌపది,\nతన కొడుకులను, జ్ఞాతులనూ పొగొట్టుకుని\nవారి కోసం దుఃఖిస్తున్నది. సుభద్ర అభి\nమన్యుడి కొరకు దుఃఖిస్తున్నది. ఇది\nభూరిశ్రవుడి భార్య, ఒక్కసారిగా మామనూ,\nబర్తనూ, కొడుకునూ పొగొట్టుకున్నది.\nమా కోడళ్ళు నూరుగురి మాట చెప్పనే\nఅవసరం లేదు,” అన్నది.\n\nగాంధీరి ఈ మాట లంటూంటే కుంతి\nకర్ణుణ్ణ జ్ఞాపకం తెచ్చుకుని కన్నీరు\nకార్చింది. వ్యాసు డామె దుఃఖిం గమనించి,\n“దేవీ, నీ మనసులో ఏదో ఉన్నట్టుంది,\nచెప్పు,” అన్నాడు.\n\nఅప్పుడు కుంతి కర్ణుడి జనస్థ వృత్తాంతం,\nఆందరూ వింటూండగా, వ్యాసుడికి\nఈ విధంగా చెప్పింది: “ఒకప్పుడు\nదూర్వాసుడు మా తండ్రి యింటికి భిక్షకై\nచచ్చాడు. ఆయన ముక్కోవి. ఆయన\nకోపాన్ని సహించి ఆయన మనస్సుకు\nసంతోషం కలిగించేటట్టుగా ప్రవర్తించాను.\nఆందు కాయన సంతోషించి, నేను పిలిస్తే\nఏ దేవత అయినా వచ్చేలాగా వరం\nఇచ్చాడు. ఆ వరం సన్ను ఆశ్చర్య\nపరచటమేగాక, మరచి పొదామన్నా మరుపు\nరాకుండా మనస్సులో మెదిలింది. ఒకనాడు\n\nమిద్దె పైన కూర్చుని ఉదయిస్తున్న సూర్యుణ్ణి చూశాను. నా వరం జ్ఞాపకం వచ్చి, ఆ సూర్యుడి పై మనస్సు పోగా, ఆయనను రమ్మని పిలిచాను. ఆకాశంలో ఉన్న తన శరీరం ఆకాశంలో ఉండగానే సూర్యుడు మరొక శరీరంతో నన్ను సమీపించి, నన్ను వరం కోరుకొమ్మన్నాడు. నేను బెదిరిపోయి ఆయనను వెళ్ళి పామ్మన్నాను. అసవ సరంగా పిలిచి సందుకు ఆయన సన్నూ, నాకు వర మిచ్చిన దూర్వాసుణ్ణీ శపిస్తా సన్నాడు. చేసేది లేక ఆయన వంటి కొడుకు నిమ్మని కోరాను. ఆయన తన తేజస్సును నాలో ప్రవేశ పెట్టి వెళ్ళిపోయాడు.\nఈ సంగతి నా తండ్రికి తెలియకుండా నేను ఇంటి లోపలనే ఉండి, రహస్యంగా కర్ణుణ్ణి కని నీటిలో వదిలి పెట్టేశాను. పాపమో, పుణ్యమో, జరిగిన సంగతి ఇది. నాకా కర్ణుణ్ణి చూడాలని ఉన్నది.”\n\n“ఇందులో నీ దోషమేమీ లేదు. దేవతల నిర్ణయానికి అడ్డేమున్నది?” అని వ్యాసుడు ఇంకా ఇలా అన్నాడు: “గాంధీరీ, నీ కొడుకులూ, సోదరులూ కనిపిస్తారు. కుంతికి కర్ణుడూ, సుభద్రకు ఆభిమ న్యుడూ, ద్రౌపదికి ఆమె తండ్రీ, అన్నలూ, కొడుకులూ కనిపిస్తారు. అందరినీ మీకు చూపించాలని\n\nఅదివర కే నిర్ణయించాను. ఎవరెవరు యుద్ధంలో చనిపోయారో వారందరూ దైవ నిర్ణయం చేత మనుష్యులుగా పుట్టిన దేవతలు. వారు తమ పని తీరగానే దేవ లోకాలకు తిరిగి వెళ్ళిపోయారు. మీరందరూ భాగీరధీ నదికి వెళ్ళండి. యుద్ధంలో చని పోయిన యోధు లందరూ ఆక్కడ మీకు కనిపిస్తారు.”\n\nఆక్కడ ఉన్న వారందరూ గంగానదికి కోలాహలంగా బయలుదేరారు. గంగా తీరాన వారు మంచి చోటు చూసుకుని, ఆక్కడే విశ్రమించి, పగలు ఎప్పుడు\n\nపోతుందా, రాత్రి వచ్చి మృతు లందరూ ఎప్పుడు కనిపిస్తారా అని అత్రంతో ఎదురు చూడసాగారు.\n\nచివరకు సూర్యుడస్తమించాడు. అందరూ స్నానాలు చేసి నిశాకృత్యాలు నిర్వర్తించారు. తరవాత వారు వ్యాసుడు ఏకాగ్రచిత్తుడై కూర్చుని ఉన్నచోటికి వెళ్ళి ఆయన చుట్టూ కూర్చున్నారు. అప్పుడు వ్యాసుడు యుద్ధంలో చనిపోయిన వారి సందరినీ రమ్మని పిలిచాడు. వెంటనే నదీ జలంలో కల్లోలం వినిపించింది. కౌరవ పాండవ సేన లన్నీ ఒక పక్కగా కని పించాయి. భీష్మ ద్రోణులు మొదలైనవారు వెల కొద్ది సైనికులను వెంట బెట్టుకుని నీటిలో నుంచి వెడలి వచ్చారు. విరాటుడూ, ద్రుపదుడూ, ఉపపాండవులూ, అభిమన్యుడూ, ఘటోత్కచుడూ, కర్ణుడూ, దుర్యోధనుడూ, శకునీ, దుశ్శాసనుడు మొదలైన గాంధీరి కొడుకులూ, భగదత్తుడూ, భూరిశ్రవుడూ, శలుడూ,\n\nశల్యుడూ, ధృష్టద్యుమ్నుడూ, శిఖండీ, బాహ్లిక సోమదత్తులూ—అందరూ ప్రకాశ మానమైన దేహాలతో, తాము చనిపోయే టప్పుడు ఏయే వేషంలో ఉన్నారో, అవే వేషాలతో, అవే ఆయుధాలూ ధ్వజాలూ కలిగి కనిపించారు. వారిలో వైరమూ, క్రోధమదమత్సరాలూ లేవు.\n\nవ్యాసుడు ధృతరాష్ట్రుడికి దివ్యదృష్టి ఇచ్చాడు. గాంధీరీ ధృతరాష్ట్రులు చని పోయిన వారందరినీ తిరిగి చూడగలిగారు. ఈ అనుభవం అందరినీ ఆశ్చర్యంలో ముంచింది. వ్యాసుడి తపశ్శక్తి చేత బతికి వచ్చిన మృతయోధులు సజీవులై ఉన్న తమ తల్లిదండ్రులనూ, భార్యాలనూ, ఆన్నలనూ, తమ్ములనూ కలుసుకున్నారు, వారితో స్నేహపూర్వకంగా పర్తించారు; మాట్లాడారు, ఆలింగనం చేసుకున్నారు, ఆనందం కలిగించారు. ఎవరి మనస్సులోనూ శోకమన్నది లేదు. ఆ రాత్రి ఆక్కడ అందరికీ పరమాసందంగా గడిచింది.\n\nCHITRA\n\n30\n\n[పులుగురాయుడి రెక్కల మనుమలకు కేశవుడూ, అతడి అనుచరులు దొరికిపోయారు. కాని, ఆ రాత్రి కేశవుడూ వాళ్ళు వున్న గుడారంలోకి, బిడాలి శ్వాసకర్షి ముఠాల అడవి మనుమ లిద్దరు ప్రవేశించారు. గుడారం ముందు కావలి వున్న జిత, శక్తివర్మలు వాళ్ళను గుర్తించి కత్తులు దూసి, “ఆగండి!” అంటూ మీదికి వెళ్ళారు. తరవాత–]\n\nశక్తివర్మ కత్తి దూసి ముందుకు వెళ్ళటం\nచూస్తూనే జితవర్మ కూడా కత్తి తీసుకుని\nఅడవిమనుమల దారిని ఆడ్డగించాడు. కాని,\nఅడవిమనుమ లిద్దరూ వాళ్ళను తమ\nచేతులతోనే పక్కకు నెట్టుతూ, “పెద్దగా\nగోల చేయకండి. పులుగురాయుడు ఈ\nముగ్గురు దుర్మార్గుల్నీ రహస్యంగా తన\nవద్దకు తీసుకు రమ్మన్నాడు. ఈ సంగతి\nపక్క గుడారంలో వున్న బ్రహ్మదండి\n\nమాంత్రికుడికీ, స్థూలకాయుడికీ తెలియ\nకూడదు,” అన్నారు.\n\nఆ మాటలతో జిత, శక్తివర్మలు ముఖ\nముఖాలు చూసుకున్నారు. వాళ్ళిద్దరికీ\nఅడవిమనుమల ప్రవర్తన ఆశ్చర్యం కలి\nగించింది. శక్తివర్మ కత్తి వరలో పెట్టబోయిన\nవాడల్లా ఆగి, చిన్న గొంతుతో, “పులుగు\nరాయుడు ఈ ముగ్గురు హంతకుల్నీ తన\nదగ్గిరికి తీసుకు రమ్మని మిమ్మల్ని పంపితే,\n\n'చంద్రమామ'\n\nతీసుకుపోండి, మా అభ్యంతరం ఏమీలేదు.\nకాని, మీ ముఖ కవలికలు చూస్తూంటే,\nమీరు రెక్కల మనుషుల జాతి వాళ్ళలా\nలేరు. దానికేమంటారు?” అన్నాడు.\n\nశక్తివర్మ యిలా అనగానే అడవి\nమనుషుల్లో ఒకడు నవ్వి, “ఒక పని కలిగి,\nమేం కావాలనే అడవిమనుషుల తలలు\nతగిలించుకున్నాం. ఛి, దారి తొలగండి!\nమీ యిద్దరూ పరమ శుంతల్లా వున్నారు,”\nఅన్నాడు ముందుకు పోబోతూ.\n\nజితవర్మ తోక తొక్కిన పాములా ఎగిరి\nపడి, కత్తితో అడవిమనిషి మీదికి దూక\nబోయాడు. అంతలో కేశవుడు అతడి కాళ్ళు\n\nరెండూ పట్టుకుని వెనక్కు గుంజటంతో\nముందుకు బోర్లా పడిపోయాడు. మరు\nకేణంలో కోయగో మాంగ్, శక్తివర్మను\nపట్టుకుని ముందుకు పడదోశాడు.\n\nజయమల్లు ఒక తాడుతో వాళ్ళిద్దర్శి\nసమీపించి, “కిక్కరుమన్నారో, మీ యిద్దరి\nప్రాణాలూ నిలువునా తీసేస్తాం. చచ్చినట్టు\nపడివుండండి,” అంటూ హెచ్చరించి,\nతాడుతో యిద్దరి చేతులూ కాళ్ళూ కలియ\nకట్టాడు. అంతలో పక్కన వున్న గుడారంలో\nనుంచి బ్రహ్మదండి మాంత్రికుడి గొంతు\nవినబడింది.\n\n“ఇక్కడ జరిగిన గౌడవేదో బ్రహ్మదండి\nపశికట్టినట్టుంది. ఇక మసం పారిపోవటమే\nకేమం,” అంటూ జయమల్లు గుడారంలో\nకనిపించిన ఆయుధాలు తీసుకున్నాడు.\n\nఆ సరికి బ్రహ్మదండీ, స్థూలకాయుడూ\nకూడా పెద్దగా గావుకేకలు ప్రారంభించారు:\n“ఆ దుర్మార్గులు ముగ్గురూ జిత, శక్తి\nవర్మలను చంపి పారిపో చూస్తున్నారు.\nఓ పులుగురాయా! రండి, గుడా రాన్ని\nచుట్టుముట్టండి.”\n\nఆ కేకలు వింటూనే జయమల్లు గుడారం\nద్వారం దగ్గిర ఆగి, అడవిమనుషులతో,\n“మీ యిద్దరూ లోపలికి రావటం చూస్తూనే\n\nమీ రెవరైందీ పోల్చుకున్నాం. లోగడ\nమిమ్మల్ని బిడాలి, శ్వాసకర్ణి వెంట చూశాం.\nమీ ముఠాల వాళ్ళు పెద్ద బలగంతో యిక్క\nడికి దాడి వస్తున్నారా?” అని అడిగాడు.\n\n“అలాంటిదేమీ లేదు. మీ రెలా వున్నారో చూసి రమ్మని మా నాయకులు మమ్మల్ని పంపారు,” అన్నాడొక అడవిమనిషి.\n\nకేశవుడు గుడారం నుంచి బయిటకి వెళ్లి,\nబ్రహ్మదండి మాంత్రికుడున్న చోటు కేసి\nఓమారు చూసి, జయమల్లుతో ఏదో చెప్ప\nబోయేంతలో, స్థూలకాయుడు కొరడా\nఝుళిపిస్తూ అటుకేసి రాసాగాడు. అది\nగమనిస్తూనే కోయగోమాంగ్ కత్తి దూసి\n\nఅతడి మీదికి ఉరకబోయేసరికి, వాడు\nపెద్దగా బొబ్బలు పెడుతూ వెనుదిరిగి,\n“ఆ క్రూరులు ముగ్గురికీ తోడుగా మరిద్దరు\nరెక్కల మనుషులు చేరారు. పులుగు\nరాయుడి ముఠాలోనే ముసలం పుట్టింది.\nస్వామి ద్రోహం, పులుగురాయా, స్వామి\nద్రోహం!” అంటూ పరిగెత్తాడు.\n\nజయమల్లు చుట్టూ ఓమారు కలయ\nచూశాడు. ప్రతి గుడారం ముందూ రెక్కల\nమనుషులు గుంపులుగా చేరుతున్నారు.\nకొందరు, “మోసం, స్వామి ద్రోహం!”\nఅంటూ అటూ యిటూ పరిగెత్తుతూ,\nఎదురైన వాళ్ళకు ఏమో చెప్పుతున్నారు.\n\nCHITRA\n\n“కేశవా, గోమాంగ్! మనం పారి పొయేందుకు ఒకే ఒక ఉపాయం నాకు తోస్తున్నది. ఈ సరికే మన శత్రువులందరికీ, మనం గుడారంలో నుంచి తప్పించుకు బయట పడినట్టు తెలిసిపోయింది. వాళ్ళు కణాల మీద మనను పట్టుకునేందుకు యిక్కడికి వస్తారు. మనం ఎక్కడ వున్నదీ, ఎటు పారిపోతున్నదీ వాళ్ళకు తెలియకుండా తికమక పెట్టేందుకు ఒకటి చేద్దాం. ఆ వెలుగుతున్న కాగడాలు తీసుకుని, సాధ్యమైనన్ని గుడారాలకు నిప్పు పెడదాం. అప్పుడు బయలుదేరే గందరగోళంలో మనం పారిపోవచ్చు,” అన్నాడు జయమల్లు.\n\nజయమల్లు మాట ముగించే లోపలే కేశవడూ, గోమాంగ్, అడవి మనుషులిద్దరూ భగభగ మండే కాగశాలు తీసుకుని, “మోసం, స్వామి ద్రోహం!” అని అరుస్తూ, అందుబాటులో వున్న గుడారా లన్నిటికీ నిప్పు పెట్టారు. కణాల మీద అవి అంటుకుని భుగభుగ మంటూ మంటలు లేచినై.\n\nబ్రహ్మదండి మాంత్రికుడూ, స్థూల కాయుడూ ఆ మంటలు చూస్తూనే రారెత్తి పోయారు. బ్రహ్మదండి మంత్రదండాన్ని పైకెత్తి, “హాఁ కాలభైరవా! నాకు అగ్ని స్నానం రాసి పెట్టావా? నీ భక్తుణ్ణి పరీక్షస్తున్నావా?” అంటూ మంటలను తప్పకుని పరిగెత్తుతూ, స్థూలకాయుడితో, “వీర కంఠీరవా! నీ ప్రతాపం చూపటానికి యిదే ఆదను. ఆ దుర్మార్గులు ఎటు పారిపోతున్నారో కనిపెట్టి వుండు. నేను ఆ పిట్టతల వెధవను నిద్రలేపుతాను,” అని చెప్పి, పులుగురాయుడు వుండే గుడారాని కేసి దౌడతీశాడు.\n\nబ్రహ్మదండి హడావిడిగా తన కేసి పరిగెత్తి రావటం చూస్తూనే, పులుగురాయుడు పెద్దగా నవ్వి, “ఏం, మాంత్రికా! ఒళ్ళూ పై తెలియకుండా డేగలా ఎగిరి వస్తున్నావ్, ఏమిటీ కథ?” అని అడిగాడు.\n\n“ఏమిటీ కథ? ఏం, పులుగు ప్రభో!\nమనందరి కేమన్నా మతులు పోయినయ్యా?\nఆ దుర్మార్గులు మన గుడారాలకు నిప్ప\nపెట్టి పారిపోతూంటే, మీరు నవ్వుతూ\nయిక్కడ కూచున్నారా? పైగా, మీ సహచరు\nల్లోనే కొందరు స్వామిదోహలై, ఆ దుర్మార్గు\nలతో కలిసిపోయారు,” అన్నాడు బ్రహ్మ\nదండి పెద్దగా రొప్పతూ.\n\n“ఆ స్వామిదోహల్నీ, ఆ పాపాత్ములు ముగ్గుర్నీ వలవేసి కొంగల్ని పట్టినట్టుగా పట్టి తెచ్చేందుకు నా అనుచరుల్ని ఎప్పుడో పంపాను. నువ్వేమీ హడావిడి పడక సావ ధానంగా కూచో. నీ అంగరక్కకులు జిత, శక్తివర్మ లెక్కడ? ఆ ఎనుపోతు బానిసల యజమాని ఏమయ్యాడు? వాళ్ళు ఆ దుర్మార్గులతో కలిసి పారిపోయే ప్రయత్నంలో లేరుకదా?” అన్నాడు పులుగు రాయుడు, బ్రహ్మదండి మాంత్రికుడి కేసి గుచ్చి గుచ్చి చూస్తూ.\n\nబ్రహ్మదండి ఆ ప్రశ్నతో గతుక్కుమని,\n“అలాంటిదేమీ జరగదు, పులుగు దొరా!\nవాళ్ళు నీ అనుచరుల వెంట ఆ దోహల్ని\nపట్టి తెచ్చేందుకు వెళ్ళివుంటారు,” అన్నాడు.\n\nఆంతలో నలుగురైదుగురు రెక్కల మనుషులు అక్కడికి పరిగెత్తుకుంటూ\n\nపచ్చారు. వాళ్ళను చూస్తూనే, పులుగు రాయుడు, “ఆ ముగ్గురూ దొరికారా? స్వామిదోహం చేసిన దుర్మార్గు లెంత మంది?” అని ప్రశ్నించాడు.\n\nరెక్కల మనుషుల్లో ఒకడు తమ నాయకుడికి వంగి వంగి దణ్ణాలు పెట్టి, “పులుగుదొరా! వాళ్ళు మొత్తం అయిదు గురు. వాళ్ళు మన వాళ్ళల్లో కొందరిని చంపారు. మన చక్రబంధం నుంచి బయట పడి సూటిగా మొసళ్ళ మడుగు కేసి పారి పోతున్నారు,” అన్నాడు.\n\n“అలా అయితే మన పని మరీ తేలికై నట్టే. వాళ్ళు మొసళ్ళ మడుగును చుట్టి\n\nపోరిపోకుండా దారి అటకాయించండి.\nమడుగులో దిగి పారిపోయే ప్రయత్నం\nచేశారో, అందర్నీ మొసళ్ళు భక్తించి\nవేస్తయ్. ఒడ్డున ఆగితే, మనం వేసిన\nవలలో చిక్కు కుంటారు. అదీ, మన\nఎత్తుగడ! అర్థమైందా? యిక వెళ్ళండి,”\nఆన్నాడు పులుగురాయుడు.\n\n“ఆ కేశవుణ్ణి మాత్రం మొసళ్ళు తిన\nకుండా చూడాలి, పులుగేంద్రా! వాడు\nచచ్చేందుకు ఏలులేదు. రాకాసిలోయలోని\nధనురాసుల కన్నిటికీ వాడే వారసుడు,”\nఅంటూ బ్రహ్మదండి మాంత్రికుడు గోల\nప్రారంభించాడు.\n\nపులుగురాయుడు మొసళ్ళ మడుగు\n“ప్రాంతం చేరేసరికి, ఆ ప్రదేశమంతా అటూ\nయిటూ పరిగెత్తే వాళ్ళతో, కేకలు పెట్టే\nవాళ్ళతో పెద్ద గౌడవగా వున్నది. అతడు తన\nఅనుచరుల్లో యిద్దరు ముగ్గుర్ని దగ్గిరకు\nపిలిచి, “ఏమయింది? వాళ్ళు మన పల\nనుంచి తప్పకు పారిపోలేదుగదా?” అని\nప్రశ్నించాడు.\n\n“లేదు, దొరా! వాళ్ళను ఉచ్ఛులో\nబిగించేందుకు చుట్టూ క మ్ముకుంటూ\nవచ్చాం. వాళ్ళు మరెటు పోయేందుకూ\nదారిలేక, మొసళ్ళ మడుగు అంచున వున్న\nచెట్ల పాదల్లోకి దూరారు. ఇక మనం\nవాళ్ళను వెతికి, వాటి మధ్య నుంచి\nకుందేళ్ళను లాగినట్టు బయిటికి లాగటమే\nమిగిలి వుంది,” అన్నాడోకడు.\n\n“భేష్, మహ బావుంది. ఆ పని కాస్తా\nఅయిందని పించండి,” అంటూ పులుగు\nరాయుడు ఎగిరి ఒక చెట్టు మోడు మీద నిల\n\nబడ్డాడు. అతడి అనుచరులు కాగడాలతో పాదలన్నీ వెతుకుతూ ముందుకు కదిలారు.\n\nఅదంతా చూస్తున్న బ్రహ్మదండికి, కేశవుడు దుస్సాహసంతో మొసళ్ళ మడు గులో దూకి పారిపోయే ప్రయత్నం చేస్తా డేమో అనిపించింది. ఆ వెంటనే అతడు పెద్దగా గొంతెత్తి, “పత్సా, కేశవా! నీకొచ్చిన ప్రాణ భయం ఏమీలేదు. నీ వెంట వున్న ఆ ద్రోహల్ని వదిలి, యిటు వచ్చెయ్యి. దయామయుడైన పులుగు రాజేంద్రుడు నిన్ను తప్పక కీమిస్తాడు,” అని కేకపెట్టాడు.\n\nబ్రహ్మదండి పెట్టిన కేకకు జవాబుగా అన్ని వైపుల నుంచి, “బిడాలికీ జై! శ్వాస కర్ణికీ జై!” అన్న భికరమైన నినాదాలు మార్మోగినై. ఆ వెంటనే పాడవైన ఈటెలు బయినముంటూ వచ్చి రెక్కల మనుషుల మీద పడసాగినై.\n\nపులుగురాయుడు మోడు మీది నుంచి కిందికి దూకుతూ, “ఆ అడవిమనుషులు మన చక్రబంధానికి చుట్టూ చక్రబంధం బిగించారు. లాభంలేదు, పరిగెత్తండి, ఆకాశంలోకి గరుడపకుల్లా లేవండి,” అంటూ వెనుదిరిగి కాలి బలం కొద్దీ పరిగెత్తసాగాడు. బ్రహ్మదండి కూడా అతడి వెనక పరిగెత్తుతూ, “జితా, శక్తి! ఎక్కడ?” అని అరవసాగాడు.\n\nరెక్కలమసుమల గుడారాలు నిప్పంటు\nకుని మండిపోవటం చూసిన బిడాలీ, శ్వాస\nకర్ణీ, యిదే మంచి తరుణం అనుకుని, తమ\nముఠావాళ్ళతో వచ్చి రెక్కల మనుషుల\nమీద పడ్డారు. మొదట విసిరిన ఈ టె\nదెబ్బలకే హడలుకుని రెక్కల మనుషులు\nపారిపోయే ప్రయత్నం చేయటంతో వాళ్ళకు\nఎక్కడలేని ధైర్యం కలిగింది. కాని, వాళ్లకు\nకేశవుడూ అతడి అనుచరు లెక్కడ వున్నదీ\nసూచన మాత్రంగానైనా తెలియలేదు.\nఆ కారణం వల్ల తాము విసిరే ఈ టెలు ఒక\nవేళ వాళ్ళకు తగిలినా తగలవచ్చన్న అను\nమానం శ్వాసకర్ణికీ, బిడాలికీ కలిగింది.\nఆ వెంటనే వాళ్ళు తమ అనుచరులకు\nఈ టెలు విసర వద్దని ఆజ్ఞాపించి, గొంతు\nలెత్తి, “ కేశవా, జయమల్లూ! మీ రెక్కడ\nవున్నారు ?” అంటూ కేకలు వేశారు.\n\nబిడాలీ, శ్వాసకర్ణీ పెట్టిన కేకలు,\nమొసళ్ళ మడుగు అంచున గల పాదల్లో\n\nదాగివున్న కేశవుడి అనుచరులకూ, వారి వెంట\nవున్న అడవిమనుషులకూ విన బడినై.\nకాని, వాళ్ళు జవాబిచ్చే లోపలే కొందరు\nరెక్కల మనుషులు అటుగా వచ్చి, వాళ్ళ\nమీద కలియబడ్డారు.\n\nకేశవుడూ వాళ్ళకు తమ కత్తులు ఉప\nయోగించే అవకాశం కలగలేదు. ఒక వైపున\nమొసళ్ళతో నిండి వున్న మడుగూ, రెండవ\nవైపున చెట్ల పాదలూ — ఆ పరిస్థితిలో\nవాళ్ళు అన్నిటికీ తెగించి, రెక్కల మనుషుల\nమీద ముష్ఠా ముష్ఠి యుద్ధానికి దిగారు.\n\nఈ పోరాటంలో బలంగా దెబ్బలు తిన్న\nవాళ్ళూ, కాళ్ళు జారిన వాళ్ళూ మడుగులో\nపడసాగారు. కేశవుడూ, గోమాంగ్ కూడా\nరెండుసార్లు మడుగులో పడి, తిరిగి కణాల\nమీద ఒడ్డు చేరి, రెక్కల మనుషుల్ని\nఆందులోకి నెట్టసాగారు. దూరంగా బిడాలీ,\nశ్వాసకర్ణీ పెట్టే కేకలు వాళ్ళకు వినబడు\nతూనే వున్నవి.\n— ( ఇంకా వుంది)\n\nచందమామ మందహాసం\n\n3\n\nసమందల్ భటుల నుంచి తప్పించుకుని బయటికి పారిపోయి వచ్చిన సాలిహ్ బయట కనిపించిన దృశ్యం చూసి ఆశ్చర్యచకితుడై నిలబడిపోయాడు. సమందల్ రాజభవన ద్వారం వెలపల వెయ్యి మంది యోధులు సముద్రపు గురాల మీద ఎక్కి, ఆపాద మస్తకం ఉక్కుకవచాలు ధరించి, సాయు ధులై సోల్పులు తీరి నిలబడి ఉన్నారు. వారందరూ అతని పక్షం వారే. తన కొడుక్కు అపాయం శంకించి సాలిహ్ తల్లి అతని వెనకనే ఆ యోధులను ఆయత్త పరిచి పంపింది.\n\nతనను కాపాడ వచ్చిన యోధులకు సాలిహ్ పరిస్థితి అంతా రెండు మాటల్లో చెప్పేసి, \"లోపలికి పోయి ఆ నీచుడి అంతు తేల్చండి!\" అని ఆజ్ఞాపించాడు. వెంటనే\n\nయోధులు గురాల పైనుంచి దూకి, కత్తులు దూసి, సాలిహ్ వెనకగా రాజభవనంలోకి జొరబడ్డారు.\n\nకాలమేఘాలలాగా ఇంత బలం తన పైకి వస్తుంటే సమందల్ రాజు కొంచెమైనా జంకక, తన రక్కభటులతో, \"ఈ మురికి వెధవనూ, వీడి వెంటవున్న మందనూ చీల్చి చెండాడండి! తలలు దొర్లిపడాలి!\" అని ఆజ్ఞాపించాడు.\n\n\"సమందల్‌కు జై!\" \"సాలిహ్‌కు జై!\" అన్న నినాదాలు మార్మోగాయి. భయంకర మైన దొమ్మియుద్దం జరిగింది. సాలిహ్ సైనికులవి రాతిగుండెలు. వారు చూపిన పరాక్రమం ముందు కొండలైనా నిలవలేవు. వారి ఈటెలూ, ఖిడ్డాలూ సమందల్ భటులను సునాయాసంగా గుజ్జూనజ్జూ చేసేశాయి.\n\nసి. మాధవరావు\n\nCHITRA\n\nసమందల్ సింహాసనం చుట్టూ పీఁగుల కుప్పలు తయారయాయి.\n\nసమందల్ ఆగ్రహవేశంతో నురుగులు కక్కుతూ సాలిహ్ పైకి ఉరికాడు. సాలిహ్ అతన్ని తన ఈటెతో ఆపి, “విశ్వాసం లేని పశువా! నీకు మూడింది,” అంటూ దారు అంగా ఒక్క దెబ్బ కొట్టేసరికి సమందల్ విరుచుకు పడిపోయాడు. సాలిహ్ అతన్ని కదల కుండా పట్టుకుని ఉండగా, అతని భటులు సమందల్ ను బంధించి, అతన్ని పెడరెక్కలు విరిచి కట్టారు.\n\nరాజసాధంలో యుద్ధ కోలాహలం ఆరంభం కాగానే భయపడిపోయి, రాజ\n\nకుమార్తె జహ్నరా ఒక చెలికత్తెను వెంట బెట్టుకుని సముద్రం అడుగున చాలా దూరం వెళ్ళి, నిర్ణయమైన లంకను ఒక దాన్ని చేరుకుని, అక్కడ నీటిపైకి వచ్చింది. అక్కడ దట్టమైన ఆకు గుబుర్లు గల చెట్టున్నాయి.\n\nఆత్మరక్షణ కోసం జహ్నరా ఒక చెట్టు ఎక్కి కొమ్మలలో దాక్కున్నది. ఆమె చెలికత్తె మరొక చెట్టు ఎక్కింది.\n\nజహ్నరాకు జరిగిన అనుభవం లాటిదే మేసమామ ఇంటి వద్ద బర్డ్‌బసీంకు కూడా జరిగింది. ఉభయ పక్షాల యోధులూ యుద్ధానికి తలపడగానే, సాలిహ్ వెంట కానుకలు మోసుకు వెళ్ళిన బానిసలు ఒక్క పరుగున తిరిగి వెళ్ళి సాలిహ్ తల్లితో జరిగిన సంగతి చెప్పారు. ఈ దారుణ పరిణామానికి తానే కారణ మనుకుని బర్డ్ బసీం చాలా కలపర పడ్డాడు. తన అమ్మమ్మ ఎదట పడటానికి కూడా అతనికి మొహం చెల్లలేదు. సాలిహ్‌కు అపాయం కలిగే పక్షంలో ఆ బాధ్యతను ఆమె తనపై వేస్తుందని భయపడ్డాడు. అందుచేత ఆమె బానిస లతో మాట్లాడుతున్న సమయంలో అతను అక్కడినుంచి బయలుదేరి నీటి పైకి వచ్చే శాడు. ఇంటికి వెళ్ళి తల్లిని కలుసుకుందా\n\nమని అతని ఉద్దేశం. అయితే సముద్రం\nమీద అతనికి సరిగా దారి తెలియక తాను\nకూడా ఈ నిర్ణయమైన లంకనే చేరుకున్నాడు.\n\nఅతను చాలా దూరం వచ్చి అలిసి\nపోయి ఉండటాన లంకను చేరుతూనే ఒక\nచెట్టు కింద నడుము వాల్చాడు. ఆ చెట్టు\nకొమ్మలలోనే తాను ఇంతగా ప్రేమించి\nప్రయాస పడుతున్న జహ్నారా సుందరి ఉన్న\nదని అతనికి తెలియదు. ఇలాటి సన్ని\nవేశాలను విధి కలిగించినంత సులువుగా\nమానవులు కలిగించలేరు. అతను చెయ్యి\nమడిచి తలకింద పెట్టుకుని పైకి చూసేసరికి\nచెట్టులో చందమామ ఉన్నట్టు ఒక్క కణం\nపాటు భ్రమకలిగింది. అది చందమామ\nకాదనీ ఒక స్త్రీ ముఖమనీ గ్రహించి అతను\nమరింత ఆశ్చర్యపడ్డాడు. ఎందుకంటే తన\nమామ వర్ణించిన జహ్నారా లక్షణాలు\nఈ ముఖంలో కానవచ్చాయి. ఆమె యుద్ధా\nనికి భయపడి పారిపోయి వచ్చి ఇక్కడ\nదాక్కని ఉండవచ్చునని అతనికి తట్టింది.\n\nఏమయినా నిజం తెలుసుకుందా మను\nకుని అతను లేచి నిలబడి, పైకి చూస్తూ,\n“అమ్మాయి, నీ వెవరు? ఈ లంకలో\nఈ చెట్టు మీద ఏం చేస్తున్నావు?”\nఅని అడిగాడు.\n\n“ నేను సమందల్ రాజకుమార్తెను.\nనా పేరు జహ్నారా. శత్రువులకు దొరుకుతా\nనన్న భయంతో నా తండ్రినీ, దేశాన్ని విడిచి\nపెట్టి పారిపోయి వచ్చాను. ఈపాటికి\nపాపిష్టి సాలిహ్ నా తండ్రిని బందీని చేసి,\nఆయన భటుల సందరినీ హతమార్చి,\nనా కోసం వెతుకుతూ ఉంటాడు. ఆయ్యో,\nఎంత కష్టం! నా తండ్రి కెలాటి దుస్థితి!\nఆయ్యో!” అని చెట్టు మీద ఉన్న జహ్నారా\nవాపోయింది.\n\nదుఃఖివివశురాలైన ఆమె కళ్ళ నుంచి\nకన్నీటి బిందువులు జలజలా రాలి బర్డ్\nబసీం పైన పడ్డాయి.\n\nఅతను తన కల నిజమైనంతగా ఆనందం\nపాందుతూ, “ప్రియురాలా, నా స్వప్న\nసుందరి! దిగి రా! నేనే బర్డ్‌బసీం\nరాజును. సాలిహ్ మేనల్లుణ్ణి. గుల్నార్\nకొడుకును. నీ అందం సన్ను దహిం\nచేస్తున్నది. కిందికి దిగి రా!” అని ఆమెను\nవేడుకున్నాడు.\n\nఆమె చెట్టుకొమ్మల మధ్యనుంచి మరి\nకొంచెం ముందుకు వంగి, “ఆహా, అల్లా\nకటాకం! నీవేనా సవమోహనుడైన బర్డ్\nబసీం, సాలిహ్ మేనల్లుడు, గుల్నార్\nకొడుకు? నిన్ను నా తండ్రి నిరాకరించా\nడంటే ఎంత మూర్ఛుడై ఉండాలి? నీ కన్న\n\nనాకు మంచి భర్త దొరుకుతాడని ఎలా\nఆనుకున్నాడు? నేను నిన్ను ఎంతగా\nప్రేమిస్తున్నానో చెప్పలేను. మా తండ్రి\nదుందుడుకు ప్రవర్తనకు నాపై ఆగ్రహించ\nవద్దు! నిన్ను చూసిన కణం నుంచి\nప్రేమతో నా గుండె మండిపోతున్నది,”\nఅంటూ ఆమె చెట్లకొమ్మల మీది నుంచి\nకిందికి జారింది.\n\nబర్డ్‌బసీమ్ ఆమెను ఆలింగనం చేసుకో\nబోయాడు. కాని జహ్నారా ఆకస్మికంగా\nఅతన్ని చేత్తో తోసి, “ఓ భూజీవీ, నీ మాన\nవాకారం వదిలిపెట్టి, ఎర్ర ముక్కూ, ఎర్ర\nపాదాలూ గల పెద్ద, తెల్లని పకీవైపోవుదువు\n\nగాక!” అన్నది. ఆమె ప్రవర్తనకు విస్మయం చెంది చూస్తున్న బద్రుబసీం అలాగే తెల్లని పెద్ద పకీగా మారిపోయాడు. అతని పాదాలూ, ముక్కూ ఎర్రగా ఉన్నాయి. రెక్కలు కూడా ఉన్నాయి గాని, అవి ఎగరటానికి ఉపయోగపడవు. అతని కంట అశువులు రాలాయి.\n\nజహ్నరా మటుకు అతని విచారాన్ని లక్ష్యపెట్టక తన చెలికత్తెను పిలిచి, “నా తండ్రికి బద్ధశ్రుతువైన ఆ నీచుడు సాలిహ్‌కు ఈ పకీ మేనల్లుడు. వీణ్ణి తీసుకు పోయి ఎడారిదీవి పై వదిలిపెట్టు; ఆకలికీ, దాహానికి మాడి చస్తాడు,” అన్నది.\n\nజహ్నరా అతన్ని పకీని చెయ్యటానికే ప్రేమించినట్టు నాటకమాడి అతన్ని సమీ పించింది. తన తండ్రి పకీన పగ తీర గలందులకే ఆమె అతన్ని పకీని చేసింది. కాని ఆమె ఈ పనికి తరవాత పశ్చాత్తాప పడవచ్చునని ఆమె చెలికత్తెకు అనుమానం కలిగింది. ఎందుకంటే రాజకుమార్తెకు ఈ ఆగ్రహం ఎంత సేపుంటుందో తెలియదు. అందుచేత చెలికత్తె ఆ పకీని ఎడారిదీవి పైన కాక మరెక్కడైనా వదిలిపెట్టి, పైభారం దేవుడిపై వేయ నిశ్చయించింది. రాజకుమార్తె తన మనసు మారినాక, “నేను చెయ్యమంటే మాత్రం ఇంత\n\nCHITRA\n\nదారుణమైన పని వెనకా ముందూ చూడ\nకుండా చేస్తావా ?” అని తనపైన విరుచుకు\nపడవచ్చు. అందుచేత ఆమె ఆ పక్షిని\nతీసుకువెళ్ళి, సస్యశ్యామలమైన దీవిలో,\nఫలవృక్షాలూ, జలప్రవాహాలూ గల చోట\nవదిలిపెట్టింది.\n\nఅక్కడ సాలిహ్ సమందల్ రాజును\nరాజభవనంలోనే ఒక గదిలో బందీగా\nఉంచి, అతని స్థానంలో తానే రాజునని\nప్రకటించుకున్నాడు. రాజకుమార్తె జహ్నరా\nకోసం అంతటా గాలింపజేశాడు గాని, ఆమె\nజాడ తెలియలేదు. ఆమె ఎక్కడా లేదని\nనిర్ధారణ చేసుకుని అతను తన తల్లిని\n\nచూడబోయి, ఆమెతో జరిగినదంతా\nచెప్పాడు. అతను తన మేనల్లు డెక్కడ\nఅని అడిగితే, “ఆడపిల్లలతో షికారు వెళ్ళి\nనట్టున్నాడు,” అని తల్లి అన్నది. కొంత\nసేపటికి ఆడపిల్లలు ఇంటికి వచ్చారు గాని,\nవారి వెంట బద్రుబసీం లేడు. అతనేమయి\nనదీ వారికి అసలే తెలియదు. మనుషులను\nపంపి అంతటా వెతికించారు, కాని అతని\nజాడ లేదు. అందరూ విచార సముద్రంలో\nముణిగిపోయారు. “నీ కొడుకు కనిపించటం\nలేదు,” అని సాలిహ్ తన చెల్లెలైన\nగుల్నార్‌కు కబురు చేశాడు.\n\nఈ వార్త వింటూనే గుల్నార్ సముద్రం\nలోకి దూకి, తన పుట్టింటికి చేరుకున్నది.\nఆమెకు ఏ ఒక్క విషయమూ తెలియదు,\nఅందుచేత ముసలావిడ తన కూతురితో\nజరిగినదంతా, మధ్య మధ్య నిట్టూర్పులు\nవిడుస్తూ, చెప్పేసింది. “సమందల్\nరాజును ఓడించి, ఆ రాజ్యాన్ని ఆక్రమిం\nచిన మీ అన్న అంతటా వెతికించాడు.\nనీ కొడుకు జాడ లేదు, ఆ జహ్నరా జాడ\nకూడా లేదు,” అన్నదామె.\n\nఈ వార్త వినగానే గుల్నార్‌కు అంధ\nకారం ఆవరించినట్టూ, తన హృదయం\nడొల్ల అయినట్టూ అనిపించింది. రోజుల\n\nతరబడి ఆమె తన తల్లితోబాటు శోకించింది.\nచివరకు ముసలావిడే గుండెనిబ్బరం తెచ్చుకుని, “ఎందుకే, అమ్మా, ఏడుస్తాపు. పిల్ల వాడి జాడ తెలియకపోదు, తెలిసినదాకానీ అన్న వదిలిపెట్టడు. ఈ స్థితిలో నీవునీ కొడుక్కు చెయ్యగలదల్లా ఏమిటంటే, ఇంటికి తిరిగిపోయి, వాడి రాజ్యానికి భంగం కలగకుండా చూసుకో. వాడు కనిపించటం లేదన్న మాట పైకి పొక్కనివ్వకు. ఆ పైన అల్లా ఉండనే ఉన్నాడు,” అన్నది.\n\n“అపునమ్మా, నేను తిరిగి వెళతాను. మీరు మాత్రం వాణ్ణి వెతికే పనిలో ఏమాత్రమూ అత్రద్ధ చెయ్యవద్దు. వాడి కేదన్నా కీడు జరిగితే నేను చస్తాను. వాడు తప్పనాకిప్పుడు వేరే జీవితమంటూ లేదు,” అన్నది గుల్నార్ తల్లితో.\n\n“ప్రయత్నలోపం ఏమీ జరగదు. నీవుమాత్రం ధైర్యంగా ఉండు, పైకి సాధ్యమైనంత శాంతంగా కనిపించు,” అని సలహాయిచ్చింది తల్లి. గుల్నారు తన బంధువులందరి వద్దా సెలవు పుచ్చుకుని ఇంటికి తిరిగి వచ్చేసింది.\n\nఈ లోపల జహ్నారా చెలికత్తె బర్డ్ బసీంను ఫలవృక్షాలూ, సెలయేటి ప్రవాహాలూ గల దీవిలో దించింది. ఆమె వెళ్ళి\n\nపోయేటప్పు డతనికి దుఃఖం ఆగలేదు.\nతాను పక్షి అయిపోవటం అతని కింకా\nఆశ్చర్యాన్ని కలిగిస్తూనే ఉన్నది. అతను\nఎగరటానికి యత్నించాడు, కాని భారమైన\nఅతని శరీరాన్ని పైకి లేపేపాటి శక్తి రెక్క\nలకు లేకపోయింది. “ఎగిరి మాత్రం ఏం\nప్రయోజనం? ఈ రూపంలో ఎక్కడికి\nవెళితే మాత్రం నన్నెవరు గుర్తిస్తారు?”\nఅనుకున్నా డతను నిస్పృహతో.\n\nఅతను అక్కడి పళ్ళతోనూ, స్వచ్ఛమైన\nనీటితోనూ కడుపు నింపుకుని, రాత్రిపూట\nఒక కొమ్మ మీదికి ఎగిరి ఎక్కి అక్కడ\nనిద్రపోయాడు. ఒకనా డతను తల వంచు\n\nకుని ఆ దీవిపై నడుస్తూండగా, ఆ దీవికి వచ్చిన పకులను పట్టేవా డొకడు అతన్ని చూశాడు. ఈ వింత పక్షిని చూసి వాడికి అమిత ఆశ్చర్యం కలిగింది. ఆ తెల్లని శరీరమూ, తెలుపు మూలాన మరింత ఎర్రగా కనిపించే ముక్కూ, పాదాలూ గల పక్షిని వాడెన్నడూ చూసి ఉండలేదు. వాడు ఎంతో చాకచక్యంతో వెనకగా వచ్చి, ఒడు పుగా పలవేసి ఆ పక్షిని పట్టుకుని, దాన్ని తానుండే నగరానికి తీసుకుపోయాడు.\n\n“ ఇన్నేళ్ళుగా పకులు పట్టుతున్నాను గాని ఇలాటి పక్షి నెన్నడూ చూడలేదు. ఇదేదో అపూర్వమైన పక్షి. దీన్ని బజారులో\n\nఅమ్మితే మామూలువాళ్ళు కొనుక్కుని, చంపి వండుకు తించారు. దీన్ని తీసుకు పోయి రాజుగారికి కానుకగా సమర్పించు కున్నట్టయితే ఆయన ఎంతో సంతోషించి మంచి బహుమానం ముట్టజెప్పుతాడు,” అని ఆలోచన చేసి పకులను పట్టేవాడు తాను పట్టిన పక్షిని సుల్తానుగారికి కానుకగా ఇచ్చి, పది బంగారు దీనారాలు బహుమానం పొంది తన దారిన తాను వెళ్ళాడు.\n\nసుల్తానుగారు ఆ పక్షిని బంగారు తీగలతో అల్లిన పంజరంలో ఉంచి, తానే స్వయంగా దానికి జొన్న గింజలూ మొక్కజొన్న గింజలూ పెట్టాడు. కాని ఆ పక్షి వాటిని\n\nముట్టలేదు. సుల్తాను ఆశ్చర్యపడి, పక్షిని పంజరంలో నుంచి బయటికి తీసి, వివిధ మైన మాంసం ముక్కలూ, పళ్ళూ దాని ముందుంచాడు. వెంటనే ఆ పక్షి వాటిని సంతోషంతో ఆరగించ సాగింది. సుల్తానుకు చాలా ఆనందం కలిగింది. ఆయన తన బానిసను పిలిచి, “ఇక్కడ ఒక అపు రూపమైన పక్షి ఉన్నదనీ, అది పకులు తినే ఆహారం ఏదీ ముట్టదనీ మీ యజమానురాలికి చెప్పి, పక్షిని చూడటానికి రమ్మని పిలుచుకు రా,” అన్నాడు.\n\nఈ పిలుపు విని సుల్తాను భార్య తన భర్త వద్దకు వచ్చింది, కాని ఆమె పక్షిని చూస్తూనే ముఖం మీదికి మేలిముసుగు లాగుకుని, వెనక్కు తిరిగి చరచరా ద్వారం కేసి వెళ్ళసాగింది. ఆమె వెళ్ళిపోయే లోపల సుల్తాను పరిగెత్తి వెళ్ళి ఆమె మేలి ముసుగు లాగి ఆపి, “ఇక్కడ నేనూ, కొట్టువాళ్ళూ, దాసీలూ తప్ప ఎవరూ లేరు గదా, ఎందుకు ముఖం కప్పేసుకున్నావు?” అని అడిగాడు.\n\n“ఈ పక్షి నిజంగా పక్షి కాదు, మీలాటి మనిషే. షారిమాన్, గుల్నార్ల కొడుకు బద్రో బసీం. ఇతని మేనమామ సాలిహ్ తన తండ్రిని ఓడించాడన్న కోపంతో సముద్ర రాజు సమందల్ కూతురు జహ్నారా\n\nఇతన్నిలా పకీగా మార్చేసింది,” అన్నది సుల్తాను భార్య.\n\n“ఈ జహ్నారా పాడుగానూ! నాకా కథంతా వివరంగా చెప్పు,” అన్నాడు సుల్తాను. ఆ కాలపు గొప్ప మంత్రవేత్తలలో జమ అయిన సుల్తాను భార్య బద్రోబసీం కథ అంతా సుల్తానుకు చెప్పింది. అంతా విని సుల్తాను పకీని, “ఇదంతా నిజమా ?” అని అడిగాడు.\n\nపకీ రెక్కలు కొట్టుకుంటూ తల పైకీ కిందికీ అడించింది.\n\n“అలా అయితే ఇతను నరక యాతన పొందుతూ ఉండాలి. పాపం, ఇతనికి\n\nవెంటనే మంత్ర విమోచనం కలిగించు,” అన్నాడు సుల్తాను తన భార్యతో.\n\nవెంటనే రాణి గోడలో అమర్చి ఉన్న అలమారు తలుపు తెరిచి, బద్రోబసీంను అందులో ప్రవేశించమన్నది. వెంటనే పకీ అలమారులోకి నడిచి వెళ్ళింది. దాని వెనుక ఆమె కూడా చిన్న పాత్రలో నీరు తీసుకుని లోపలికి వెళ్ళి ఏవో మంత్రాలు చదివింది. ఆ మంత్రాల ప్రభావాన పాత్రలో నీరు మసిలి తెర్ల సాగింది. ఆమె ఆ నీటిని పకీ పై ప్రోకణ చేసి, “ఈ రూపం విడిచి నీ సహజమైన రూపం పొందు!” అన్నది. ఒక్క సారి పకీ శరీరమంతా కంపించినట్టయింది, మరుకుణం బద్రోబసీమ్ మామూలు మనిషి అయినాడు. అది చూసిన సుల్తాను ఆ యువకుడి అందానికి అచ్చెరువంది, “ఆహ, నీకు తగిన పేరు పెట్టారు!” అన్నాడు.\n\nబద్రోబసీమ్ సుల్తానును సమీపించి, ఆయన చేతులు తీసుకుని ముద్దు పెట్టుకుని, “కలకాలం వర్ణిల్లండి!” అన్నాడు. సుల్తాను అతని తల మీద ముద్దు పెట్టుకుని, “నాయనా, నీ జీవిత కథ యావత్తూ నాకు వినిపించు,” అన్నాడు. బద్రోబసీమ్ ఒక్క వివరం కూడా బీరు పోనివ్వకుండా\n\nతన జీవిత కథ అంతా ఆయనకు వినిపించాడు. అతని కథ అంతా విన్నాక సుల్తాను అతన్ని, “నాయనా, నా వల్ల నీకేం సహాయం కావాలి?” అని అడిగాడు.\n\nదానికి బర్డ్‌బసీమ్, “నేను ఇల్లు విడిచి చాలా కాలమయింది. అందుచేత నా రాజ్యానికి తిరిగి పోవాలి. నేను లేకపోవటం చూసి నా శత్రువులు రాజ్యం అపహరించడానికి ఏమి పన్నాగాలు చేస్తారో తెలియదు. నా తల్లి కూడా నా కోసం చాలా దిగులు పడుతూ ఉంటుంది. అందుచేత నేనామెను చేరుకోవాలి,” అన్నాడు.\n\nసుల్తాను వెంటనే అతని కోసం ఒక ఓడ సిద్ధం చేయించి, దాని నిండా సంబారాలు అమర్చి, బర్డ్‌బసీమ్‌ను దాని మీద ఎక్కించి పంపాడు. కాలక్రమాన బర్డ్‌బసీమ్ స్వదేశం చేరుకుని, తన భవనానికి వెళ్ళి, తల్లి ఉండే గదిలోకి అడుగు పెట్టే సరికి, అక్కడే అతని అమ్మమ్మా, మేనుమామ సాలిహ్ కూడా ఉన్నారు. వారితో బాటు సముద్రలోకంలో ఉండే స్త్రీ బంధువు లంతా కూడా వచ్చి ఉన్నారు.\n\nబర్డ్‌బసీమ్ చప్పున తల్లి వద్దకు పరిగెత్తి ఆమెను ఆలింగనం చేసుకున్నాడు. ఆసంద పారవశ్యంలో గుల్చార్ కేణంపాటు\n\nమైమరచి తెప్పరిల్లి, చాలా సేపు ఆనం దాశ్రువులు రాల్చింది. చాలా సేపు ఒకరి అనుభవా లొకరు విన్న మీదట బర్డ్‌బసీమ్, “జహ్నా రాను పెళ్ళాడా లన్న నా నిశ్చయం ఏమాత్రమూ మారలేదు. ఆమె నిజంగా సాటిలేనిది,” అన్నాడు.\n\n“ఇప్పుడదేమంత కష్టం కాదు. సమందల్ రాజు మనకు ఖైదీగానే ఉన్నాడు,” అని ముసలావిడ తన వారిని పంపి సమందల్ రాజును కట్టు గెలుసులతో సహా తెప్పించింది.\n\nబర్డ్‌బసీమ్ ఆయన సంకెళ్ళు విప్పించి ఆయనతో మర్యాదగా, “ఇంత వరకు\n\nమీకు కలిగిన చిక్కులకు నేనే కారణమైతే\nనన్ను కీమించండి. ఇప్పుడు మధ్యవర్తు\nలెవరూ లేకుండా, నేనే మిమ్మల్ని నాతో\nసంబంధం చేసుకోమని అడుగుతున్నాను.\nమీ కుమార్తెను నా కిచ్చి పెళ్ళి చెయ్యండి.\nఆందుకు మీరు సమ్మతించకపోతే నేను\nబతకను; సమ్మతిస్తే నేను మీకు ఆ జన్మ\nవిధేయత చూపడమే గాక మీ రాజ్యం\nమీకు తిరిగి ఇప్పిస్తాను,” అన్నాడు.\n\nసమందల్ రాజు అతన్ని కౌగలించు\nకుని, “బద్రుబనీమ్, నీ కన్న మంచి భర్త\nదానికి దొరకడు. నేను చెబితే అది తప్పక\nనిన్ను పెళ్ళాడుతుంది. అయితే ఇప్పు డది\nసముద్రం మీద ఒక దీవిలో దాగి ఉన్నది.\nదాన్ని రప్పించాలి,” అన్నాడు. అయన\nసముద్ర లోకంనుంచి ఒక దూతను\nరప్పించి, తన కుమార్తెను వెతికి వెంటనే\nతీసుకు రమ్మని ఆజ్ఞాపించాడు. కొద్ది\nసేపట్లోనే వాడు దీవికపోయి జహ్నరానూ,\n\nఆమె చెలిక తైనూ వెంట పెట్టుకుని\nతిరిగివచ్చాడు.\n\nసమందల్ రాజు తన కుమార్తెను అంద\nరికీ పరిచయం చేసి, బద్రుబనీంను చూపుతూ\nజహ్నరాతో, “అమ్మాయి, నిన్నీ కుర్ర\nవాడి కిచ్చి పెళ్ళి చేస్తానని మాట ఇచ్చాను.\nఇతని కన్న అందగాడూ, పెద్ద చక్రవర్తి,\nఉత్తముడూ ప్రపంచంలో మరి లేడు. మీరి\nద్దరూ సమమైన జోడు అని నా నమ్మకం,”\nఅని చెప్పాడు.\n\nజహ్నరా తల వంచుకుని, “మీ మాటే\nనాకు శాసనం. మీరు చెప్పారు గనక ఇక\nనుంచీ ఇతన్ని నా హృదయంలో ప్రతిష్ఠించు\nకుంటాను,” అన్నది. ఈ మాటకు అందరూ\nసంతోషించారు.\n\nవెంటనే కాజీనీ, సాక్షులనూ పిలిపించి\nవివాహ పత్రం రాయించారు. వివాహం\nఅత్యంత వైభవంగా జరిగింది. అందరూ\nసుఖంగా ఉన్నారు. —(అయిపోయింది)",
            "author": "( ఇంకా వుంది)"
        },
        {
            "title": "పెళ్లికూతురు",
            "page_start": 42,
            "pdf_page": 42,
            "content": "# పెళ్లికూతురు\n\nఒక మహా ధనికుడైన భూస్వామి ఉండే వాడు. ఆయనకు లంకంత ఇల్లుండేది; కట్టుకు పోయినంత బంగారమూ, వెండీ ఉండేవి; కనుచూపు మేరదాకా పాలా లుండేవి. కాని ఆయనకు ఒకటే లోటు— ఆయన భార్య చనిపోయింది.\n\nఒకనాడు పారుగున ఉండే ఒక రైతు కూతురు భూస్వామి ఇంట పని చెయ్యటానికి వచ్చింది. ఆ పిల్ల భూస్వామికి చాలా నచ్చింది.\n\nపేదయింటి పిల్ల గదా, తాను అడగ టమే వ్యవధిగా ఎగిరి, గంతేసి తనను చేసుకుంటుం దనుకున్నాడు.\n\nఅందుచేత ఆయన ఆ పిల్లతో తాను మల్లీ పెళ్ళాడదా మనుకుంటున్నట్టు చెప్పాడు.\n\n“అలాగాండీ?” అని పైకి అని ఆ పిల్ల తనలో, “ఈ ముసలినక్కకి పెళ్ళే తక్కువయింది గామాలు!” అనుకున్నది.\n\n“అపునే! నిన్నే చేసుకుందా మను కుంటున్నాను,” అన్నాడు భూస్వామి.\n\n“నేనా? నే నెందుకు లెండి!” అస్నదా పిల్ల తాపీగా.\n\nతన మాటకు ఎదురు చెప్పిందని భూస్వామికి రోషం వచ్చింది.\n\nకాని ఆయన ఎంత పట్టుదలగా అడిగితే ఆ పిల్ల అంత ఖచ్చితంగా ఆయనను నిరాకరించింది.\n\nపిల్లతో మాట్లాడి, లాభం లేదనుకుని భూస్వామి పిల్ల తండ్రి అయిన రైతును పిలిపించి, “నన్ను పెళ్ళాడటానికి నీ కూతుర్ని ఒప్పిస్తివా, నాకు నీ వివ్వవలసిన బాకీ రద్దు చేయిస్తాను, నీ చేలో కలిసి పాలం కూడా ఇస్తాను,” అన్నాడు.\n\n“పసిపిల్ల, దాని కేమీ తెలీదు లెండి. దాన్ని నేను ఒప్పిస్తాగా!” అని రైతు భూస్వామికి మాట యిచ్చి ఇంటికి వచ్చాడు.\n\nకాని అతను సయానా, భయానా కూడా\nకూతురి చేత ఆ పెళ్ళికి సరే సనిపించలేక\nపోయాడు. ఆభూస్వామి ఎత్తు ధనం ఇచ్చినా\nతన కాయన ఆక్కర్లెదని ఆ పిల్ల చెప్పేసింది.\n\nరోజులు గడిచాయి. రైతు జవాబు కోసం\nఆత్రంగా ఎదురుచూసే భూస్వామికి ఓర్పు\nసన్నగిల్లింది. ఆయన రైతును పిలిపించి,\n“పిల్లను ఒప్పిస్తానని మాట ఇచ్చావు.\nఎంత కాలం ఎదురు చూడమంచావు?\nవెంటనే తేల్చెయి్య,” అన్నాడు.\n\nరైతు కేమనాలో తోచక, “నా దేమీ\nఆలస్యం లేదు. మీరు పెళ్ళి ప్రయత్నాలు\nకానివ్వండి,” అన్నాడు.\n\n“పిల్ల ఒప్పుకున్నదా ?” అని భూస్వామి\nఆడిగాడు.\n\n“ఆది ఒప్పుకునే దేమిటి? దాని ఇష్ట\nమేముంది? ముహూర్తాని కంతా ఏర్పాటు\nచేసి నాకు కబురు చెయ్యండి. మీ ఇంట\nపని ఉన్నదని దాన్ని పంపిస్తాను. మీరు\nచప్పున మూడు ముళ్ళూ వేసెయ్యండి,”\nఅన్నాడు రైతు.\n\nఈ ఉపాయం భూస్వామికి అద్భుతంగా\nనచ్చింది. ఆయన పెళ్ళి ఏర్పాట్లు చేయిం\nచాడు. పిలవ వలసిన వారి సందరినీ ఆహ్వా\nనించాడు. పురో హితుడు దగ్గిర నుంచి\nఆందరూ సిద్ధంగా ఉన్నారు. అప్పుడు\nభూస్వామి తన నౌకర్లలో ఒకణ్ణి పిలిచి,\n“ఒరే, మన పారుగున ఉండే రైతు ఇంటికి\nవెళ్ళి, ఆయన ఏదో పంపిస్తా సన్నాడు,\nదాన్ని వెంటపెట్టుకు రా!” అన్నాడు.\n\nనౌకరు కుర్రాడు రైతు ఇంటికి పోయి,\n“దండాలండి. తమరు మా దొరగారింటి\nకేదో పంపిస్తానన్నారట, వెంటనే తీసుకు\nరమ్మన్నారు,” అన్నాడు.\n\n“ఆదుగో, ఆ బీడులో ఉన్నది. వెంట\nపెట్టు కెళ్ళు,” అన్నాడు రైతు.\n\nనౌకరు కుర్రాడు బీడుకు పరిగెత్తి వెళ్ళి,\nఆక్కడ పచ్చిగడ్డి కోస్తున్న రైతు కూతుర్ని\n\nచూసి, “మా దొరగారింటికి మీ నాన్నగా రేదో పంపిస్తానన్నారట. వెంట పెట్టుకు పోతాను,” అన్నాడు.\n\nఆ పిల్ల, “ఓహో! ఇదా ఎత్తు?” అనుకుని, పైకి, “మీ నల్ల గుర్రపుపిల్ల గామాలు. అదుగో, ఆ కంచెకు అవతల కట్టి ఉన్నది. తీసుకు పో!” అన్నది.\n\nనౌకరు కంచె మలుపు తిరిగివెళ్ళి, అక్కడ కట్టి ఉన్న నల్ల గుర్రపుపిల్లను విప్పి, దాని మీద ఎక్కి, దౌడు తీస్తూ భూస్వామి ఇంటికి తిరిగి వచ్చాడు.\n\nవాణ్ణి చూడగానే భూస్వామి, “తెచ్చా వుట్రా?” అని అడిగాడు.\n\n“తెచ్చానండి. వాకిలి దగ్గిర ఉన్నది,” అన్నాడు నౌకరు.\n\n“అయితే మరి మేడ మీదికి తీసుకు వెళ్ళూ!” అన్నాడు భూస్వామి.\n\n“మేడ మీది కాండి? నా వల్ల అవుతుందాండి?” అన్నాడు నౌకరు తెల్లబోయి.\n\nపెళ్ళికూతురు మోరాయిస్తున్నదనీ, ఒక రికి ఇద్దరు ఉండటం మేలనీ అనుకుని భూస్వామి, “ఒరే, నీ ఒక్కడి వల్ల కాక పోతే ఎవరినన్నా తోడు తీసుకో. చప్పున పని కావాలి,” అన్నాడు.\n\nనౌకరూ, మరి కొందరూ కలిసి, గుర్ర ప్పిల్లను ముందు నుంచి లాగుతూ, వెనక\n\nనుంచి తోస్తూ, ఎలా గయితేనేం, మెట్లె క్కించి మేడ మీది గదిలోకి చేర్చారు.\n\n“పైకి చేరవేశానండి. చచ్చి చెడ్డంత పని అయిదండి,” అన్నాడు నౌకరు కురాడు తిరిగివచ్చి.\n\n“నీ శ్రమ ఉంచుకోనులేరా. నుపు వెళ్ళి దాన్ని అలంకరించమని ఆడంగులతో చెప్పు,” అన్నాడు యజమాని.\n\n“అదేమిటి, దొరా!” అన్నాడు నౌకరు ఆశ్చర్యంతో.\n\n“నువ్విప్పుడు మాట్లాడకంతే! దానికి చీరా అదీకట్టి, నగలూ అవీ పెట్టమను. దండా, తాళిబొట్టూ మరిచేరు!” అన్నాడు భూస్వామి.\n\nనౌకరు వెళ్ళి దాసీ జనంతో, “ఇదుగో మీరంతా వెళ్ళి గుర్రప్పిల్లని పెళ్ళికూతు రిని చేయాలి. దొరగారి ఆజ్జ! చూడ వచ్చిన వాళ్ళ కందరికీ కడుపు చెక్కలై పోవాలి సిందే!” అన్నాడు.\n\nదాసీలు వెళ్ళి గుర్రప్పిల్లకు చేయవల సినపన్నీ చేసి, పెళ్ళికూతుర్ని చేశారు నౌకరు కుర్రవాడు కిందికి వెళ్ళి తన యజమానితో, “బాబుగారూ, అంతా సిద్ధం,” అని చెప్పాడు.\n\n“భేష్! అయితే చూస్తారేం చప్పున దాన్ని కిందికి తీసుకురండి,” అన్నాడు భూస్వామి ఉత్సాహంగా.\n\nమెట్ల మీద టకటకా పెద్ద చప్పడయింది. గుర్రం మెట్లు దిగి పెళ్ళి చావడిలోకి వచ్చే సరికి అతిథులూ, ఆహూతులూ కిలకిలా నవ్వసాగారు. శ్రమంగా ఆ సవ్వులే పెద్ద ఉప్పెన అయిపోయాయి.\n\nభూస్వామి రెండో పెళ్ళి ప్రారంభంకాక ముందే పూర్తి అయిపోయింది.\n\nపెళ్ళి చూడవచ్చిన వారంతా ఎవరి దారిన వారు వెళ్ళిపోయారు.\n\nపాపం, ఆ మానవుడు తిరిగి పెళ్ళి మాట స్మరిస్తే ఒట్టు!\n\nSANKAR\n\nP.G. REDDY\n\nపోయినఅమరత్వం\n\nపట్టుపదలని విక్రమార్కుడు తిరిగి చెట్టు వద్దకు వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే షౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, ఏ మహా ఫలితం కోరి నీవీ అపరాతివేళ ఇలా శ్రమ పడుతున్నావో తెలియదుగాని, అమరత్వం లభించినా దాన్ని పొగొట్టుకునే వారుంటారు. ఇందుకు తార్కాణంగా నీకు చారుకేశి అనే వాడి కథ చెబుతాను, శ్రమ తెలియకుండా విను,” అంటూ ఇలా చెప్ప నారంభించాడు:\n\nపూర్వం గాంధీరదేశం పై ఎడారివాసులు దాడి చేసినప్పుడు ఆక్కడి చిల్లర రాజులు వారి ధాటికి తట్టుకోలేక పొయారు. అంతు లేని ఈ దాడులతో దేశమంతా నాశనమై పొయే పరిస్థితి ఏర్పడింది. అప్పుడు గాంధీరేయు డనే వాడు దేశమంతా తిరిగి, ప్రజలకు పౌరుషం నూరి పోసి, ప్రజలలో ధైర్యసాహసాలు గల యువకులను చేరదీసి,\n\nబేతాళ్ల కథలు\n\nవారికి శిక్షణ ఇచ్చి, ఆజేయమైన సైన్యంగా తయారుచేసి, శత్రువులకు సింహస్వప్నంగా తయారయాడు. గాంధారేయుడి ఆనుచరు లందరికీ గాంధారేయులనే పేరు వచ్చింది. ఈ గాంధారేయుల మూలంగా గాంధార దేశం తిరిగి కొత్త జీవం పొంది, సుభిక్షంగా తయారయింది. దేశానికి శత్రు భయం తీరి పోయింది. రాజులకు రక్షణ లభించింది.\n\nగాంధీరేయులు రాజ్యాభిలాష గలవారు కారు. యుద్ధాలు వెనకపడి శాంతి నెల కొన్నాక వారు తమ శక్తులను వృధా పుచ్చ కుండా వేటలో కాలం గడిపేవారు.\n\nఒక ఏడు వారు పసంతకాలంలో కుశ పర్వతాల మీద వేటకు వెళ్ళారు. వారి వెంట గాంధారేయుడి కొడుకైన చారుకేశి కూడా ఉన్నాడు. మిగిలిన వారంతా వేటలో నిమగ్నులై ఉంటే చారుకేశి మాత్రం ఒక కొండ మీద కూర్చుని దిగువగా ఉన్న లోయ లనూ, దూరాన ఉన్న కొండలనూ చూస్తూ, ఆ ఆనందంలో నిమగ్నుడయాడు.\n\nఅతను అలా చూస్తూండగానే, దిగువన ఉన్న లోయలోని సరోవర ప్రాంతం నుంచి ఒక మబ్బులాటిది లేచి అతని కేసి రాసాగింది. సమీపానికి పచ్చినాక మబ్బు విచ్చిపోయి, అందులో ఒక విమానమూ,\n\nఆ విమానంలో ఒక దేవకన్యా ఉండటం అతను చూసి ఆశ్చర్యపోయాడు.\n\nవిమానం చారుకేశి సమీపంలో ఆగింది. దాని లోపల ఉన్న దేవకన్య అతనితో, “నేను విద్యాధర చక్రవర్తి కుమార్తెను, విద్యాధరిని. నిన్ను చాలా కాలంగా ప్రేమించి, ఎంతో శ్రమపడి మా తండ్రిగారి అనుమతిపొంది, నీకు సమ్మతమైతే నిన్ను తీసుకుపోయి పెళ్ళాడదామని వచ్చాను. నన్ను పెళ్ళాడినట్టయితే నీకు దేవత్వం లభిస్తుంది; నీకు ముసలితనమూ, చావూ ఉండవు. నీవు కలలో కూడా ఊహించని సుఖాలు సమ కూరుతాయి,” అన్నది.\n\nచారుకేశి కిదందా స్వప్నంలాగా ఉన్నది.\nతానేమి చేస్తున్నదీ తెలియని వాడిలాగా\nఅతను విమానంలోకి వెళ్ళి విద్యాధరి\nపక్కన కూచున్నాడు. విమానం కదిలింది.\nఆ ప్రాంతంలో అక్కడక్కడా నిలబడి అర్త\nనాదాలు చేస్తున్న గాంధారేయుల కేసి\nఅతను ఒక్కసారి చూశాడు. కాని వారి\nకేకలు అతని చెవుల కెక్కలేదు.\n\nవిమానం కొండల మీదుగా సముద్రాల\nమీదుగా ప్రయాణించి విద్యాధర లోకం\nచేరుకున్నది. అంత అందమైన ప్రదేశం\nచారుకేశి ఏనాడూ ఊహించలేదు. అక్కడి\nప్రతి చెట్టూ, ప్రతి పొదా, ప్రతి ఇల్లూ తీర్చి\n\nదిద్దినట్టున్నది. అక్కడి మనుష్యులలో\nకూడా అనాకారి తనమనేది మచ్చుకైనా\nలేదు. విద్యాధర చక్రవర్తి చారుకేశికి\nస్వాగతం చెప్పి, ఆ రోజే అతనికి తన\nకుమార్తె నిచ్చి పెళ్ళి చేశాడు. ఆ పెళ్ళికి\nమంత్ర తంత్రా లేమీ లేవు గాని, విందు\nవినోదాలు అద్భుతంగా జరిగాయి.\n\nఆ తరవాత అతను ఒక్క కణం తీరిక\nలేకుండా వర్ణనాతీతమైన భోగాలలో ముఖ్‌గి\nతేలసాగాడు. అతని జీవితం ఒక మధుర\nస్వప్నంగా, కాలమానం తెలియరాకుండా,\nచీకు చింతలనేవి ఎలా ఉంటాయో కూడా\nమరిచిపోయేలాగా సాగిపోయింది. అతను\n\nకోరటమూ, కోరిక ఈడేరక పొపటమూ అన్నది లేదు. చారుకేశి పొందిన సుఖాలు నరలోకంలో సాధ్యపడేవి కావు.\n\nకొంతకాలం గడిచాక చారుకేశిలో ఒక చిత్రమైన మార్పు పచ్చింది. అతనికి నిద్రలో కలలు రాసాగాయి. అవి విద్యాధర లోకానికి సంబంధించినవి కావు, గాంధార దేశానికి, అక్కడి జీవితానికీ సంబంధించినవి. అక్కడి సరస్సులలో గాంధా రేయులు ఈతలు కొట్టటమూ, వారు అరణ్యాలలో అడవి పందులనూ, ఇతర మృగాలనూ వేటాడటమూ, తన ఆప్తలూ మిత్రులూ తన వెంట ఉండటమూ మొదలైన వివరాలన్నీ అతను\n\nకలగన్నాడు. ఒక రాత్రివేళ అతను నిద్రలేచి, కలలో చూసినదంతా తనకు దూరమై నందుకు చింత పడేవాడు. అలా ఉన్నావే మని భార్య అడిగితే, “మరేమీలేదు. కలలో ఫలాని ఫలాని వాళ్ళను చూశాను. అందరమూ కలిసి అడవిలో లేళ్ళను వేటాడు తున్నాంట!...” అనే వాడు.\n\nమరి కొంత కాలం గడిచింది. చారుకేశి తన దేశాన్ని గురించి కలవరించటం జాస్తి అయింది గాని ఏమీ తగ్గలేదు.\n\n“నరలోకం గురించి అస్తమానమూ ఆలోచించటానికి అక్కడ ఏముంది? అడు గడుగునా బాధలే. జబ్బులూ, ముసలి\n\nతనమూ, చాపులు! ఏ ఋతువు సుఖంగా ఉండదు. వేసవి వేడి, అది పోతే వర్షాలు, అవిపోతే చలి. చలికాలం రాగానే చెట్లన్నీ మోడైపోతాయి. ఎండా కాలం రాగానే మడుగులన్నీ ఇంకిపోతాయి,” అన్నది విద్యాధరి తన భర్తతో.\n\n“అలా అనకు. వేసవి తరవాత వానలు కురిస్తే ఎంత సంతోషంగా ఉంటుంది! శితాకాలంలో మోడైన చెట్లు తిరిగి వసం తంలో చిగిరిచ్చి, పకులు పాడుతుంటే ఎంత అనందంగా ఉంటుంది! చాపు ఉంటేనేం గాక, ఎప్పటి కప్పుడు కొత్త జీవితం ఉండనే ఉన్నది. నన్ను ఒకరోజుపాటు మా గాంధీర\n\nదేశానికి వెళ్ళిరానీ. ఒక్కసారి ఆ పరిసరాలన్నీ చూడాలని ఉన్నది,” అని భార్యను చారుకేశి వేడుకున్నాడు.\n\nఅతనికి నరలోకం పైకి బుద్ధి మళ్ళుటం ఆమెకు ఏమాత్రమూ ఇష్టంలేదు. అయినా అతను అక్కడికి వెళ్ళి రావటానికి ఒప్పుకున్నది. “విమానంలో వెళ్ళి ఏయే స్థలాలు చూడాలని ఉన్నదో అవన్నీ చూసి రండి. కాని ఒక్కటి మాత్రం చెయ్యవద్దు-అక్కడి భూమిమీద కాలు మోపవద్దు, విమానంలో నుంచి కిందికి దిగవద్దు,” అని విద్యాధరి చారుకేశితో అన్నది.\n\nఅతను పరమానందం చెంది విమానంలో ఎక్కి త్వరలోనే తన మాతృదేశానికి వచ్చాడు. గాంధీరేయులు తరుచు విహరించే చోట్లూ, వేటాడే చోట్లూ, శిబిరాలు ఏర్పాటు చేసుకునే చోట్లూ, అన్నీ గాలించాడు. కాని ఎక్కడా వారి జాడ గాని, సందడిగాని పొడగట్ట లేదు. తన తండ్రీ, అతని అనుచరులూ గాంధీరదేశం విడిచి ఇంకో దేశానికి వలస వెళ్ళి ఉంటారా అని అతననుకున్నాడు.\n\nఒక చోట ఒక పాలంలో పని చేసు కుంటున్న రైతును పిలిచి అతను, “ఈ ప్రాంతంలో గాంధీరేయులనే యోధులుండే\n\nవారు. వా రెక్కడికి పోయారో నీకు తెలుసా?” అని అడిగాడు.\n\n“ఎక్కడి గాంధె రేయులు, ఎక్కడి కథ? వాళ్ళు పోయి మూడు వందల ఏళ్ళు దాటిపోయింది!” అన్నాడు రైతు.\n\nచారుకేశి తన చెవులను నమ్మలేక పోయాడు. అతను విమానాన్ని అక్కడి నుంచి బయలుదేరతీసి వెళుతుండగా అతని కొక దృశ్యం కంటపడింది. నలుగురు మనుషులు ఒక కొండలో గని తవ్వుతున్నారు. ఆ నలుగురూ కలిసి ఒక బండ రాయిని కదిలించబానికి నానా పాట్లూ పడుతున్నారు.\n\n\"మనుషు లింత నీరసించి పోయా రేమిటి? గాంధె రేయుల్లో ఏ ఒకడైనా సునా యాసంగా ఎత్తి పైన వేసే ఈ బండను నలుగురు చేరి కదిలించలేక ముక్కుతున్నా రేమిటి?\" అనుకుంటూ చారుకేశి, తన బలం వారికి చూపే ఊద్దేశంతో విమానాన్ని నేల పైకి దించి, దానిలో నుంచి దిగి పరిగెత్తాడు. అతను రెండడుగులు వేశాడో లేదో పడి పోయాడు. ఆ కేణంలోనే విమానం మాయమయింది. గనిలో పనిచేసే వాళ్ళు పరిగెత్తి వచ్చి చూసేసరికి వాళ్ళకి ఎండి పొరుగై పోయిన ఆతి ముసలివాడి కళేబరం మాత్రమే కనిపించింది.\n\nబేతాళు డీ కథ చెప్పి, “రాజా, నాకొక్క సందేహం. సాధారణ మానవులకు అతీత మైన దేవత్వాన్నీ, అమరత్వాన్నీ పోగొట్టు కుని, సుఖాలన్నిటినీ విడిచిపుచ్చి, తన భార్య అయిన విద్యాధరిని కూడా పోగొట్టు కుని చారుకేశి దిక్కులేని చావు చావటానికి కారణమేమిటి? ఈ ప్రశ్నకు సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.\n\nదానికి విక్రమార్కుడు, “చారు కేశి దేవత్వం పొందినా తన మానవత్వాన్ని కోల్పోలేదు. లేని దాని కొరకు చింతించటం మానవ స్వభావం. అలాటి స్వభావం ఉండ టంచేతనే మానవులు ముందుకు పోగలుగు తున్నారు. దేవలోకంలో ఉన్న చారుకేశికి ప్రత్యక్షమైన కష్టాలేమీ లేవు. అతని కోరిక లన్నీ తీరుతూనే ఉన్నాయి. అందు చేతనే తీరని కోరిక ఒక్కటి కలల ద్వారా అతనిలో ప్రవేశించింది. అది కూడా మానవ సహజ\n\nమైన కోరికే. మనిషి అచ్చగా సుఖపడటానికే బతకడు, అతరులను సుఖపెట్టటానికి కూడా బతుకుతాడు. అతని తండ్రీ, ఆయన అనుచరులూ అలాగే బతికారు. విద్యాధర లోకంలో చారుకేశికి అతరులను సుఖపెట్టే అవకాశం పోయింది. అటువంటి అవకాశాన్ని వెతుక్కుంటూ అతను నరలోకానికి, అందులోనూ తన జన్మభూమికి తిరిగి వచ్చాడు. జన్మభూమి స్వర్గాన్ని మించినదంటారు గదా! వచ్చిన వాడు గనిలో పని చేస్తున్న వారిని చూడగానే వారికి సహాయం చెయ్యాలని నిశ్చయించుకున్నాడు. అదే అతనికి నిజమైన సార్ధక్యం. అందుకే, అతను భార్య చెప్పిన మాటలు మరిచి నేలపై ఆడుగు పెట్టాడు. ఏ విధంగా చూసినా చారుకేశి చేసిన పని స్వాభావికమైనదే,” అన్నాడు.\n\nరాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)"
        },
        {
            "title": "కథినవ్రతం",
            "page_start": 54,
            "pdf_page": 54,
            "content": "# కథినవ్రతం\n\nఒక రాజుకూ, రాబీకీ పన్నెండు మంది కొడుకు లుండేవారు. లేని దాని కోసం తపిం చటం మానవ స్వభావం గనక రాబీ తన కడుపున ఆడపిల్ల కలగక పోయెనే అని చాలా బాధపడేది. ఒకనా డామె దేవి అల యానికి వెళ్ళి, అక్కడ ఉండే అంద మైన దేవి విగ్రహాన్ని చూసి, “నా కిలాటి కూతురు పుట్టితే, నా కొడుకు లందరూ లేక పోయినా విచారించను గద!” అనుకున్నది మనసులో.\n\nవెంటనే ఆమె శరీరమంతా అదిరినట్టయింది. “పాపిప్టిదాన్ని, ఎలాటి కోరిక కోరాను? ఎందు కిలా కోరాను?” అని ఆమె తనలో తాను కుళ్ళిపోయింది. కాని కాలక్రమాన ఆమె ఆ సంగతి మరిచి పోయింది కూడా.\n\nతన కోరిక నిజంగా నెర వేరుతుందని ఆమె కలలో కూడా అనుకోలేదు.\n\nఇది జరిగిన కొద్ది కాలానికే రాబీ గర్భ వతిగా ఉండి సకాలాన ఒక ఆడపిల్లను కన్నది. ఆ పిల్ల భూమి మీద పడ్డ కణం లోనే పన్నెండు మంది రాజకుమారులూ ఆడవిబాతులుగా మారి ఆకాశమార్గాన ఎటో ఎగిరిపోయారు. వారి బాడ ఎవరికీ తిరిగి తెలియరాలేదు.\n\nపన్నెండేళ్ళు గడిచాయి. రాజకుమార్తె ఆపూర్వ లావణ్యవతిగా ఎదిగి వచ్చి, ఆల యంలోని దేవీ విగ్రహానికి ప్రాణం వచ్చిందా అన్నట్టుగా కనిపించ సాగింది. తన కు పన్నెండుగురు అన్న లుండేవారనీ, తాను పుట్టిన కణానే వారు పక్కులుగా మారి ఎటో వెళ్ళిపోయారనీ ఆమె విన్నది, కాని అలా జరగటానికి కారణమేమిటో ఆమెకు తెలియదు. ఆస్తమానమూ ఒంటరిగా ఉండటం చేత తన దగ్గిర అన్నలు లేని కొరత ఆమెను మరింతగా బాధిస్తూ వచ్చింది.\n\nచివర కామెకు అన్నలను గురించి నిజం తెలుసుకోవాలన్నది ఒక మనోవ్యాధిగా పరిణమించింది. తన కూతురి దుస్థితి చూడలేక రాణి ఆమెతో జరిగినదంతా చెప్పేసింది.\n\nరాజకుమార్తె తల్లి నేమీ అనక, “నా అన్నలు పకులు కావటానికి నేనే కారకురాలి నన్న మాట. పాపం, పన్నెం డేళ్ళుగా వాళ్ళు ఎలాటి కష్టాలు పడుతున్నారో! నేను వెళ్ళి వాళ్ళను కలుసు కుని, సాధ్యమైతే వారిని మామూలు మను మలను చేస్తాను,” అన్నది.\n\nకళ్ళ ఎదట కనిపిస్తున్న ఒక్క బిడ్డా తనకు కాకుండా పోతుందేమోనని భయ\n\nపడి రాణి భటులను ఆమెకు రాత్రింబగళ్ళు కాపలా ఉండమన్నది. అయినా, ఆ రోజు అర్ధరాత్రివేళ రాజకుమార్తె రాజగృహం వదిలిపెట్టి అరణ్యమార్గం పట్టి ప్రయాణం సాగించింది. ఆమె తన వెంట కొంత ఆహరం తెచ్చుకున్నది. అది గాక ఆడవిలో ఆమెకు అనేక రకాల ఫలాలు కూడా దొరి కాయి. ఆమె ఆ రాత్రి, మర్నాడు పగలు నడిచి, సాయంకాలాని కల్లా ఒక కుటీరం చేరుకున్నది. దాని చుట్టూ పూలమొక్కలు విరగబూచి ఉన్నాయి. లోపల ఒక భాగంలో వంట సిద్ధంచేసి ఉన్నది, మరొక భాగంలో పన్నెండు పక్కలున్నాయి.\n\nఆమె కుటీరమంతా కలయజూసేటంతలో బయట ఆడుగుల చప్పుడయింది. మరు కీణం పన్నెండుగురు చక్కని యువకులు లోపలికి వచ్చారు. వారందరికీ ఆమెను చూస్తూనే ఆశ్చర్యముం, విచారము కలిగి నట్టు కనిపించింది.\n\n“నిన్నే అభాగ్యదేవత ఇక్కడికి తీసుకు వచ్చింది? ఒక ఆడపిల్ల కారణంగా మేము తల్లిదండ్రులకు దూరమై పగలల్లా బాతుల రూపంలో బతుకుతున్నాం. పన్నెండేళ్ళుగా ఈ శాపం మమ్మల్ని వేధిస్తున్నది. అందు చేత, మాకు ఆడిపిల్ల దొరికినట్టయితే దాన్ని\n\nచంపేస్తామని శపథం చేశాం. నిన్ను చూస్తే\nఅందంగా ఉన్నావు. అమాయకురాలివిగా\nకనిపిస్తున్నావు. నీ ప్రాణాలు తీయటం\nఆన్యాయమే, కాని మా శపథం దాటరానిది,”\nఆన్నారు యువకులు.\n\n“ కావచ్చు, కాని నేనే మీ చెల్లెల్ని.\nమీ సంగతంతా నిన్ననే నాకు తెలిసింది.\nతెలియగానే మిమ్మల్ని వెతుక్కుంటూ,\nమీకీ దుర్గతి తప్పించుదామనే ఉద్దేశంతో,\nబయలుదేరి యిక్కడికి వచ్చాను,” అన్నది\nరాజ కుమార్తె.\n\nఆమె అన్నలు సిగ్గుతో తలలు వంచి,\n“ఎందుకు చేశా మీ దిక్కుమాలిని\nశపథం!” అని గొఁఁకుక్కున్నారు.\n\nఆ సమయంలో వాకిలి వద్ద ఒక స్త్రీ\nకనిపించి, “చాల్లెండి, మీ శపథమూ\nమీరూనూ! ఆ పిల్ల మీద చెయ్యి చేసు\nకున్నారో, మిమ్మల్ని చెరువులో పాచిగా\nమార్చేయగలను, జాగ్రత్త. ఏమిటనుకుం\nటున్నారు? ఆ పిల్ల మీకున్న శాపాన్ని\nపోగొట్టటానికే వచ్చింది. అయితే అది\nసులభం కాదు. అందుకుగాను ఆమె అతి\nకలోరమైన నియమాలు అవలంబించాలి.\nఆడవిలో దొరికే పీచు తెచ్చి పేని ఆమె\nమీ పన్నెండు మందికీ పన్నెండు చొక్కాలు\n\nఆల్లాలి. ఈ పని పూర్తి కావటానికి అయి\nదేళ్ళు పట్టుతుంది. అంతదా కా ఆమె\nమాట్లాడరాదు, నవ్వరాదు, ఏడవరాదు.\nవీటిలో ఏ పని చేసినా ప్రత భంగమవు\nతుంది ; మీరు యావజ్జీవమూ పకులుగానే\nఉండిపోతారు. కనక మీ రామెను మీ మేలు\nకొరకైనా వెయ్యి కళ్ళతో కనిపెట్టి కాపా\nడండి,” అని హెచ్చరించి అంతర్ధాన\nమయింది. అన్న లందరూ పరమానంద\nభరితులై తమ చెల్లెలిని కౌగలించుకుని\nముద్దు పెట్టుకున్నారు.\n\nచెల్లెలు అన్నల విమోచనం కొరకు\nప్రతం పట్టి వారికి కావలిసిన చొక్కాలు\n\nతయారు చేయసాగింది. మూడేళ్ళు గడిచాయి. ఈ కాలంలో ఆమె మాట్లాడలేదు, నవ్వలేదు, ఏడవలేదు. ఆప్పటికి ఎనిమిది చొక్కాలు తయారయాయి.\n\nఒకనా డామె పూలమొక్కల మధ్య తోటలో కూచుని దారం వడుకుతూండగా ఒక రాజకుమారుడు బయటి వాకిలి వద్దకు వచ్చి, “లోపలికి రావచ్చునా?” అని అడిగాడు. ఆమె తల ఆడించిన మీదట అతను లోపలికి అడుగు పెట్టి ఆమె ఉన్న చోటికి వచ్చి, తాను అరణ్యం అవతల ఉండే సగరానికి రాజుననీ, వేటకై వచ్చాననీ ఆమెకు చెప్పాడు. అంతటితో పోనివ్వక\n\nఅతను ఆమెను తన వెంట తన రాజధానికి వచ్చి తనని పెళ్ళాడమని వేడుకున్నాడు.\n\nఅతనికి తనపై ప్రేమ కలిగినట్టు ఆమె గ్రహించింది. నిజానికి అతనిపై ఆమెకు కూడా అంత ప్రేమా కలిగింది. కాని ఆమె తన అన్నలను వదిలిపెట్టి వెళ్ళలేక చాలా సార్లు తల ఆడ్డంగా తిప్పింది. కాని చిట్ట చివరకు ఆమె అతని ప్రార్థనకు లొంగి పోయి, తల ఆడించి, అతని చేతిలో చెయ్యి వేసి తన సమ్మతిని సూచించింది. తాను ఈ యువకుడైన రాజు వెంట వెళ్ళినప్పటికీ తన అన్నలు తన జాడ తెలుసుకోగలుగు తారని ఆమెకు తెలుసు.\n\nఅతని వెంట బయలుదేరే ముందు ఆమె తాను సిద్ధం చేసిన చొక్కాలను ఒక తట్ట లోనూ, తాను పోగుచేసి తెచ్చుకున్న పీచును మరొక తట్టలోనూ వెంట తీసు కున్నది. ఈ తట్టలను రాజయొక్క నౌకర్లు ఎత్తుకున్నారు. తరవాత రాజు ఆమెను తన గుర్రం పై ఎక్కించుకుని ఇంటికి బయలు దేరి వెళ్ళాడు. త్వరలోనే వారిద్దరికీ వైభవంగా వివాహం జరిగిపోయింది.\n\nచూపులను బట్టే గాక ప్రవర్తనను బట్టి కూడా రాజు తన భార్య తప్పక ఏ రాజకుమార్తో అయి ఉంటుందని రూఢి చేసు\n\nకున్నాడు. అతను తా నామెను వివాహం\nచేసుకున్నందుకు ఏమాత్రమూ పశ్చిత్తాప\nపడలేదు. కాని అతని సవతితల్లి మాత్రం\nఅనవలసిన మాటలన్నీ అన్నది. ఆమె\nఏ కోయవాడి కూతురో అయి ఉంటుందని\nఆమె ఉద్దేశం. తాను రాజూ, సర్వస్వతం\nత్రుడూ గనక అతను తన సవతి తల్లి\nమాటలు ఏ మాత్రం లక్ష్యపెట్టలేదు. ఆమె\nకూడా తన అన్నల కోసం చొక్కాలు\nఅల్లే పని మానలేదు.\n\nఒక ఏడాది గడిచింది. ఆమె ఒక\nచక్కని మగబిడ్డను ప్రసవించింది. రాజు\nఅనందపారవశ్యంలో ముఖీగి పోయాడు.\n\nఆ భార్యా భర్తల పొంగూ, చిల్లవాడు పుట్టి\nనందుకు జరిగిన ఉత్సవాల వైభవమూ\nచూసి రాజుగారి సవతితల్లి కళ్ళలో నిప్పలు\nపోసుకున్నది. తన సవతి కొడుకు మనస్సు\nభార్య పట్ల విరిగేలాగు చెయ్యటాని కామె\nఒక దురాలోచన చేసింది. బాలింతరాలికి\nమత్తుమందు ఇప్పించింది. తరవాత ఆమె\nచంటిబిడ్డను ఎలా మాయం చెయ్యటమా\nఅని ఆలోచిస్తూండగా కిటికీలోనుంచి తోటలో\nనోరు తెరుచుకుని, అర్హుచాచుకుని ఉన్న\nతోడే లొకటి కనిపించింది. వెంటనే ఆమె\nకిటికీ వద్దకు బిడ్డను తీసుకుపోయి బయటికి\nవిసిరి వేసింది.\n\nతోడేలు ఒడుపుగా ఆ బిడ్డను నోట కరుచు\nకుని, వెనకుక్కు తిరిగి అతి వేగంగా అడవి\nకేసి వెళ్ళిపోయింది.\n\nతరవాత సవతి రాజమాత తన వేలు\nచీరుకుని, ఒళ్ళు తెలియని మత్తులో ఉన్న\nబాలింతరాలి మూతికి రక్తం రాచి తన\nదారిన తాను అవతలికి వెళ్ళిపోయింది.\nరాజు వేట నుంచి తిరిగి వచ్చేసరికి సవతి\nతల్లి ఎదురై, “ఎంత పని జరిగిందో చూడు,\nనాయనా?” అని కల్లబొల్లి ఏడుపులు ఏడ్చి,\nమొసలి కన్నీళ్ళు కార్చుతూ, అతన్ని అతని\nభార్య పడుకుని ఉండే గది లోపలికి\nలాక్కొచ్చి చూపింది.\n\nతన భార్య మూతికి రక్తమూ, పక్కలో\nపిల్లవాడు లేకపోవటమూ చూసి రాజు\nభయ దుఃఖాలతో సతమత మయాడు.\nఈ వార్త పైకెక్కడా పాక్కరాదని అతను\nఆజ్ఞాపించాడు; ఏ తోడేలో వచ్చి తల్లి\nపక్కలో ఉన్న పిల్లవాణ్టి ఎత్తుకు పోయి\nనట్టు అందరికీ చెప్పమని అతను తన\nసవతి తల్లితో అన్నాడు. ఆమె సరే నన్నదే\nగాని, చాటుగా అందరితోనూ తన కోడలి\nమూతికి రక్తం ఉండటమూ, పిల్లవాడు\nమాయం కావటమూ గురించి చెప్పింది.\n\nఈ సంఘటన పల్ల అందరికన్న\nఎక్కువ వేదన పడిన మనిషి రాజకుమార్తె.\nఒక వంక పిల్లవాడు పోయాడు, మరొక\nవంక బ్రర్తకు తన పై అనుమానం కలిగింది.\nఆంతకు మించిన బాధ ఏముంటుంది?\nఅయినా ఆమె తన బాధను నిగ్రహించు\nకున్నది, పైకి దుఃఖించ లేదు; తన అన్న\nలకు చొక్కాలు తయారు చెయ్యటంలో\nనిమగ్నురా లయింది. ఆప్పుడప్పుడూ ఆమె\nఅన్నలు పకుల రూపంలో వచ్చి, తోటలోని\nచెట్ల మీద వాలీ, కటికీల వద్ద వాలీ ఆమెను\nచూసుకుని వెళుతూండేవారు.\n\nమరొక సంవత్సరం గడిచింది. పద\nకొండు చొక్కాలు పూర్తి అయాయి. పన్నెం\n\nడపది కూడా చాలా వరకు పూర్తి అయింది.\nఇంకా కొంచెం కొరవ ఉండగా ఆమెకు\nమళ్ళీ కాన్పు వచ్చింది. ఈ సారి ఆమెకు\nముద్దులు మూట గట్టే కూతురు కలిగింది.\n\nకిందటి సారిలాగా ఘారం జరగకుండా\nరాజు పురిటింట ఆహౌరాహ్యాలు దాసీలను\nకాపుంచాడు. కాని దుర్మార్గురాలైన రాజ\nమాత మళ్ళీ దాసీలకు లంచం పెట్టి, వారి\nచేత రాణికి మత్తుమందు పెట్టించింది.\nఒళ్ళు తెలియక పడి ఉన్న బాలింతరాలి\nపక్కనుంచి పసిబిడ్డను తీసి, ఈ సారి ఎలా\nమాయం చేదా మా అనుకుంటూండగా,\nపిలిచినట్టుగా వెనుకటి తోడేలే వచ్చి కిటికీ\nవెలపల నోరు తెరుచుకుని నిలబడింది. తన\nసమస్య సులుపుగా తీరిందనుకుని రాజ\nమాత ఆ చంటిబిడ్డను తోడేలుకు విసిరి\nవేసింది. తోడేలు ఒడుపుగా ఆ బిడ్డను\nనోటితో అందుకుని వెళ్ళిపోయింది. వెనకటి\nలాగే రాజమాత రాణీ మూతికి తన వేలి\nరక్తం పూసి, పెద్దపెట్టున కేకలు పెట్టి\nఆందరినీ పురిటి గదిలోకి పోగుచేసింది.\n\nరాణీ తన బిడ్డను తానే తిన్నదని\nఆందరూ నమ్మారు.\n\nరాణి ఎలాటి దుస్తితిలో పడిందంటే,\nఆమె మెదడు రాయిలాగా అయిపోయింది.\n\nతన ఆఖరు ఘడియ దగ్గిర పడిందని\nఆమెకు తోచింది. అయినా ఆమె తన\nవ్రతాన్ని భంగం కానివ్వక, పన్నెండో\nచొక్కా పూర్తి చెయ్యటానికి ఉపక్రమిం\nచింది. దాన్ని పూర్తి చెయ్యటం తప్ప\nఆమెకు మరేమీ పట్టలేదు.\n\nఈ లోపుగా రాజభవనంలో ఆమెను\nగురించి తర్జనభర్జనలు జరిగాయి. రాజు\nఆమెను తీసుకుపోయి అరణ్య మధ్యంలో\nఉన్న కుటీరంలో పదిలిపెడతా నన్నాడు.\nఇందుకు రాజమాత ఎంత మాత్రమూ\nసమ్మతించలేదు; అలాటి పాపాత్మురాలిని\nసజీవంగా చితిపైన దహించటమే తగిన\n\nశిక్ష అని ఆమె అన్నది. రాజోద్యోగులూ, న్యాయాధికారులూ కూడా ఆమెతో ఏకీ భవించారు. చేసేదిలేక రాజు ఆ సాయం కాలం తన భార్యను సజీవంగా దహించ వలసిందిగా శాసించాడు.\n\nనిర్ణయించబడిన వేళకు రాజభటులు వచ్చి ఆమెను ప్రేతభూమికి తీసుకు వెళ్ళారు. ఆమె తాను తయారుచేసిన చొక్కాలనూ, పూర్తికావచ్చే చొక్కానూ కూడా తన వెంట తీసుకుని భట్టుల వెంట బయలుదేరింది. ఆమెను చితి మీద ఎక్కించి నప్పుడు కూడా ఆ చొక్కాకు అఖరు కుట్లు కుట్టుతూనే ఉన్నది. ఆ పని పూర్తి అప్పుతూనే ఆమె చితి మీద చివాలున లేచి నిల బడి, “నేనే పాపమూ ఎరగను. రాజు గారిని పిలవండి,” అని కేక పెట్టింది.\n\nఆమె నోరు తెరిచి మాట్లాడటం చూసి అందరూ దిగ్భ్రాంతులై చూస్తూ ఉండగా ఎక్కడినుంచో పన్నెండు పక్కులు ఎగిరి\n\nవచ్చాయి. ఒక్కొక్కటి ఆమెను సమీ పించటమూ, దానికి ఆమె ఒక చొక్కాక్షప్పటమూ, వెంటనే అది ఒక అందమైన యువ కుడుగా మార్గమూ జరిగింది. పన్నెండు పక్కులూ పన్నెండుగురు రాజు కుమారులుగా మార్గారు. వారందరూ కలిసి ఆమెను చితి పై నుంచి కిందికి దించారు.\n\nఅదే సమయంలో రాజు అక్కడికి వచ్చాడు. ఏమి జరిగినదీ అతను అర్ధం చేసుకునే లోపుగా ఒక స్త్రీ ఒక చంటిపిల్లను ఎత్తుకుని, మరొక చిన్నకుర్రవాణ్ణి నడి పించుకుంటూ అక్కడికి వచ్చి, ఆ పిల్లలను వారి తల్లికి ఆప్పగించింది. ఈ సంఘటనలన్నీ చూసిన వారి ఆనందానికి మేర లేదు. రాజు తన భార్యతోనూ, బిడ్డలతోనూ ఇంటికి తిరిగి వచ్చాడు. అతను తన సవతి తల్లికి ఏమి శిక్ష ఇచ్చాడో మనకు తెలి యదు గాని, ఆమె మరెన్నడూ వారి ఆనందానికి ఆడ్డు రాలేదు.\n\nసుందరకొండ\n\nనూరామడల దూరం దూకినా కూడా\nహను మంతుడికి ఆయాసం కలగలేదు.\nఆఖరుకు ఊపిరి కూడా వేగంగా పీల్చలేదు.\nఅందుచేత అతను, “నేను ఎన్ని నూరామడ\nలైన దూక గలను. ఈ సముద్రం దాటటం\nఏపాటి?” అనుకున్నాడు. అతను పచ్చిక\nభూముల మీదుగా, చిన్న పెద్ద కొండలు గల\nఅరణ్యాలమధ్యగా లంకానగరం కేసి నడవ\nసాగాడు. లంకా పట్టణం చుట్టూ సరళ\nచెట్లూ, కొండగోగులూ, ఖిర్జూరాలూ, జంబీ\nరాలూ, కొండ మల్లెలూ, మొగలి పాదలూ,\nఏడాకుల అరటులూ మొదలైన ఎన్నో\nరకాల చెట్లున్నాయి, అందమైన ఉద్యానా\nలున్నాయి. నగరం చుట్టూ బంగారు ప్రాకా\nరాలున్నాయి, ఆగడ్డలున్నాయి. ఎవరూ\n\nలోపల ప్రవేశించకుండా భయంకరులైన\nరాకసులు ఆయుధాలతో కాపలా కాస్తున్నారు.\nలెక్కలేని కోట బురుజులతోనూ, ధ్వజ\nస్తంభాలతోనూ, ప్రకాశిస్తున్న ఇళ్ళతోనూ\nఅతి మనోహరంగా ఉన్న లంకా నగరం\nఎత్తున ఉండటం చేత నిజంగానే దేవ\nలోకానికి సంబంధించినట్టుగా ఉన్నది.\n\nలంకా నగరమూ, దానికి గల రక్షణలూ,\nరాకసుల కాపలా చూస్తూ ఉంటే హను\nమంతుడి కొక ఆలోచన కలిగింది: వానరులు\nసముద్రం దాటి ఈ లంకకు ఎలా వస్తారు?\nనూరు యోజనాల సముద్రాన్ని లంఘించ\nగల వానర వీరులలో హనుమంతుడు గాక,\nఅంగదుడూ, నీలుడూ, సుగ్రీవుడూ మాత్రమే\nఉన్నారు. మిగిలిన వాళ్ళ మాటేమిటి ?\n\nమహా వీరుడైనప్పటికీ రాము డిక్కడికి వచ్చి\nఈ లంకను జయించగలడా అని హను\nమంతుడికి అనుమానం కలిగింది. సీతను\nచూసినాక ఈ శంకలను గురించి ఆలో\nచించవచ్చు ననుకుని హను మంతుడు\nలంకలో ప్రవేశించటానికి చిన్న రూపం\nధరించాడు. మరీ చిన్న శరీరమైతే త్వరగా\nకదలలేడు, మరీ పెద్ద శరీరం అందరినీ\nఆకర్షిస్తుంది; అందుచేత అన్నివిధాలా అను\nకూలించే ప్రమాణంలో శరీరాన్ని ఉంచు\nకుని అతను ముందుకు సాగాడు. లంకలో\nజొరబడి సీతను వెదకటానికి రాత్రివేళే\nమేలని అతనికి తోచింది. అందుచేత అతను\n\nసూర్యాస్తమయ మయాక పిల్లి ప్రమాణం\nగల దేహంతో, నాలుగు కాళ్ళమీదా ఒకే\nసారి గెంతుతూ కోతిలాగే లంక ప్రవేశిం\nచాడు. లంకా నగరం హనుమంతుడికి\nఅద్భుతంగా కనబడింది. ఏడేసి, ఎనిమిదేసి\nఆంతస్థుల మేడలు, వాటికి వెండి బంగారాల\nస్తంభాలు, స్పటికమణుల ఆలంకారాలు!\nఎక్కడ చూసినా మణులతోనూ, ముత్యాల\nతోనూ తీర్చిన ఆలంకరణలు! “అహా,\nఈ నగరాన్ని వానరులు ఎలా జయిస్తారు!”\nఅనుకున్నాడు హనుమంతుడు.\n\nఅకస్మాత్తుగా హనుమంతుడి ముందు\nఒక భయంకర వికృతాకారం సాక్షాత్కా\nరించి, పెద్ద గొంతుతో అరుస్తూ, “ఎవరు\nనీపు? ఇక్కడి కెందుకు వచ్చావు? నిజం\nచెప్పకపొతే నీ ప్రాణాలు తీస్తాను!” అన్నది.\n\n“నా సంగతి చెబుతాను గాని నీ వెవతెవు?\nవికారమైన కళ్ళతో ఈ నగర ద్వారం దగ్గిర\nఏం చేస్తున్నావు?” అని హనుమంతుడా ఆకా\nరాన్ని ఆడిగాడు.\n\n“నేను ఈ లంకా నగరాన్ని. రావణుడి\nకింకరిని. ఈ నగరాన్ని నేను రక్తిస్తున్నాను.\nనన్ను గెలిచి నీపు నగరంలోకి అడుగు పెట్ట\nలేవు. నిశ్చయంగా నా చేతిలో చస్తావు,”\nఅన్నది లంక.\n\n“మరేమీ లేదు. ఈ బురుజులూ,\nప్రాకారాలూ గల అందమైన లంకా నగరాన్ని\nచూడ బుద్ది పుట్టి వచ్చాను. నగరమంతా\nచూసి ఎలా వచ్చానో, అలాగే పోతాను.\nఅంకే మీ చేయను,” అన్నాడు హనుమం\nతుడు. ఆ మాట విని లంక హనుమంతుణ్ణి\nఅరచేత్తో గట్టిగా చరిచింది. హనుమంతు\nడౌక్క కేక పెట్టి, తన ఎడమ పిడికిలి\nబిగించి లంకను ఒక్కపోటు పొడిచాడు.\nదాన్ని చంపాలనే ఉద్దేశం లేకపోవటంచేత\nఅతను ఆటే బలంగా కూడా పొడవలేదు.\nకాని ఆ దెబ్బకే లంక కాళ్ళూ, చేతులూ\nకొట్టుకుంటూ నేల కూలింది.\n\nలంక హనుమంతుడికి ఒక్క సమ\nస్కారం పెట్టి, \"కోతిరాజా, నీవు మహా\nబలుడవు. నా మీద నీ శక్తి చూపక, నన్ను\nకాపాడు. నేను ఓడిపోయాను. నన్ను\nఎవరో వానరుడు వచ్చి జయిస్తాడనీ,\nఅంతటితో రాకసులకు చేటు మూడుతుందనీ\nఒకప్పుడు బ్రహ్మ చెప్పాడు. ఆ సమయం\nఇప్పుడు వచ్చింది. ఇక రాకసులకు కీడు\nతప్పదు. సీతను ఎత్తుకు వచ్చి రావణుడు\nరాకసు లందరికీ నాశనం తెచ్చాడు. నీవు\nనగరం ప్రవేశించి నీ యిష్టం వచ్చినట్టు\nచెయ్యి. సీతను కూడా చూడు,\" అన్నది.\n\nఈ విధంగా లంకను జయించిన హను\nమంతుడు ప్రాకారం ఎక్కి లంకా నగరం\nలోకి దిగి, ఎడమకాలు ముందు పెట్టి నగరం\nప్రవేశించాడు. అతను రాజ మార్గం వెంట\nపోతుంటే వాద్య ధ్వనులూ, నప్వ్వలూ\nవినిపించాయి. ఇళ్ళన్నీ ఎంతో అందంగా\nరంగు రంగుల పుష్ప మాలలతోనూ, చిత్ర\nవిచిత్రమైన రంగులతోనూ అలంకరించి\nఉన్నాయి. మద్యం తాగిన స్త్రీలు త్రిస్థాయి\nలలో మనోహరంగా పాడి గంధర్వ స్త్రీలను\nజ్ఞాపకం చేస్తున్నారు.\n\nరాకసుల ఇళ్ళలో స్త్రీలు అటూ ఇటూ\nతిరిగేటప్పుడూ, మేడల మెట్లెక్కేటప్పుడూ\n\nచంద్రమామ\n\nచేసే అందెలు మొదలయిన వాటి ధ్వనులు\nహనుమంతుడు విన్నాడు. కొన్ని ఇళ్ళలో\nమంత్రాలు చదువుతున్నారు. ఒక చోట\nరాక్షససేన విడిసి ఉండటం కనిపించింది.\n\nహనుమంతుడు రావణుడు మొదలైన\nరాక్షస ప్రముఖులుండే కోటను చేరేసరికి\nపొద్దు పొయింది. దాని లోపల బంగారపు\nటిళ్ళు, బంగారు పూత పూసి, ముత్యాలతో\nఆలంకరించిన ప్రాకారాలూ ఉన్నాయి.\nదానికి భయంకరులైన రాక్షసులు కాపలా\nకాస్తున్నారు. ఎవరికీ తెలియకుండా హను\nమంతుడు ఆ అంతర్నగరం ప్రవేశించాడు.\nప్రతి ఒక్క ఇంటా రథాలూ, ఏనుగులూ,\n\nగురాలూ, సింహాసనాలూ ఉన్నాయి.\nఎక్కడ చూసినా బాగా తిని, తాగి ఒళ్ళు\nతెలియని స్థితిలో ఉన్న రాక్షస స్త్రీ పురుములు\nఅతనికి కనిపించారు.\n\nఅతను ధైర్యంగా ప్రతి ఇల్లూ, ఇంటి\nతోటా పరిశీలిస్తూ, ప్రహస్తుడు, మహా\nపార్శ్వుడు, కుంభకర్ణుడు, విభీషణుడు,\nమహోదారుడు, విరూపాకుడు, విద్యున్మాలి,\nవజ్రదంస్ట్రుడు, శుకుడు, సారణుడు,\nఇంద్రజిత్తు, జంబుమాలి, రశ్మికేతుపు,\nవజ్రకాయుడు, ధూర్మాకుడు, విద్యు\nద్రూపుడు, విఘనుడు, శుకానాసుడు,\nయుద్దోన్మత్తుడు, ధ్వజగ్రీవుడు, బ్రహ్మ\nకర్ణుడు, ఇంద్రజిహ్వుడు, కరాళుడు మొద\nలైన రాక్షస ప్రముఖుల ఇళ్ళన్నీ గాలించి\nరావణుడి ఇంట జొరబడ్డాడు. ఆ ఇంటి\nఆవరణలో రంగు రంగుల గురాలూ,\nబరావతాలలాటి ఏనుగులూ, శ్రేష్ఠమైన\nబంగారు ఆభరణాలు ధరించిన కాపలి\nవాళ్ళు కనిపించారు. ఆ ఇంట లతా\nగృహాలూ, చిత్రశాలలూ, క్రీడా గృహాలూ\nమొదలైన వివేరువేరుగా ఉన్నాయి.\nఅంతటా మణులు ప్రకాశిస్తున్నాయి.\nఆ ఇంట మంచాలూ, పీటలూ, పాత్రలూ,\nసమస్తమూ బంగారంతో చేసినవే. ఎక్కడ\n\nచూసినా పుష్పమాలలూ, సుగంధ దీపాలూ,\nధూ పాలూ కనిపించాయి. విశ్వకర్మ\nనిర్మించిన ఆ గృహం కన్న అందమైనది\nప్రపంచంలో ఎక్కడా లేదు. ఆక్కడే\nపుష్పక విమానం కూడా హనుమంతుడికి\nకనిపించింది.\n\nఅత్యద్భుతమైన పుష్పక విమానాన్ని\nవివరంగా చూసి హనుమంతుడు రావణుడి\nశయ్యాగా రానికి వెళ్ళాడు. అర్థరాత్రి\nదాటింది. అందరూ నిద్రపోతున్నారు.\nఅక్కడ హనుమంతుడికి వెయ్యి మంది\nస్త్రీలు కనిపించారు. వారిలో చాలామంది\nఅడ్డదిడ్డంగా పడుకుని ఉన్నారు. కొందరి\nచేతుల్లో ఇంకా వాద్యాలు మొదలైనవి\nఉన్నాయి. వారిలో చాలామంది సౌందర్య\nవతు లున్నారు. వారందరూ రావణుడి\nభార్యలు. వారిలో ఋషుల స్త్రీలూ, దేవ\nగంధర్వ స్త్రీలూ, రాకస స్త్రీలూ ఉన్నారు.\nకాని ఒక్కతె కూడా బలాత్కారంగా తెచ్చి\nనదికాదు. అందరికీ అతడిపై ప్రేమ ఉన్నది.\n\nరావణుడు ఒక పక్కగా శయ్యపై నిద్ర\nపోతున్నాడు. అతను తన నల్లని శర్మీరానికి\nఎర్రని చందనం పూసుకుని, బంగారు\nఅలంకారాలు గల బట్టలు ధరించి మందర\nపర్వతంలాగా ఉన్నాడు. రావణుడికి\n\nసమీపంగా వెళ్ళిన హనుమంతుడు భయ\nపడ్డ వాడిలాగా వెనక్కు వెళ్ళి, పక్కనే\nఉన్న మెట్ల మీది కెక్కి, అక్కడి నుంచి\nరావ ణుణ్ణి పరీక్షించాడు. నిద్రపోతున్న\nస్త్రీలలో సీత ఉన్నదే మోనని అతను\nచూడటంలో, అతని కళ్ళు రావణుడి\nపక్కనే పడుకుని ఉన్న మందోదరి పై\nపడ్డాయి. ఆమెను చూసి సీతే అనుకుని\nహనుమంతుడు ఒక్క కేణంపాటు సంతో\nషించి, మరుకేణం అనుమానంలో పడ్డాడు.\n\nరాముణ్ణి ఎడబాసిన సీతకు నిద్రాహా\nరాలూ, అలంకరణలూ, తాగుడూ\nఉంటాయా? అందుచేత ఆమె సీత అయి\n\nఉండదని హనుమంతుడు నిశ్చయించు\nకున్నాడు. అతనికి అనేక రకాల స్త్రీలు కని\nపించారు గాని సీత కనిపించలేదు. సీత\nప్రాణాలతో ఉంటే ఇందరు స్త్రీల మధ్యగాక\nఇంకెక్కడో ఉంటుందా ? సీత ఆత్మహత్య\nచేసుకున్నదేమో నని హనుమంతుడికి అను\nమాసం కలిగింది. ఇంత యత్నమూ చేసి\nచివరకు సీతను చూడకుండానే తిరిగి\nపోవలసివస్తుందా అని అతను భయపడ్డాడు.\n\nహనుమంతుడు మిగిలిన లంక\nయావత్తూ వెతకటానికి నిశ్చయించు\nకున్నాడు. పెడగా అనేక ఇళ్ళున్నాయి.\nకొన్ని మేడలు, కొన్ని ఇళ్ళలో నేలమాళిగ\n\nలున్నాయి. హనుమంతుడు అన్ని ఇళ్ళలో కీ\nజొరబడి అంతటా సీత కోసం వెతికాడు.\nఅఖరుకు వీధులూ, మంటపాలూ, తిన్నెలూ,\nబాపులూకూడా వెతికాడు. సీత అసలు లంక\nదాక రానే లేదేమో, రావణుడు తెచ్చే\nటప్పడు మార్గ మధ్యానో, సముద్రంలోనో\nపడిపొయిందేమో నని కూడా అతనికి\nతోచింది. తాను సీతను చూడక తిరిగి పోతే\nరాముడు చస్తాడు, రాముడి తమ్ములు\nచస్తారు. సుగ్రీవుడూ, అంగదుడూ చస్తారు.\nఅందుచేత సీత కనబడిన దాకా తాను\nలంకను విడవరాదు. ఇక్కడే ఏ వనంలోనో\nపళ్ళూ ఫలాలూ తింటూ ఉండి, సీతను\nచూడలేకపొయిన పక్షంలో ప్రాయోపవేశం\nచెయ్యటం మంచిదని హనుమంతుడు తీర్మా\nనించుకున్నాడు.\n\nరాత్రి అయిపో వచ్చింది. హనుమంతుడు\nప్రాకారంమీదుగా దూకి చుట్టూ చూసేసరికి\nఅతనికి ఆశోకవనం కనిపించింది. ఆక్కడ\nకూడా సీత కోసం వెతకవచ్చు నని అతనికి\nతోచింది. ప్రాకారం మీది నుంచి చూస్తే\nఆశోక వనంలో ఆశోక వృక్షాలతో బాటు\nమామిడి చెట్లూ, సంపెంగ చెట్లూ, ఇతర\nవృక్షాలూ, దట్టంగా అల్లుకుని ఉన్న\nలతలూ, నానా రకాల పకులూ ఉన్నట్టు\n\n\n\nతెలిసింది. హనుమంతుడు విడిచిన బాణం లాగా ఆ చెట్ల మీదుగా పరిగెత్తసాగాడు. అతని వేగానికి చెట్లు పూలను రాల్చాయి, పకులు గోల చేస్తూ ఎగిరాయి. హనుమం తుడు ఆ చెట్ల మీదుగా పోతూ ఆకులూ, పళ్ళూ రాల్చి చెట్లను మోడు చేశాడు, లత లను చిందరవందర చేశాడు.\n\nఅశోక పనంలో ఆనేక రకాల అందమైన కట్టడాలున్నాయి. కృత్రిమ వృషాలూ, దిగుడు బావులూ ఉన్నాయి. ఒక చోట ఒక క్రీడా పర్వతం ఉన్నది. దాని చుట్టూ చెట్లున్నాయి. దానిమీద రాతి ఇళ్ళున్నాయి. దాని పైనుంచి ఒక నది కిందికి ప్రవహి స్తున్నది. ఆ నదికి దూరంగా తామర తంపర కనిపించింది. ఆక్కడ చల్లని నీరు గల కృత్రిమమైన తటాకం ఒకటి ఉన్నది. దానికి రత్నాల మెట్లున్నాయి. ముత్యాలు అనుకలాగా పోసి ఉన్నాయి. దాని చుట్టూ అందమైన చెట్లూ, గొప్పమేడలూ ఉన్నాయి.\n\nహనుమంతుడికి దట్టమైన ఆకులూ, బంగారు ఆరుగులూ గల శింశుపా వృక్షం ఒకటి కనిపించింది. అతను కొన్ని బంగారు వృక్షాలనూ, వాటి మధ్య గల ఒక అశోక వృక్షాన్నీ చూసి ఆశ్చర్యపడ్డాడు. ఆ అశోక చెట్టు గాలికి కదిలినప్పుడల్లా గజ్జెలమోత వినిపించింది.\n\nఅతను శింశుపా వృక్షం ఎక్కి, “ఈ అశోకవనం ఇంత అందంగా ఉన్నదే, సీత రోజూ ఇక్కడికి రాక మానదు. ఆమెకు వనవిహారం ఇష్టం. ఆమె విహరించటానికి ఈ వనం తగి ఉన్నది, స్నానమాడటానికి ఈ జలాశయం కూడా తగి ఉన్నది. రాముణ్ణ తలచుకుని దుఃఖించటానికైనా ఇది ఎంతో ఆనువైన చోటు. సీతకు ఈ వనమూ, ఈ వనానికి సీతా తగి ఉంటారు. ఆమె జీవించే ఉండాలి గాని, ఇక్కడికి రాకుండా ఉండదు; నే నామెను తప్పక చూస్తాను కూడా!” అనుకున్నాడు.\n\nప్రపంచవు వింతలు: 25. లుంగ్ మేన్ బుద్ధుడు\n\nహౌసాన్పు వద్ద లుంగ్ మేన్ లోయ లోని ఈ బుద్ద విగ్రహం క్రీ. శ. 4 వ శతాబ్దిలో చెక్కబడింది. ఇది రాతి గుహలలో కొండరాయి నుంచి మలచినది. అఫ్టానిస్తానం నుంచి చీనాకు వెళ్ళిన గాంధార శిల్పం ఈ అద్భుత విగ్రహంలో కనిపిస్తుంది. ఈ ప్రాంతాల ఇంకా పెద్ద బుద్ద విగ్రహాలున్నాయి.\n\nCHITRA\n\n1. చిన్నం శేషారాపు, తాడికొండ\n\nనేను సరిగా వ్రాయలేను, చదవలేను. గాని “చందమామ” సహవాసం వల్ల యిప్పుడు బాగా చదవ గలుగుచున్నాను. అందుకు నా వందనములు స్వీకరిస్తారా, మరే బహుమతినైనా కోరెదరా?\n\n“చందమామ” చదివే అలవాటు పిన్నలలోనూ, పెద్దలలోనూ పెంచటానికే పుట్టింది. ఆ ఆశయం నెరవేరటమే మాకు పెద్ద బహుమాసం.\n\n2. సోమంచి తోభారాణో, ఉండి\n\n“ఆ శత్రులపాలిటి బ్రహ్మజెముడే నిన్ను తిరిగి నా పరం చేసాడు” అని బ్రహ్మదండి [రాకాశిలోయ] అన్నాడు. మచ్చలేని చందమామకి ఈ మచ్చ ఏమిటి, మామా?\n\nఆందులో ఆచ్చు తప్పేమీ లేదు. బ్రహ్మదండి భాషే అంత.\n\n3. కె. ఎల్. రావు, విశాఖపట్టం\n\nఆన్నయ్యా, చైనావారితో ఇంత గొడవ జరిగాక కూడా యింకా చైనా కథలే వేయాలా?\n\nఅదివరకు చైనా జానపద కథలు వేసింది వారిపై గల అధిమాసం కొద్దీ కాదే!\n\n4. వి. శ్రీనివాసరావు, ఖుర్దారోడ్డు\n\nఆన్నయ్యా, మన గెలాక్సి పేరేమిటి? సూర్యునికి మిక్కిలి దగ్గరగా నున్న నక్షత్రము ఎంత దూరములో కలదు?\n\nమన గెలాక్సిని “పాలవెల్లి” అంటున్నాం. సూర్యుడికి దగ్గిరగా ఉన్న నక్షత్రం “ప్రాక్సిమా సెంటారై”; ఇది మనకూ సూర్యుడికి మధ్య ఉండే దూరానికి 260,000 రెట్లు హెచ్చు దూరంలో ఉన్నది. సెకండుకు 186,000 మైళ్ళు ప్రయాణించే కాంతి ఈ దూరం ప్రయాణించటానికి 4 నంవత్సరాల కన్న హెచ్చు కాలం పట్టుతుంది.\n\n5. కె. చొక్కలింగం పిల్ళె, వెంకటా మాపురం\n\nసూర్యుడు పెద్ద అగ్నిగోళం. వస్తువు మండాలి అంటే ఆక్సిజన్ అవసరం.\nఆయితే సూర్యునికి ఆక్సిజన్ ఎలా సరఫరా అవుతుంది? సూర్యుడు\nఆక్సిజన్ లేకనే వెలుగుతాడా?\n\nసూర్యుడు పూరిల్లు తగలబడుతున్నట్టుగా తగలబడే గోళం కాదు. అది ఉష్ణగోళం.\nదాని లోపల అనేక లక్షల డిగ్రీల వేడి ఉన్నది. ఆ వేడికి సృష్టిలో ఉండే ఏ పదార్థ\nమైనా ప్రజ్వలిస్తుంది. ప్రజ్వలించటం వేరు, మండటం వేరు. కట్టెలు మొదలైనవి\nఆక్సిజన్ సహాయంతో మండి రాసాయనికమైన మార్పు పొందుతాయి. ఎలెక్ట్రిక్ బల్బు\nమండదు, విద్యుచ్ఛక్తికి వెలుగుతుంది. దానిలో ఉండే ఫిలమెంటులో మార్చేమీ\nఉండదు. అలాగే గాస్ లైట్ల పత్తులూ, బాగా కాల్చిన ఇనుమూ వేడెక్కి ప్రకాశిస్తాయి.\nఇలా ప్రజ్వలించే పదార్థాలు వాయు రూపంలో సూర్యుడిలో ఉన్నాయి.\n\n6. కె. శ్రీనివాసులు నాయుడు, కడప\n\nఆకాశం నీలముగా ఎందుకుంటుంది? అంతరిక్షంలో ఎంత దూరం పోయినా\nఅదే రంగు ఉంటుందా?\n\nరాత్రిపూట మనకు ఆకాశం ఏ రంగులో కనిపిస్తుందో అదే ఆకాశం అసలు రంగు.\nభూమికి చేరువగా ఉండే దట్టమైన గాలిపారలలో సూర్యకాంతి తాలూకు నీలం\nకిరణాలు చెదరటం వల్ల మనకు ఆకాశం ఆ రంగుగా కనిపిస్తుంది. దూరాన ఉన్న\nకొండలు నీలంగా కనిపించేది కూడా అందుకే. అంతరిక్ష నౌకలలో తిరిగిన వారు\nదట్టమైన గాలి పారలకు ఎగువగా తిరగటం చేత వారికి ఆకాశం పగలు కూడా నల్ల\nగానే కనిపించింది. కాని వారు భూమి కేసి చూస్తే భూమి నీలంగా కనిపిస్తుంది.\nఈ మాట తిరిష్కోవ ఇటీవల మధ్రానులో కూడా చెప్పింది.\n\n7. స్వర్గం లక్ష్మనారాయణ, కొత్తపల్లి\n\nమామయ్యా, చంద్రుడు తన చుట్టూ తాను తిరుగును గదా, చంద్రుని లోని\nఅవతలి భాగమే యెల్లప్పుడు మనకు కనిపించుచున్నది, కాని అవతలి\nభాగము ఎందుకు కనిపించుట లేదు?\n\nచంద్రుడు తన చుట్టూ తాను ఒకసారి తిరిగేసరికి భూమిచుట్టూ ఒకసారి తిరిగి\nవస్తాడు. అందుచేత మనకు ఎప్పుడూ ఒక సగమే కనిపిస్తుంది. మనం గుడి చుట్టూ\nఇలాగే ప్రదక్షిణం చేస్తాం. గుడిని ఒకసారి చుట్టై వచ్చేసరికి మనం ఒక ఆత్మ ప్రదక్షిణ\nచేస్తాం. గుడిలో ఉండే దేవుడు మనని చూడ గలిగితే ఆ దేవుడికి మన కుడి\nపార్యవమే అస్తమానమూ కనిపిస్తుంది.\n\nబహుమతి\nపొందిన వ్యాఖ్య\n\nనందనవనములో\n\nపంపినవారు :\nది. ఆర్. గాంధీ, మదిర\n\nఖసుమతి\nపొందిన వ్యాఖ్య\n\nసుందరవలయము\n\nపంపినవారు :\nది. ఆర్. గాంధీ, మదిర\n\nసూర్యుడి “కిరీటం”\n\nసూర్యుణ్లీ ఒకప్పుడు గ్రహాలకు రాజుగా భావించేవారు. రాజుకు కిరీటం ఉండాలి గద. సూర్యుడికి “కొరోనా” ఉన్నది. “కొరోనా” అంటే కిరీటమనే అర్థం.\n\nసూర్యుడి “కొరోనా” ఆన్నది ఒక కాంతి వలయం. అది సూర్యబింబం చుట్టూ అనేక లక్షల కిలోమీటర్ల దూరం ఆకాశంలోకి వ్యాపించి ఉంటుంది. “కొరోనా” కాంతి చంద్రుడి కాంతిలో సుమారు నగంఉంటుంది. సూర్యుడి కాంతి దాని కాంతి కన్న అనేక వేల రెట్లు హెచ్చు కావటం చేత అది మనకు గ్రహణ నమయంలో తప్ప కనబడదు. శాస్త్రజ్ఞులు ఈ కాంతి వలయాన్ని నంపూర్ణ సూర్య గ్రహణమప్పుడే మొట్టమొదట కనిపెట్టారు.\n\nఒకప్పుడు శాస్త్రజ్ఞులు “కొరోనా” స్వరూపాన్ని చితించారు. నంపూర్ణ సూర్య గ్రహణం 2 లగాయతు 8 నిమిషాలలో ముగుస్తుంది గనక ఆ సమయం ఒక్క చిత్రం తయారు చేయటానికే గట్టిగా చాలేది కాదు. ఈ నాడు టెలి కామెరాలతో “కొరోనా” కు వందల కొద్దీ ఫాటోలు తీయవచ్చు.\n\nసూర్యుడి చుట్టూ కాంతివలయం మాత్రమేగాక, బింబం అంచు వెంబడి లేచిన జ్వాలాతోరణాలు కూడా గ్రహణ మప్పుడు కనిపిస్తాయి. (బొమ్మలో చూడండి.) వాటిలో కొన్ని మేఘాలలాగా ఉంటాయి, కొన్ని జలయంత్రాలలాగుంటాయి. వాటిలో కొన్ని నిజంగా మేఘాలే—అగ్నిమేఘాలు. ఆవి సూర్యుడి వాతావరణంలో తేలుతూ అనేక గంటలపాటు, ఒక్కొక్కప్పుడు అనేక రోజులపాటు ఉండి క్రమంగా కరిగిపోతాయి. వాటి ప్రమాణం చాలా హెచ్చు.\n\nమరికొన్ని సూర్యుడి నుంచి పైకి చిమ్మే జ్వాలలు. ఇవి కొన్ని లక్షల కిలోమీటర్ల ఎత్తుకు పోతాయి. 1938 లో లేచిన ఒక జ్వాల 15 లక్షల కిలోమీటర్ల ఎత్తుకు చిమ్మటం శాస్త్రజ్ఞులు గమనించారు.\n\nటెలిస్కోవులు కనిపెట్టిన తరువాత సూర్యుణ్ణి గురించి ఎన్నో విషయాలు తెలిశాయి. అంతకు పూర్వం సూర్యుడంటే తెల్లని రంగు వచ్చేదాకా కాలిన ఒక బ్రహ్మాండమైన ఇనప గోళంలాటి దనుకునేవారు. కాని సూర్యుడిలో ఉన్న వేడికి విపదార్థమూ మనస్థితిలో ఉండ లేదు, ద్రవస్థితిలోనూ ఉండలేదు. సూర్యుడు ప్రజ్వలించే వాయువుల ముద్ద. వేలూ, లక్షలూ డిగ్రీల వేడికి వాయువు చలనం లేకుండా ఉండటం సాధ్యంకాదు. సూర్యుడిలోని వాయువులు తీవ్రమైన శక్తితో కదులుతూ ఉంటాయి. ఆ శక్తి ముందు భూమి పై వీచే మారు తాల శక్తి ఎందుకూ పనికిరాదు.\n\nసూర్యగోళం ఆనేక పందల కోట్ల వీళ్ళనుంచి ఇలాగే ఉన్నది. ఇంతకాలమూ ప్రతి కణమూ అందులో అపారమైన వాయు సంచలనం సాగుతూనే ఉన్నది. సూర్యుడిలో సాగే అగ్ని తుఫానులతో పోల్చితే మనం చూసే తుఫానులు చంటిబిడ్డ శ్వాసలాటివి.\n\nసూర్యుడిలో బ్రహ్మాండమైన మచ్చలు విర్పడుతూ ఉంటాయి. వాటినుంచి బ్రహ్మాండమైన విద్యుత్ప్రవాహాలు విశ్వాంతరాళంలోకి ప్రసారమవుతూంటాయి. సూర్యగోళంలో అప్పుడప్పుడూ కలిగే బ్రహ్మాండమైన పేలుడులకు ప్రజ్వలించే వాయువులు సెకండుకు 400 కిలో మీటర్ల వేగంతో ఆకాశంలోకి లేస్తాయి. (స్పూత్నిక్కుల ఆరంభ వేగం సెకండుకు 11 చిల్లర కిలో మీటర్లు.) పది నిమిషాల కాలంలో ఈ జ్వాలలు భూమి నుంచి చంద్రు డున్నంత దూరం ప్రయాణిస్తాయి. చంద్రుడు ఈ జ్వాలల దారికి అడ్డం వచ్చిన పక్షంలో కొద్ది కణాల లోపల అది పూర్తిగా అంటుకుని మండుతుంది.\n\nగ్రహణం లేని సమయంలోకూడా సూర్యగోళం మీది నుంచి పైకి లేచే జ్వాలా తోర ణాలను గమనించే సదుపాయాలను శాస్త్రజ్ఞాలు కనిపెట్టారు. ఇందుకొరకు ప్రత్యేకమైన టెలిస్కోవులు కూడా ఉన్నాయి. ఈ జ్వాలా తోరణాలు పైకి లేపటం ఫోటోలు తియ్యటమే గాక సినిమాలుకుడా తీస్తున్నారు. ఆనేక గంటలూ, రోజులూ పట్టే సౌరజ్వాలల ‘జీవితాన్ని’ ఈ సినిమాలు కొద్ది నిమిషాలలో ప్రదర్శిస్తాయి.\n\nసౌరజ్వాలల ఉధృతానికి, సూర్యుడిలోని మచ్చలకూ సంబంధం ఉన్నట్టు కని పిస్తుంది. సూర్యుడిలోని మచ్చల సంఖ్య హెచ్చడమూ, తగ్గడమూ పదకొండేళ్ళ కొకసారి జరుగుతుంది. ఇవి సూర్యబింబం కాంతితో పోల్చితే నల్లగా ఉంటాయి గనక మనం మామూలుగా వాటిని చూడలేం. కాని వాటి వేడి 5,000 డిగ్రీలుంటుంది. వాటిని చూడ గలిగినట్టయితే సూర్యబింబం మనకు గుండ్రని పక్లెంలాగా కాక పీచులు రేగిన బంతిలాగా కనబడుతుంది. ఆ పీచుల ఆకారం అనుక్షణమూ మారుతూ ఉంటుంది.\n\nగత నూరు కోట్ల సంవత్సరాల కాలంలో సూర్యుడి వేడి విమాత్రమూ మారలేదని శాస్త్రవేత్తలు నిరూపించారు. కనుక మరి కొన్ని వందల సంవత్సరాల దాకా సూర్యుడి “కరీటానికి” చలనం ఉండదనుకోవచ్చు."
        },
        {
            "title": "డి శెంబర్ నెల పోటీ ఫలితాలు",
            "page_start": 77,
            "pdf_page": 77,
            "content": "ఫోటోవ్యాఖ్యల పోటీ :: బహుమానం రు. 10 లు\n\nఈ ఫాటోల వ్యాఖ్యలు 1964 ఫిబ్రవరి నెల సంచికలో ప్రకటింపబడును.\n\n★ పై ఫోటోలకు సరిఐస వ్యాఖ్యలు ఒక్క మాటలోగానీ, చిన్న వాక్యంలోగానీ కావాలి. (రెండు వ్యాఖ్యలకూ సంబంధం వుండాలి.)\n\n★ డిశెంబర్ నెల 20-వ తేదీలోగా వ్యాఖ్యలు మాకు చేరాలి. తరువాత చేరే వ్యాఖ్యలు ఎంత మాత్రమూ పరిశీలింపబడవు.\n\n★ మాకు చేరిన వ్యాఖ్యలలో అత్యుత్తమంగా వున్న సెట్టుకు (రెండు వ్యాఖ్యలకు కలిపి) రు. 10/లు బహుమానం.\n\n★ వ్యాఖ్యలు రెండూ పోస్టుకార్డుపైన వ్రాసి, ఈ ఆడనుకు పంపాలి:—చందమామ ఫోటో వ్యాఖ్యల పోటీ, మధ్యాను-26.\n\n## డి శెంబర్ నెల పోటీ ఫలితాలు\n\nమొదటి ఫోటో: సందనవనములో\n\nరెండవ ఫోటో: సుందరవలయము\n\nపంపినవారు: బి. రామక్రిషన్ గాంధీ, మదిర, (ఖమ్మంమెట్ జిల్లా)\n\nబహుమతి మొత్తం రు. 10/- ఈ నెలాఖరులోగా పంపబడుతుంది\n\nసావిత్రి సౌందర్య రహస్యం\n\n‘లక్స్ నా చర్మసౌందర్యానికి\nదివ్యమైనది’ అన్నది ఆమె\n\nలక్స్ టాయ్ లెట్ సట్టు\n\nసినీమా తారలకు సౌందర్యమునిచ్చే శుద్ధమైన, సౌమ్యమగు సట్టు\n4 వానవెల్లి రంగులలోను, తెలుపులోను వున్నది.\n\nLTS. 148-77 TL\n\nహిందుస్థాన్ లీవర్ ఉత్పత్తి"
        },
        {
            "title": "అమృతాంజన్ 10 రకాల బౌషధాలు చేరిన మందు",
            "page_start": 79,
            "pdf_page": 79,
            "content": "కీళ్ళ నొప్పిని\nపోగట్టుకోండి ఇదుగో\n# అమృతాంజనము\n\nశమనం కలిగించే 10 రకాల బౌషధాలు\nచేరి ఉరిడడంచేత అమృతాంజన్\nఅమోఘమైన శ్రీఘ్ర నివారిణి. అతి\nనా జూకు గా ఉపయోగించుకోవచ్చు\nకాబట్టి ఒక సీసా నెలల తరబడి\nచెస్తుంది. 70 ఏళ్ళు కీర్తిపాందిన నమ్మక\nమైన ఇంటిమందు. అమృతాంజన్\nకండల నొప్పులకు, బెయుకు, తలనెప్పి,\nగుండె జలుబు ఇతర నొప్పులు జలు\nబులు బాధలకుకూడా అమోఘమైనది.\nనంసార తాపత్రయాలు వాతావరణపు\nమార్పులు నొప్పులు, జలుబులు ఇతర\nబాధలు, కలిగిస్తాయి. అవసరానికి అను\nచుగా ఒక అమృతాంజన్ సీసా ఉంచండి.\n\n## అమృతాంజన్ 10 రకాల బౌషధాలు చేరిన మందు\n\nఅమృతాంజన్ క్రోత్తగా అట్ట పెద్దలో\nచెస్తుంది. సీసా 'ఆలూ' క్యాప్టో సీలు\nచేసే ఉంటుంది.\n\nఅమృతాంజన్ లిమిటెడ్\nమధ్యాసు · బొంబాయి · కథకల్తె · ధిల్లీ\n4W7-AM-2550\n\nవాటర్ బరీస్\n\nవిటమిన్ కాంపాండ్ ను\nమిరు ఎపుడు తీసుకోవాలి?\n\nవాటర్ బరీస్ విటమిన్ కాంపౌండు, పిల్ల\nలకు పెద్దవారికి, అన్ని వాతావరణములోను...\nసంవత్సరములో అన్ని కాలములందు ...  \nసిఫారసు చేయబడిన సాధారణమైన టానిక్.\n\n■ ఎక్కువగా విటమిన్ బి కాంప్లెక్స్. మాల్డ్ ఎక్స్ట్రాక్టు మరియు ఆరోగ్యమునకు, సర్తువకు ముఖ్యావసరమైన ఇతర పదార్థములు కలిగి వాటర్ బరీస్ విటమిన్ కాంపౌండు ఆకలిని పుట్టించి సుఖముగా నుంచును.\n\nవాటర్ బరీస్\n\nవిటమిన్\n\nకాంపౌండు\n\nవార్చర్. లేంబర్ట్ ఫార్మసూటికల్ కంపెనీ (పరిమితమైన బాధ్యతలలో యు.ఎస్. ఎలో స్థాపితము)\n\nWLY-9 TEL\n\nఇప్పుడు!\nమా ప్రియమైన\n\n(పామేద రూపంలో)\nట్యూబ్\nహ్యాకింగ్ లోకూడా లచించుచున్నది\n\n* చింది పోడు\n\n* పాఠ పోడు\n\n* పగిలి పోడు.\n\nకొర్తి తిగటగలది గనుక వచితలను\nకూడా మంచిది\n\nసోర్ ఏతెంట్లు మరియు ఎగుమరి దాప్తః\nఎమ్.ఎమ్. ఇంతట్ వాలా, ఆహమారాద్.1\nఏతెంట్లు:\nని. సనోక్తమ్ అండ్ కొ., బొంబయి-2 లే\n\nపెప్స్ గొంతు\nమరియు\n\nగుండె\nబిళ్లలను\nమీరు\nసేవించేయడం\nమీ దగ్గు త్వరితంగా పోవును\nపెప్స్ ను చప్పరించి, నాప్పిని నివారించే దర్యను జరుపునట్టి అందరి శమికర ఆవిరులను ఆస్వాదించండి, ఆవి గొంతు నాప్ప, రొమ్ము పడి శెము, దగ్గు లేక జలుబును గలిగించే క్రిములను రంపును. పెప్స్ తక్కణ వివారణను గలిగించి క్రిములను విర్మార్లించును.\n\nఇండులో హానికర\nఓచ్చుటు లేవు పిల్లలకు\nమరిషితంగా\nఇవ్వవచ్చును.\nరొమ్ము పడి శెములుఁ\nగొంతు నొప్పి,\nపడి శెము, అధిక\nకఫము జలుబులు,\nదగ్గులను ,\nత్వరితంగా నివారించును\nమండుల వ్యాపారులందరివద్ద ఆమ్మబడుతున్నది\nసి. ఇ. ఫుల్ ఫోర్డ్ (ఇండియా) ప్రైవేట్ లి.\n\nFPY-55-TEL\n\nమధ్రాసు రాష్ట్రమునకు సోల్ డిస్ట్రిబ్యూటర్లు:\nM/s. మోతీ అండ్ కో,\n\nమ ద రా సు - 3.\n\nసిందూర్ పిక్చర్స్\nచిత్తూర్ రాణీ\nప్రజ్ఞాని\n\nరవన రేర్లీ దర్శకత్వం చిత్రపు నారాయణమూల్తి. B.A., సంఘితం.చంద్రం.సూర్యం.\n\nREVATHI\n\nఅంట్ర, తెజాం: వాంశి: సీజిడె: బాస్కుర్\n\nSTUDIO Ketha.\n\nChandamama [ Telugu ]\n\nDecember '63"
        },
        {
            "title": "గొల్లభామ మార్కు",
            "page_start": 83,
            "pdf_page": 83,
            "content": "# పరమానందము\n\nఆసలైన గొల్లభామ డబ్బాలకే మూతమీద ఎంటాన్ ముద్ర ఉంటుంది.\n\nగమనిక : డబ్బా మూతను పూర్తిగా తీయండి. లోపల పాటను గాజు తాడీ లోకో గిన్ని లోకో చంచండి.\n\nగొల్లభామ మార్కు ఉత్తేజాన్ని కల్గించే పుష్టికర పదార్థము నింధాగల డబ్బాను తెరిచారన్నమాట, ఎందుకంటే ప్రతి గొల్లభామ డబ్బా కుద్దమైన తీయని తాజా పాటు రుచికరంగా మీగడంత చిక్కగా గట్టిపరచబడి నిండి తోజీకిన లాడుతూంటుంది కుటుంబంలో ఆందరికి ఇస్త్రమై కుద్దమైన పాట నప్తువను రుచికరంగా అనుభవించడానికి, ఉత్తేజాన్ని కల్గించి పరమానందాన్ని పొందించడానికి గొల్లభామ గడ్డ పాటు విశిష్టమైనవి :\n\n## గొల్లభామ మార్కు\n\nపూర్తి మీగడగల తెయ్యని గడ్డ పాలు\n\n151166\n\nNESTLE\n\nనెన్సల్ ఉత్పాదన,\n\n## నోపిన్ అమోఘంగా పనిచేసి పెయిన్ బామ్ సరిగ్గా వాడి నత్పలితాలు పొందండి\n\n* నోపిన్ ఎంతో సెవాసంగా వుండి నోప్పని యిట్టే పోగొట్టును. చెమట పట్టి చీకాకుగా బాధగా వుండదు. తేడా కనిపెట్టండి.\n\n* నోపిన్ వల్ల చర్మంమీద పాక్కులెక్కదు. చిటచిటచి, దురద వుండదు. మందు ఆలవాటేమీ అవదు.\n\n* నోపిన్ లోని ఓపధులు ప్రఖ్యాత వైద్యులు, శాస్త్రవేత్తలూ పరిశోధించి చేర్చినవి. సీల్డ్ ట్యూబులలో వున్నందున ఎప్పుడూ తాజాగానే వుంటుంది.\n\n## నోపిన్\n\nపెయిన్ బామ్\n\nది కలకత్తా కెమికల్ కం. లిమిటెడ్, కలకత్తా-29.\n\nకోటానుకోట్లు | వాడుక చేసారు\n\nనోప్పులకు, దాధంకు పెటుకులకు కండి రచన నోప్పులకు నడుం నోప్పుకి తుంటి నోప్పుకి రొమ్మ వడి శానికి (జలబు) అమోఘంగా పనిచేసింది\n\nఎల్లప్పుడూ ఒక ట్యూబు నోపిన్ ను అందుబాటులో వుండుకోండి\n\nమోడల్ యు డబ్ల్యు - 153\n\n★ ఆల్ వేవ్ ఎ/సి\n\n★ 3 బ్యాండ్లు, పయాసో స్వరముల చేర్పుతో\n\n★ స్వరనియంత్రణకు నూతన మెల్లో స్వచ్\nరు. 360.00\n\n(ఎక్సైజు నుంకముతో సహా—\nస్థానిక పస్సులు అదనము)\n\nకొత్త మోడల్\n\nమహత్తర వినోదు మిచ్చునది\n\nషార్ప్ - ఝంకార్ విడనాడబాలని అద్భుత మైన జోడు. విచకుణపరుల సొత్తు. ఇది మీకు ఉండే తీరాలి.\n\nShast\nJHANKAR\n\nట్రాన్ఫిప్టర్ రెడియోలతో అగ్రగణ్యులు\nరెడియో డివిజన్:\nఇండియన్ ప్లాన్టిక్స్ లి., బొందాయి-67.\n\nJHANKAR\n\nహయకావా ఎలక్ట్రిక్ కం. లి, జపాను వారి సాంకేతిక సహకారంతో నిర్మితము.\n\nTEL\n\nమీ సమీపవు షార్ప్ - ఝంకార్ డిలరును సంపదించండి\nఆంధ్రప్రదేశ్, మద్దాను, మైసూర్, కేరళ\n\nప్రాంతీయ పంపకదారులు : జే - ఒ - ఫోన్ కంపెనీ,\n13, మింట్ స్ట్రీట్, మదదాను."
        },
        {
            "title": "క్యాడ్ బరీస్",
            "page_start": 85,
            "pdf_page": 85,
            "content": "# పాలయెక్క గుణములు గలిగిన...\n\nCFY-9 TEL\n\n## క్యాడ్ బరీస్\nమిల్క బాక్ లెట్\n\nమిఠా యిని మించినది ... ఆ హారు ము!\n\nWITH AN EXPERIENCE OF\nOVER 30 YEARS\n\nTHE\nB. N. K. PRESS\n\nPRIVATE LIMITED,\n\"CHANDAMAMA BUILDINGS\"\n\nMADRAS-26 (PHONE: 41851-4 LINES)\n\nOFFER\nBEST\nSERVICES\n\nIN\n\nCOLOURFUL PRINTING &\nNEAT BLOCK MAKING\n\nFAMOUS FOR PRECISION\nAND PROMPTITUDE\n\nCHANDAMAMA (Telugu)\n\nDECEMBER 1963\n\nRegd. No. M. 4854\n\nమహారాత్రం"
        }
    ]
}