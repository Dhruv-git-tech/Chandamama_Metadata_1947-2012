{
    "book_id": "చందమామ_2006_10",
    "stories": [
        {
            "title": "దయ్యాలు చేసిన పెళ్ళి",
            "page_start": 7,
            "author": "మాచిరాజు కామేశ్వరరావు",
            "pdf_page": 6,
            "content": "# దయ్యాలు చేసిన పెళ్ళి\n\nకృష్ణవేణి సవతితల్లి పెంపకంలో, చిన్న తనం నుంచీ అష్టకష్టాలు పడింది. ఆమెకు ఇరవై ఏళ్ళ వయసువస్తుండగా, తండ్రి ఏదో విష జ్వరంతో కాలం చేశాడు. కృష్ణవేణికి పెళ్ళి చేయడం సవతితల్లి సుబ్బరత్తమ్మకు ఏమాత్రం ఇష్టంలేదు. కృష్ణవేణి పెళ్ళి చేసుకుని పెళ్ళి పోతే, ఇంటెడు పనీ ఎవరు చేసేట్టు? అలా అని పెద్దపిల్లకు పెళ్ళి చేయకుండా, తన కూతుళ్ళిద్దరి పెళ్ళిళ్ళూ చేస్తే, ఊళ్ళోవాళ్ళు నానా మాటలూ అంటారు!\n\nఅందుకే సుబ్బరత్తమ్మ, ఊళ్ళో అడిగిన వాళ్ళకీ, అడగనివాళ్ళకీ, “మా కృష్ణవేణి జాతకరీత్యా పెళ్ళయిన ఏడాదిలోగా కట్టు కున్నవాడు హరీ అంటాడట! ఇక, దాన్ని చేసుకోవడానికి ఎవరు ముందుకు వస్తారు,” అంటూ లేని కళ్ళనీళ్ళు పమిట చెంగుతో అద్దుకునేది.\n\nఇలా వుండగా, ఒక రోజు పారుగూరు నుంచి, ఒక డెబ్బైఏళ్ళ ముసలాయన కృష్ణవేణిని చేసుకోవడానికి వచ్చాడు. ఆయన ఖట్టుకు తిరిగిత్తు, “నాకు జాతకాల పట్టింపు లేదు. పిల్ల నాకు నచ్చింది,” అన్నాడు.\n\nఆయనవెంట వచ్చిన గుమాస్తా, సుబ్బరత్తమ్మను పక్కకు తీసుకు పెళ్ళి, “ఈ పెళ్ళి జరిపిస్తే అయ్యగారు మీకు రెండు లక్షలు ఇస్తాడు. పెళ్ళి ఖర్చుకూడా ఆయనే భరి స్తాడు,” అన్నాడు.\n\n“ఇకనేం, పదిరోజుల్లో ముహూర్తం పెట్టుకుందాం!” అని ఆనందంగా వాళ్ళను సాగనం పింది సుబ్బరత్తమ్మ.\n\n“జన్మంతా నేను పెళ్ళి మాట తలపెట్టకుండా, నీతోనే వుండిపోతాను. నాకీ పెళ్ళి చేయకు,” అంటూ సుబ్బరత్తమ్మకు చేతులు జోడించింది కృష్ణవేణి.\n\n“ఇంకా నయం! నా కూతుళ్ళ పెళ్ళి ఘనంగా జరగాలంటే నువ్వు పెళ్ళి చేసుకోక తప్పదు. వెధవవేషాలు వేస్తే వీపు చిట్లకొడతాను,” అన్నది రత్తమ్మకరినంగా.\n\nమాచిరాజు కామేశ్వరరావు\n\nఆ ముసలాడితో పెళ్ళికన్న చావడం మేలని పించింది కృష్ణవేణికి. ఆ రాత్రి ఇంట్లో అందరూ నిద్రలో వుండగా, కృష్ణవేణి ఇల్లొదిలి దాపు లనే వున్న అడవిదారి పట్టింది.\n\nశ్రావణమాసం కావడంతో, అంతకు ముందే కురిసిన భారీ వర్షాలవల్ల, దారి అంతా బురద బురదగా వున్నది. దారికి అటూ ఇటూ పెరిగిన ముళ్ళపాదల్లోంచి కీచురాళ్ళు చెవులు దిబ్బెళ్ళు పడేలా రొద చేస్తున్నాయి. కృష్ణవేణి ఇవేమీ పట్టించుకోకుండా చాలాసేపు నడిచి, కాళ్ళు నొప్పి పుట్టడంతో దారికి కొంచెం పెడగా వున్న, ఒక పాడు పడిన బావిగట్టు మీద కూర్చున్నది.\n\nఆ మరుక్షణం, “ఓహోహో! ఎవరీ చూడ చక్కని చిన్నది? ఎంత దుస్సాహసం! ఇంత రాత్రి వేళ వచ్చి, మా సొంత బావిగట్టు మీద\n\nకూర్చోడమే,” అంటూ, ఒక ఆడా, ఒక మగ దయ్యం పక్కనున్న చెట్టు కొమ్మపై నుంచి, కృష్ణవేణి ముందుకు దూకినై.\n\nఆమె వాటికేసి నిర్భయంగా చూస్తూ చిన్నగా నవ్వింది. ఇది చూసి దయ్యాలు ఆశ్చర్యపోతూ, “నీకు మా అతిభయంకర మైన రూపం చూస్తే గుండెలో దడ పుట్టడం లేదా?” అని ప్రశ్నించినై.\n\n“చావడానికి ఇల్లొదిలిన వాళ్ళకు భయం, గుండెదడా ఏమిటి?” అంటూ కృష్ణవేణి మరొకసారి నవ్వింది.\n\nదయ్యాలు ముఖముఖాలు చూసుకుని, “చావడానికి వచ్చావా? ఇంతకూ నీ కొచ్చిన కష్టం ఏమిటి?” అని అడిగాయి.\n\nకృష్ణవేణి వాటికి సవతితల్లి పెట్టే బాధల గురించి చెప్పి, “ఆ రోగిష్ఠిముసలాడి చేత తాళి కట్టించుకోవడం, నాకిష్టంలేదు,” అన్నది కళ్ళనీళ్ళతో.\n\n“అయ్యో, ఇంత చక్కని ఆడబడుచుకు ఎన్నెన్ని కష్టాలు!” అన్నది ఆడదయ్యం.\n\n“అవును, ఈ ఆడకూతురికి మనం తప్పక సాయంచేయాలి,” అన్నది మగదయ్యం.\n\nతర్వాత దయ్యాలు రెండూ కూడ బలు క్కుని, కృష్ణవేణితో, “విచారపడకు. నీ పెళ్ళి మహభేషైన కుర్రాడితో జరిపిస్తాం. ఆ బాధ్యత మాది. ఐతే, మేం ఎవళ్ళతో ఏం మాట్లాడినా, నువ్వడ్డు చెప్పకూడదు, సరా?” అని అడిగాయి.\n\nసరే నన్నట్టు తలవూపింది, కృష్ణవేణి. ఆ వెంటనే దయ్యాలు మనుష్యరూపాలు ధరించి, అప్పటికప్పుడు సృష్టించిన ఒక\n\nఅక్టోబర్ 2006\n\nచందమామ\n\nగూడుబండిలో నాలుగు మూటలు సర్ది,\n“అమ్మాయి కృష్ణవేణీ, బండిలో కూర్చో\nతల్లీ! మేం నీ తల్లిదండ్రులం, ఆ మాట మర\nవకు,” అన్నాయి.\n\nబండి బయల్దేరి, వరదనీటితో ఉధృతంగా\nవున్న ఒక వాగు దగ్గర ఆగింది. మరొక బండి\nకూడా అక్కడ ఉన్నది. యువకుడొకడు దాని\nపక్కన పచార్లు చేస్తున్నాడు. అంతలో బండి\nలోంచి ముగ్గురు మనుషులు దిగారు. వాళ్ళా\nయువకుడితో మాట్లాడుతున్న తీరుచూసి,\nఅతడి తండ్రీ, తల్లీ, చెల్లెలు అని గ్రహిం\nచింది కృష్ణవేణి. దయ్యాలు వాళ్ళతో మాట\nకలపబోయేంతలో యువకుడి తండ్రి, “మీ\nప్రయాణం ఎక్కడికి? మాది తాళ్ళపాలెం.\nపోలవరంలో మా అబ్బాయి శౌరికి మంచి\nసంబంధం వున్నదని తెలిసి బయల్దేరాం.\nలక్షల కట్నం ఇస్తామంటూ చాలా సంబం\nధాలు వచ్చాయి. మా శౌరికి ఏ అమ్మాయి\nనచ్చిందికాదు,” అన్నాడు.\n\n“అలాగా!” అంటూ దయ్యాలు ఆశ్చర్యపోయాయి. తర్వాత ఆడదయ్యం, “మా అమ్మాయి కృష్ణవేణిదీ, మీ అబ్బాయి కొచ్చిన సమస్యలాంటిదే. ఆమె అందచందాలు చూసి ఆస్తిపరులైన కొందరు యువకులు దమ్మిడీ కట్నం తీసుకోకుండా పెళ్ళాడతా మంటూ వచ్చారు. కాని, ఆమెకుఎవళ్ళూ నచ్చారుకాదు. వాగు అవతల బలుసుల పాలెంలో పరగణాకే అందగాడైన యువకు డొకడున్నాడని తెలిసి బయల్దేరాం. దారికి అడ్డంగా ఆ వరదల వాగొకటి!” అంటూ విసుకున్నది.\n\n“కట్నం లేకుండా ఆడపిల్లను ఇంటి\nకోడలిగా తెచ్చుకునేంత అమాయకులింకా\nలోకంలో వున్నారన్న మాట!” అంటూ శౌరి\nతల్లి ఆశ్చర్యపోయింది.\n\nఈ సంభాషణ అంతా విన్న శౌరి, తల్లి\nదండ్రుల వద్దకు వచ్చి చిన్న గొంతుతో ఏదో\nఅన్నాడు. వెంటనే అతడి తండ్రి, దయ్యాలతో,\n“మీ అమ్మాయి అందుందాలేమిటో చూస్తాం,\nకాస్త బండి దిగమనండి,” అన్నాడు.\n\nతల్లీ కృష్ణవేణీ అంటూ దయ్యాలు పిలవ\nగానే, కృష్ణవేణి బండిదిగింది. ఆమెను\nచూస్తూనే శౌరి అబ్బురపాటుతో తలాడిం\nచాడు. వెన్నెల వెలుగులో పుష్ఠిగా, అందంగా,\nఆరోగ్యంగా వున్న శౌరిని చూసి, కృష్ణవేణి\nసిగ్గుతో, తల పక్కకు తిప్పుకున్నది. ఇది\nచూసిన దయ్యాలు రెండూ పట్టరాని ఉత్సా\n\n“తెల్లవారితే భాద్రుదమాసం. మరో రెండు నెలల వరకూ ముహూర్తాలు లేవని మన ఊరి శాస్త్రులుగారు చెప్పారు గదా!” అన్నాడు శౌరి తల్లిదండ్రులతో.\n\n“అయితే, ఆలస్యందేనికి? ముఖ్యమైన వాళ్ళం ఉన్నాం కదా? ఇప్పుడే ఆ తంతు జరి పిస్తేసరి,” అన్నాయి దయ్యాలు హడావుడి పడిపోతూ. “కట్నం డబ్బు కళ్ళబడితేనే పెళ్ళి,” అన్నది శౌరి తల్లి నిష్కర్షగా.\n\nదయ్యాలు మరుక్షణం బండిలోని నాలుగు మూటలందించి, వాటిలోని బంగారు కాసులు శౌరి తల్లికి చూపిస్తూ, “మీరడిగిన కట్నకాను కలేకాకుండా, ఊళ్ళోవారి విందు ఏర్పాటుకు కూడా సరిపడే సొమ్ము ఉంది,” అన్నాయి.\n\nఆత్రంగా ఆ మూటలు తమ బండిలో సర్దేసుకుంది శౌరి తల్లి.\n\nశౌరి, కృష్ణవేణి అప్పటికప్పుడు ఉంగ రాలు మార్చుకున్నారు. ఈ తతంగం ముగిసే సరికి ఏరు తీసింది. తెల్లవారవస్తున్నది.\n\nఏటి కవతల కొండ మీద కనిపిస్తున్న ఆలయం కేసి చూస్తూ, “ముందుగా ఆ కోవెలలో దైవదర్శనం చేసుకుని మీ ఊరు వెళదాం,” అన్నది శౌరితో కృష్ణవేణి.\n\n“భార్యా భర్తలు వెళ్ళి దర్శనం చేసుకు రండి. ఊళ్ళో విందు ఏర్పాట్లు చేయాలిగదా. మేమంతా తిరుగు ప్రయాణమవుతాం,” అన్నాడు శౌరి తండ్రి.\n\n“సరే, మేము మరో బాడుగబండిలో తిరిగి వస్తాం. మీరంతా బయలుదేరండి,” అన్నాడు శౌరి. ఏటిలో ఇంకా మోకాలి లోతు నీళ్ళు న్నాయి. కృష్ణవేణి చేయిపట్టుకుని జాగ్రత్తగా\n\nహంతో, “ఆహా, ఇంతకాలానికి మాఅమ్మాయి కృష్ణవేణి మెచ్చిన వరుడు దొరికాడు,” అన్నాయి.\n\n“అమ్మాయి మెచ్చినంత మాత్రాన పెళ్ళి జరిగిపోతుందా! మా అబ్బాయి శౌరిబాబు సంగతేమిటి? వాడికి గొప్ప అందగత్తె భార్యగా రావాలని ఆశ. మాకు అడిగినకట్నం ఇవ్వాలి,” అన్నది శౌరితల్లి.\n\nశౌరి, కృష్ణవేణికేసి రెండడుగులు వేసి, “నాకు ఈ అమ్మాయి నచ్చింది,” అన్నాడు తల్లిదండ్రులతో.\n\nఆ మరుక్షణం శౌరి తల్లి, “సరి సరి, కట్నం, అత్తగారి లాంఛనాల మాటేమిటి?” అన్నది కోపంగా.\n\n“మరి ఆడబడుచు లాంఛనం సంగతో!” అన్నది శౌరి చెల్లెలు కీచుగొంతుతో.\n\nఅక్టోబర్ 2006\n\nఏరు దాటిస్తున్నాడు శౌరి. కృష్ణవేణికి భయంతో ముచ్చెమటలు పోస్తున్నాయి. తన పెళ్ళి చేసింది దయ్యాలని తెలిస్తే శౌరి ఏమం టాడో! ఏది ఏమైనా అసలు సంగతికి ఇంకా దాచినట్టయితే ప్రమాదకరమని భావించి, “క్షమించండి. నా పెళ్ళి చేసింది నా తల్లి తండ్రులు కాదు; దయ్యాలు,” అంటూ తన గురించి దాచకుండా అంతా చెప్పేసింది కృష్ణవేణి.\n\nఅంతలో వెనక నుంచి పెద్దకోలాహలం వినిపించి, ఇద్దరూ వెనుదిరిగి చూశారు.\n\n“అంతా మోసం, దగా! బంగారు కాసు లంటూ ఇచ్చిన మూటల్లో ఉన్నది బూడిద, బొమికలు!” అంటూ పెద్దగా అరుస్తూ ఆ మూటల్లోని బూడిదను కిందకు కుమ్మరిస్తు న్నది శౌరితల్లి.\n\nఅది వింటూనే పిశాచాలు రెండూ శౌరి తల్లితో, “అమ్మా మా కోడళ్ళు కట్నం తేలేదని వారిని రాచి రంపాన పెట్టాం. అందుకే చచ్చి ఇలా దయ్యాలై తిరుగుతున్నాం. మీరూ అలాంటి పాపానికి ఒడిగట్టి కాలం చెల్లాక మాలాగా దయ్యాలుగా తిరుగుతారో, లేక\n\nకోడలితో ప్రశాంతంగా గడుపుతారో మీరే నిర్ణయించుకోండి. అయితే, కోడలి కేదైనా హాని తలపెట్టాలని చూశారో, మరిచిపోలేని గుణపాఠం నేర్పగలమన్న సంగతి మాత్రం గుర్తుంచుకోండి,” అంటూ చుప్పున దయ్యాల రూపాల్లో గాలిలోకి లేచినై.\n\nశౌరి తల్లిదండ్రులూ, చెల్లెలూ భయంతో ఒక్కక్షణం వణికిపోయి, అవమాన భారంతో తలవంచుకున్నారు.\n\n“రూపాల్లో మాత్రమే వారు దయ్యాలు. అయితే, పరోపకార బుద్ధి వారికి ఉంది. మీరేమో కట్నం కావాలన్న పిశాచబుద్ధులతో అల్లాడుతున్నారు, మీకన్నా ఆ దయ్యాలు ఎంతో నయం,” అంటూ శౌరి భార్యతో అక్కడికి వచ్చాడు.\n\n“శౌరీ, మాకు బుద్ధి వచ్చింది. ఇక ఈ జన్మకు కట్నం ఊసెత్తం. మమ్మల్ని క్షమించు. మహాలక్ష్మిలాంటి కోడలు వచ్చింది. మాకింకేం కావాలి?” అన్నారు తల్లిదండ్రులు.\n\nవారిలో వచ్చిన మార్పుకు శౌరి ఎంతో సంతోషిస్తూ, కృష్ణవేణి చేతులను ఆప్యాయంగా పట్టుకున్నాడు.\n\nతేనెచుక్క తెచ్చిన ప్రమాదం\n\nపూర్వకాలంలో, ప్రతిష్ఠాన నగరంలో ఒక బాటసారి నెత్తిపై తేనెకుండను పెట్టుకొని తిరుగుతున్నాడు.\nఅతడు పరధ్యానంలో ఉండగా, పట్టు తప్పి ఆ కుండ నేల మీద పడింది. ఆ వెంటనే తేనెచుక్కను తాగడానికి ఒక తేనెటీగ వచ్చింది. దాన్ని మింగడానికి ఒక సాలీడు దాపురించింది. సాలీణ్ణి కబళించ డానికి బల్లి అక్కడ సిద్ధమైంది. బల్లిని గుటుక్కున మ్రింగడానికి, పిల్లి రానేవచ్చింది. దాంతో రాజ సేవకుడి పెంపుడు కుక్క వచ్చి పిల్లిని భయపెట్టింది. ఆ దాపులనున్న వర్తకుడి పెంపుడు పిల్లే ఆ పిల్లి. ఒక వేళ తన పెంపుడు పిల్లిని కాపాడుకునేందుకు వర్తకుడు, తన పెంపుడు కుక్కను చంపితే, అతని తల నరకడం కోసం, రాజసేవకుడు కత్తినెత్తాడు.\n\nఇంతలో సాలీడు, తేనెటీగను మింగేసింది. తరువాత బల్లి, సాలీడును తినేసింది. పిల్లి, బల్లిని గుటకాయ స్వాహా అంది. కుక్క, పిల్లి గొంతు కొరికింది. వర్తకుడు కోపంతో ఊగిపోతూ కర్రసెత్తి కుక్కను చంపాడు. అది చూసి రాజసేవకుడు ఉగ్రుడైపోయి కత్తినెత్తి వర్తకుడిని యమపురికి పంపించాడు. రక్తపు మడుగులో కొట్టుమిట్టాడుతున్న నీతివంతుడైన వర్తకుణ్ణి చూసి, ప్రజలందరూ కలిసి రాజసేవ కుణ్ణి మట్టుబెట్టారు. ప్రజల కింత పొగరా? అని రాజుకళ్ళెర్ర చేసి, ప్రజలపైకి సైన్యాన్ని పంపబోయాడు.\n\nఅప్పుడు మంత్రి, 'మహారాజా! ఇప్పటికే జరగకూడని ఎంతో రక్తపాతం జరిగిపోయింది. తేనె చుక్కపై తేనెటీగ వాలడం, దాన్ని సాలీడు మింగడం, సాలీడును బల్లి, బల్లిని పిల్లి మింగడం-అంతా ప్రకృతి సహజం. అయితే, తన పిల్లిని చంపిందన్న ఆగ్రహంతో వర్తకుడు కుక్కను చంపాడు. తన కుక్కను చంపాడన్న కోపం కొద్దీ తమ సేవకుడు, వర్తకుణ్ణి వధించాడు. ప్రజలు వర్తకుడి మీది అభిమానం కొద్దీ, తమ సేవకుడి మీద పగ సాధించారు. ఇప్పుడు తమరు అదే ఆవేశంలో, ప్రజలందరి మీదికీ సైన్యాన్ని పంపడం ఎంతవరకు సమంజసమో ప్రశాంతంగా ఆలోచించండి. ఇంగిత జ్ఞానాన్ని కోల్పోయిన మితి మీరిన ఆగ్రహావేశాలే, అన్ని అరిష్టాలకూ మూలం అన్న సంగతి, తమకు తెలియంది కాదు!' అన్నాడు.\n\nరాజుకు, మంత్రి మాటల్లోని విజ్ఞత అర్థమైంది. దాంతో జరుగనున్న మరింత వినాశం ఆగిపోయింది.\n\n- దేవరకొండ శేష్ఠగిరిరావు (వసుభాగుడి పంచతంత్రం కథ ఆధారంగా)"
        },
        {
            "title": "తేనెచుక్క తెచ్చిన ప్రమాదం",
            "page_start": 12,
            "author": "దేవరకొండ శేషగిరిరావు",
            "pdf_page": 12,
            "content": "రాకాసిలోయ\n\n14\n\n[అరణ్యంలో కేశవుడూ వాళ్ళకు, బ్రహ్మదండి మాంత్రికుడు తన అంగరక్షకులతో రావటం కనిపించింది. వాళ్ళు, కేశవుడి తండ్రి సలహా ప్రకారం, బ్రహ్మదండి మాంత్రికుణ్ణి చెట్టు కొమ్మకు వేలాడదీసి, వాళ్ళ గుర్రాలను ఎక్కి పారిపోసాగారు. పల్లెప్రజలు వెంబడించారు. ఒక కోయకులపెద్ద వాళ్ళకు అభయం ఇచ్చి, వాళ్ళను ఒక రహస్యప్రదేశానికి తీసుకుపోసాగాడు. తరవాత-]\n\nకేశవుడూ, జయమల్లూ, ముసలివాడూ, కోయనాయకుడి వెంట దారీ డొంకా లేని మహారణ్యంలో పడి ఒక గంటకాలం నడి చారు. అంతా అంధకారం; కన్ను పొడుచు కున్నా కానరాని చీకటి. తామెవరో నిజం తెలిస్తే, ఈ కోయవాడు తమను రాజభటులకు అప్ప గిస్తాడేమోనన్న అనుమానం ముసలివాణ్ణీ, తతిమ్మా ఇద్దర్నీ బాధించ సాగింది. ప్రస్తుతా నికి బ్రహ్మదండి నుంచి ప్రమాదం తప్పింది కనక, తాము గుర్రాలెక్కి పారిపోవటం క్షేమ మేమో అన్న ఆలోచన ముసలివాడికి కలిగింది.\n\nఈ ఆలోచన రహస్యంగా కేశవుడికీ, జయ మల్లుకూ చెప్పాడు ముసలివాడు. కాని, వాళ్ళు దానికి ఒప్పుకో లేదు. చీకట్లో తామెటు పోతున్నదీ తెలుసుకోకుండా, పారిపోవటం ప్రారంభిస్తే, తాము తిరిగి బ్రహ్మపుర నగర పరిసరాలకేవెళ్ళే అవకాశం వున్నదనీ, అప్పుడు తమకు తప్పక ప్రమాదం కలుగుతుందనీ వాళ్ళు అన్నారు.\n\nఅందరికన్న ముందు నడుస్తున్న కోయ కుల పెద్ద, ఒక మహావృక్షం కింద ఆగి, తన చేతనున్న ఈటెతో, దాని బోదె మీద మూడు\n\n'చందమామ'"
        },
        {
            "title": "రాకాసిలోయ – 14",
            "page_start": 13,
            "author": "చందమామ బృందం",
            "pdf_page": 13,
            "content": "సార్లు గట్టిగా కొట్టాడు. ఆ వెంటనే, చెట్ల చాటు నుంచి, “ఆగండి! ఎవరు?” అన్న ప్రశ్న భీక రంగా వినిపించింది.\n\nకోయనాయకుడు ఈటెను పైకెత్తి, “గడే జంగ్, గడేజంగ్!” అంటూ రెండుసార్లు బిగ్గరగా అరిచాడు. మరుక్షణంలో ఇద్దరు కోయయువకులు అక్కడికి పరిగెత్తుకుంటూ వచ్చి, “జంగ్ దొరా, ఏం సెలవు?” అంటూ తలలు వంచి నిలబడ్డారు.\n\n“వీళ్ళు ముగ్గురూ బాటసారులు. బంది పోట్ల నుంచి పారిపోయివచ్చి, మన రక్షణ కోరినవాళ్ళు. వీళ్ళను తెల్లవారే వరకూ కాపాడ వలసిన బాధ్యత మనది. పోతే, మన వాళ్ళలో పదీ పన్నెండు మందిని, గూబమాను పక్కన వున్న పల్లెకు పంపి, అక్కడ మనవాళ్ళకూ, ఆ పల్లెలోని దుర్మార్గులకూ జరుగుతున్న\n\nపోరు ఏమయిందో తెలుసుకు రావాలి,” అన్నాడు గడేజంగ్.\n\nతమ నాయకుడి ఆజ్ఞకాగానే యువకుల్లో ఒకడు చెట్ల వెనక్కు పరిగెత్తాడు. రెండవవాడు కేశవుణ్ణీ, జయమల్లునూ, ముసలివాణ్ణీ వెంట బెట్టుకుని, దాపులనే వున్న కొండ గుహల కేసి బయలుదేరాడు. కేశవుడూ, అతడి అను చరులూ, చెట్టు చేమలతో దట్టంగా క్షుపబడిన ఒకకొండగుహలో చేరి, కోయయువకుడిచ్చిన, పళ్ళూ ఫలాలూ, కాల్చిన లేడి మాంసమూ తృప్తిగా తింటూండగా, అక్కడ గుబమాను పల్లె చేరిన బ్రహ్మదండి మాంత్రికుడు, ఆక లితో, అవమానంతో కడుపు భగ్గుమంటూండగా, పల్లెవాసుల్ని నోటికి వచ్చినట్టల్లా దుర్భా షలాడుతున్నాడు.\n\n“రాజద్రోహులకు పల్లెలో ఆశ్రయం ఇవ్వ టమేగాక, రాజదూతలను చంపేందుకు వాళ్ళను అరణ్య మార్గంలో కాపలాపెడతారా? ఈ మహాపరాధానికి పల్లెలోని పిన్నా, పెద్దా; ఆడా, మగా అందర్నీ-క్షణాలమీద భస్మం చేయగలను! ఆం హుం ఫట్ ఘట్...కాల భైరవా...” అంటూ బ్రహ్మదండి మంత్రం జపించేంతలో, కేకలు పెడుతూ కొందరు అరణ్యం వైపునుంచి, పల్లెలోకి రాసాగారు. వాళ్ళ చేతుల్లో వున్న కాగడాల వెలుగులో, ఆ వచ్చేవాళ్ళల్లో కొందరు కుంటుతూ వుండటం, మరికొందరు గాయపడిన తమ అనుచరుల్ని మోసుకురావటం కనిపించింది. “రాజద్రోహు లెక్కడ?” అంటూ బ్రహ్మదండి కేకలు పెట్టాడు. అతడి అంగరక్షకులైన జితవర్మా, శక్తివర్మలూ, కొందరు పల్లెవాసులూ వాళ్ళకేసి\n\nపరిగెత్తారు. కాని, ఆ వస్తున్న వాళ్ళందరూ పల్లె\nయువకులే. వాళ్ళందరి ముఖాలమీదా\nభయ భీతులు తాండవిస్తున్నవి. వాళ్ళల్లో\nదాదాపు గాయపడనివాడంటూ ఒకడూ\nలేడు.\n\n“ఆ రాజధోహులు పారిపోయారా?”\nఅని అడిగారు జితవర్మా, శక్తివర్మలు.\n\n“ఉర్తినే పారిపోవటం కాదు, మా మీదికి కోయవిలుకాళ్ళను పంపకంచేసి మరీ పారి పోయారు. మా వాళ్ళల్లో కొందరు చచ్చారు కూడా. ఆర్ధ రాజ్యానికి వేయి దణ్ణాలు!”\nఅన్నారు పల్లెయువకులు.\n\nఇంతలో బ్రహ్మదండి అక్కడికి వచ్చాడు.\nఅతడికి మారువేషాల్లో వున్న కేశవుడూ, జయ\nమల్లూ, ముసలివాడూ దొరక్కుండా పారి\nపోయారని అర్థమైంది. అతడిక్కలిగిన కోపం\nఅంతా ఇంతా కాదు. “మీ పల్లెవాసులంతా,\nఇంత చచ్చువెధవలని నాకు తెలియదు.\nఇంతమంది వుండి, ముగ్గురంటే ముగ్గురు\nరాజధోహుల్ని ప్రాణాలతో పారిపోనిస్తారా!\nసరే, జితా, శక్తీ! మీరు వెంటనే వెళ్ళి మహా\nరాజులుంగారితో, మహారాజగురు శ్రేష్ఠులతో\nఇక్కడ జరిగిన బీభత్సం సంగతి చెప్పండి.\nఆ రాజధోహుల్ని మట్టుపెట్టకపోతే, మనం\nవింధ్యారణ్యాలకు వెళ్ళే లోపలే హతం\nఅయిపోతాం,” అన్నాడు.\n\nజితవర్మా, శక్తివర్మలు ముఖముఖాలు\nచూసుకున్నారు. ఇద్దరికీ ప్రాణభయం\nపట్టుకున్నది. బ్రహ్మపురనగరం చేరే లోపల,\nమహారణ్యంలో ఆ రాజధోహులు తమను\nదొరక పుచ్చుకుంటే ఏమికాను? వాళ్ళ\n\nమనసుల్లోని భావాలు గ్రహించినవాడిలా\nబ్రహ్మదండి పెద్దగా హుంకరించి, “మీరా\nనాకు అంగరక్షకులు! మీలాంటి వారిని\nనమ్ముకుని వింధ్యారణ్యాలకు పోవటం\nఅంటే, కోరి ప్రాణగండం తెచ్చుకున్నట్టే!”\nఅన్నాడు.\n\n“అది కాదు, బ్రహ్మదండీ! ఈ రాత్రికి\nరాత్రేవెళ్ళి రాజగురువుతో, ఈసంగతి చెప్పటం\nఅంత అవసరమంటావా?” అన్నాడు జితవర్మ\nమెల్లగా.\n\n“అమరమా! ఎందుక్కాదు? ఆ ద్రోహుల్ని\nవిచ్చలవిడిగా సంచరించనిస్తే, మనం వింధ్య\nరణ్యాలకు ఎలా చేరగలం? వాళ్ళు మన\nగుర్రాలను కూడా అపహరించారు గదా!\nరాజగురు శిరోమణికి అంతా తెలిస్తే, ఆయన\nసైనికులను పంపి, వాళ్ళను వేటాడించగ\n\nలడు గదా? అదెంత త్వరగా జరిగితే, మన కంత క్షేమం గదా?'' అన్నాడు బ్రహ్మదండి.\n\nజితవర్మా, శక్తివర్మలు పల్లెవాసుల్లో పది మందిని ధనాశచూపి, తమకు తోడుగా వెంట బెట్టుకుని, బ్రహ్మపురం కేసీ బయలుదేరారు. వాళ్ళు అలా కొంచెం దూరం వెళ్ళారో లేదో, మాంత్రికుడు పరిగెత్తి జితవర్మ భుజం పట్టు కుని దూరంగా లాక్కుపోయి, ''జితా! నువ్వూ, శక్తీ కూడా వెళితే, ఈ పల్లెలో నేను ఒంటరి గాణ్ణయి పోతాను. ఈ దుర్మార్గుల్లో ఎవడో ఒకడు నా గొంతుకోస్తే, నా గతేంకాను? నువ్వు ఇక్కడేవుండు. శక్తి నగరానికి వెళతాడు,'' అన్నాడు. జిత శక్తివర్మలు కూడ బలుక్కు న్నారు. జితవర్మ, బ్రహ్మదండితో పాటు పల్లెలో ఉండేందుకు అంగీకరించాడు. పది మంది పల్లెవాసుల్ని ఆసరాగా పెట్టుకుని బయలు దేరిన శక్తివర్మ సూర్యోదయం అవుతూండగా\n\nబ్రహ్మపురం చేరి, రాజగురువు దర్శనం చేసు కున్నాడు.\n\nజరిగినదానికి చిలవలూ పలవలూ అల్లి అతడు చెప్పినదంతా రాజగురువు సావధా నంగా విని, 'మొత్తం మీద ఆ ముగ్గురూ నా ప్రయత్నాలకు విఘ్నం కలిగించేలా వున్నారు,'' అని స్వగతంలా అనుకుని, సేనానాయకుడి కోసం కబురుచేశాడు.\n\nకొద్దిసేపటి తరవాత సేనానాయకుడు రాగానే, రాజగురువు అరణ్యంలో బ్రహ్మదండి మాంత్రికుడికి కాస్తలో ప్రాణగండం తప్పిన వైనం చెప్పి, 'ఆ ముగ్గురు ద్రోహులూ ఇంకా మన రాజ్య సరిహద్దుల్లోనే వున్నారని తేలిపోయింది. నువ్వు, సైనికులను జట్లుజట్లుగా పంపి, అరణ్యం, కొండలూ గాలించి వాళ్ళను పట్టుకోవాలి. సరిహద్దు కాపలావాళ్ళకు కూడా హెచ్చరిక పంపు. ఆ ద్రోహులిప్పుడు క్షత్రియ\n\nఅక్టోబర్ 2006\n\nచందమామ\n\nయువకుల్లా వేషాలు వేసుకుని వున్నారు.\nముసలివాడు దండ కమండలాలు పట్టి,\nకపట సన్యాసం నటిస్తున్నాడు,” అన్నాడు.\n\nసేనానాయకుడు రాజగురువు దగ్గిర\nసెలవు తీసుకుని వెళ్ళి, ఒకటీరెండు గంటల\nకాలం గడిచీ గడవక ముందే, సైనికులను\nపదీ ఇరవైమంది చొప్పున జట్లుజట్లుగా\nవిభజించి, అరణ్య ప్రదేశాలన్నీ గాలించేం\nదుకు పంపాడు. తరవాత, తను ఒక పాతిక\nమంది మెరికల్లాంటి సైనికులతో స్వయంగా\nరాజద్రోహులను పట్టుకునేందుకు బయలు\nదేరాడు.\n\nసరిగ్గా మిట్టమధ్యాహ్నసమయం. ఆకాశం\nమధ్యం నుంచి సూర్యుడు నిప్పులు చెరుగు\nతున్నా, అరణ్యంలో దట్టంగా పెరిగివున్న చెట్ల\nకింద చల్లగా వున్నది. ఆ కిందటి రాత్రి తాము\nగడిపిన గుహలో నుంచి బయిటికి వచ్చి\nకేవుడూ, జయమల్లూ, ముసలివాడూ-గుహ\nముందున్న చెట్ల కింద కూర్చున్నారు. వాళ్ళ\nకెదురుగా పులిచర్మాలు పరిచిన ఒకఎత్తయిన\nపీఠం మీద గడేజంగ్ కూర్చుని వున్నాడు.\nకేశవుడూ వాళ్ళు తమ ప్రయాణాన్ని గురించి\nగడేజంగ్తో మాట్లాడుతున్నారు.\n\nహఠాత్తుగా ఇద్దరు కోయయువకులు\nచెట్ల చాటునుంచి బాణాల్లా దూసుకువచ్చి,\nతమ నాయకుడి ముందు రొప్పుతూ నిల\nబడ్డారు. గడేజంగ్, ఆశ్చర్యంగా వాళ్ళ కేసి\nచూస్తూ, “ఏం జరిగింది?” అని ఆదుర్దాగా\nవాళ్ళను ప్రశ్నించాడు.\n\nఆ యువకులు కేశవుడూ, జయమల్లుల కేసి ఓ తృటికాలం అనుమానంగా చూసి,\n\n“జంగ్‌దొరా! చాలా ముఖ్యమైన రహస్యం.\nఇప్పుడే తెలిసింది. మీరు కాస్త అవతలికి\nరండి, చెపుతాం,” అన్నారు.\n\nగడేజంగ్ పీఠం మీది నుంచి లేచి వాళ్ళ\nవెంట కాస్త దూరం నడిచి అగాడు. యువ\nకుల్లో ఒకడు చిన్నగొంతుతో తమ నాయకుడికి\nఏమో చెప్పసాగాడు. గడేజంగ్ కొద్దిసేపు విని,\nతలపక్కకు తిప్పి, కేశవుడూ అతడి అను\nచరుల కేసి ఆశ్చర్యంగా చూసి, తల పంకిస్తూ\nవాళ్ళ కేసి రాసాగాడు.\n\nతమ కేదో అనుకోని ప్రమాదం రానున్నదని\nకేశవుడు భావించాడు. జయమల్లూ, ముసలి\nవాడూ ఒకేసారి ఒరలోవున్న తమ కత్తుల మీదికి\nచేతులు పోనిచ్చారు. ఇదంతా గమనిస్తున్న\nగడేజంగ్ చిరునవ్వు నవ్వుతూ వాళ్ళను\nసమీపించి, “మీ ధైర్యసాహసాలు చెప్పుకో\n\nదగినవి. కాని, మీ రహస్యం బయట పడి\nపోయింది. బ్రహ్మపుర సైనికులు మీ కోసం\nఅరణ్యం అంతా గాలిస్తున్నారు. సరిహద్దు\nకాపలావాళ్ళకు కూడా హెచ్చరిక వెళ్ళింది.\nమీరు క్షత్రియులూ కాదు, మామూలు\nప్రయాణీకులూ కాదు. రాజుతోవైరం తెచ్చు\nకున్నవాళ్ళు!” అన్నాడు.\n\n“అర్ధరాజ్యానికి ఆశించి, నీ రక్షణ కోరిన\nవాళ్ళను, సైనికులకు అప్పగించబోతున్నావా,\nగడేజంగ్?” అన్నాడు కేశవుడు.\n\nగడేజంగ్ పొట్టచెక్కలయ్యేలా నవ్వుతూ,\nపీఠం మీది నుంచి వెల్లకిలా కిందబడి, లేచి,\n“అర్ధరాజ్యం కాదు, మొత్తం బ్రహ్మపుర\nరాజ్యం ఇచ్చినానేను తీసుకోను. నాకెందుకు\nరాజ్యం? ఈ మహారణ్యమే నా రాజ్యం. నా\nకులపువాళ్ళూ, ఇక్కడ తిరిగే సాధు, క్రూర\nమృగాలూ నా పౌరులు. మీరు వెంటనే\nకోయవేషాలు వేసుకోండి. నా అనుచరులు\nమిమ్మల్ని సురక్షితంగా సరిహద్దు దాటిస్తారు,”\nఅన్నాడు.\n\nఆ మాటలతో కేశవుడికీ, జయమల్లుకూ,\nముసలివాడికీ కలిగిన ఆనందం అంతా ఇంతా\n\nకాదు. వాళ్ళు గడేజంగ్‌కు ఒకటికి రెండు\nసార్లు తమ కృతజ్ఞత తెలియ పరిచారు.\nగడేజంగ్ అనుచరులు తెచ్చి ఇచ్చిన లేడి\nచర్మాలు కట్టుకుని, తలల్లో పక్షి ఈకలు\nధరించి, తమ దుస్తుల్ని మూటలుగా కట్టి\nభుజాల మీద వేసుకుని ప్రయాణసన్నాహ\nమయ్యారు.\n\nగడేజంగ్, కోయయువకులిద్దర్నీ పిలిచి\nవాళ్ళతో, “ముందు ఆ మూడు గుర్రాలనూ\nఅరణ్యంలోకి తరిమెయ్యండి. తరవాత నా\nమిత్రులు ఈ ముగ్గుర్నీ అడ్డదారి వెంట\nతీసుకుపోయి, రాజ్యసరిహద్దులు దాటిం\nచండి. ఆ ప్రయత్నంలో సరిహద్దు కాపలా\nవాళ్ళతో పోరు తప్పకపోతే, ముందు ప్రాణాల\nర్పించవలసినవాళ్ళు, మీ ఇద్దరు,” అన్నాడు.\n\nక్షణాలమీద గుర్రాలు మూడూ అరణ్యం\nలోపలికి తరమబడినై. కోయయువకుల్లో\nఒకడు ముందూ, ఒకడు వెనకా నడవగా,\nకోయల్లా వేషాలు మార్చుకున్న కేశవుడూ,\nముసలివాడూ, జయమల్లూ – బ్రహ్మపుర\nరాజ్య సరిహద్దుల్ని దాటి పోయేందుకు\nబయలుదేరారు.\n-(ఇంకావుంది)\n\nబేతాళ\nకథలు\n\nఖడ్గమహిమ!\n\nపట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్ని దించి భుజాన వేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, ‘‘రాజా, అలౌకికశక్తులూ,\nప్రాణులకు హాని కలిగిస్తూ జీవించడమే\nనైజంగాగల విషసర్పాల్లాంటి జీవులూ\nవిచ్చలవిడిగా సంచరించే, ఈ భయం\nకరశ్మశానంలో, రాత్రివేళనిర్భయంగా\nకార్యసాధనకు పూనుకున్న నిన్ను,\nధీరాతి ధీరుడవని ప్రశంసించక\nతప్పదు. నీ ధైర్యసాహసాలు\nఅద్భుతం. ఆశించిన లక్ష్యాన్ని\nసాధించేందుకు నీలాగే కఠిన\nశ్రమల కోర్చిన శశికాంతుడనే\nగ్రామీణ యువకుడి కథచెబు"
        },
        {
            "title": "ఖడ్గమహిమ!",
            "page_start": 19,
            "author": "టి. రాజేంద్ర",
            "pdf_page": 19,
            "content": "తాను, శ్రమ తెలియకుండా, విను,” అంటూ ఇలా చెప్పసాగాడు:\n\nపూర్వం కనకవరం అనే గ్రామంలో శశికాంతుడనే యువకుడుండేవాడు. అతడు అనేక విద్యలు నేర్చినవాడు. ముఖ్యంగా ఖడ్గ విద్యలో అతణ్ణి మించిన వాళ్ళు ఆ చుట్టు పక్కల మరెవ్వరూలేరు. అతడి తండ్రి పేరు మోసిన వ్యాపారి. దురదృష్టవశాత్తూ ఆయనా, భార్యా ఒక ఓడ ప్రమాదంలో మరణించారు. వాళ్ళు మిగిలిచిపోయిన ధనాన్ని శశికాంతుడు, మరికొందరు వ్యాపారులతో కలిసి, వ్యాపారంలో పెట్టుబడి పెట్టాడు. ఐతే, వ్యాపారంలో ఏమాత్రం అనుభవం లేని అతణ్ణి, ఆ వర్తకులు మోసగించి కట్టుబట్టలతో మిగిల్చారు.\n\nఈ దుర్భరపరిస్థితుల్లో, జయానందుడనే పక్క గ్రామం మిత్రుడు శశికాంతుణ్ణి చూడ\n\nవచ్చి, “శశికాంతా! నీవు ఖడ్గవిద్యలో అసా ధారణమైన శక్తిమంతుడివి. ఈ గ్రామానికే పరిమితమైతే ఆ విద్యలో రాణించలేవు. బయల్దేరి మన రాజధాని కరివీరపురం వెళ్ళు. అక్కడ జరగనున్న విజయదశమి పోటీలలో పాల్గొని, నీ ఖడ్గ విద్యానైపుణ్యం చూపావంటే తప్పక రాజాస్థానంలో ఉద్యోగం దొరుకు తుంది,” అని అతణ్ణి ప్రోత్సహించాడు.\n\nజయానందుడిచ్చిన సలహాకు చాలా సంతోషించిన శశికాంతుడు, ఆ మర్నాటి ఉదయమే కరివీరపురానికి ప్రయాణమ య్యాడు. అతడు మార్గమధ్యంలో వున్న అరణ్యం చేరి, ఎండతాపానికి ఓర్చలేక దారి పక్కనే వున్న ఒక చెట్టు నీడకు పోయి కూర్చోబోయేంతలో, దాపులనున్న పాదల నుంచి, “పులి! పులి! రక్షించండి,” అన్న కేక వినిపించింది.\n\nశశికాంతుడు చప్పున ఒరలో నుంచి కత్తి లాగి అటుకేసి వెళ్ళాడు. పులి, ఒక ముని మీద దాడి చేయబోతున్నది. శశికాంతుడు, మునికీ, పులికీ మధ్యగా దూకి, కత్తితో పులి తలమీద బలంగా కొట్టాడు. ఆ దెబ్బకు పులి కింద పడిందికాని, కత్తి శశికాంతుడి చేతి నుంచి జారిపోయింది.\n\nఅంతలో పులి పెద్దగా గాండ్రిస్తూ లేచింది. శశికాంతుడు ఎగిరి పులి డొక్కలో గట్టిగా తన్నాడు. పులి పక్కకు ఒరిగి మళ్ళీ దాడి చేయడానికి ముందుకు ఉరకబోయేంతలో అతడు, పులి వెనుకకాళ్ళను ఒడిసి పట్టుకుని విరిచాడు. అంతే! పులి నేలబడి గిలగిలా తన్నుకోసాగింది.\n\nఇదంతా గమనిస్తున్న ముని, శశికాంతు డితో, “ఓయీ, వీరయువకా! నువ్వు గొప్ప సాహసివి. నీవంటి నిస్వార్థ దయాపరులైన వీరులు చాలా అరుదుగా ఉంటారు. నేనీ ప్రాంతం వదిలి హిమాలయాలకు పోదలి చాను,” అంటూ అందుబాటులో వున్న పాద నుంచి ఒక కత్తి తీసి, “ఇది మహిమగల ఖడ్గం. అట్లని దుస్సాహసానికి పూనుకోకు. నీలో ధైర్యసాహసం, ఖడ్గచాలనంలో నేర్పూ వున్నప్పుడే ఇది నీకు సాయపడుతుంది!” అని ఖడ్గాన్ని శశికాంతుడికిచ్చాడు.\n\nశశికాంతుడు, మునికి పాదాభివందనం చేసి, అక్కడి నుంచి తన ప్రయాణాన్ని కొన సాగించాడు. చీకటి పడుతున్న వేళ నగరం చేరి, ఒక పూటకూళ్ళ ఇంట వసతి ఏర్పాటు చేసుకున్నాడు. ఆ మరసటి రోజు విజయ దశమి ఉత్సవాలు ప్రారంభమయినై. రాజు గారి దగ్గరి బంధువు చక్రధరుడనే వాడు కత్తియుద్ధంలో పాల్గొన్నవాళ్ళందర్నీ ఓడించాడు. ఇందుకు రాజు చాలా సంతోషించి, అతడికి ఖడ్గవీరుడు అన్న బిరుదు ప్రదానం చేయబోతున్నంతలో శశికాంతుడు, “మహా రాజా! క్షమించండి. నేనీ పోటీలకు కొంత ఆలస్యంగా వచ్చాను,” అంటూ ఖడ్గాన్ని ఒరలో నుంచి లాగిపైకెత్తాడు.\n\nఇది చూస్తూనే చక్రధరుడు ఉగ్రుడైపోతూ, “ఎవ్వడితగాడు? పల్లెవాసిలా వున్నాడు. కత్తి యుద్ధంలో నా అంతటివాడితో పోటీయా! ఒకవేళ నేను ఓడటమే జరిగితే, ఆ క్షణమే రాజ్యం వదిలిపోతాను,” అంటూ ఒరనుంచి చర్రున కత్తిలాగాడు.\n\nపోటీలు చూడవచ్చిన జనం ఉత్సాహంగా చప్పట్లు చరిచారు. రాజు పక్కనే కూర్చుని వున్న ఆయన ఏకైక పుత్రిక మణికర్ణిక మంద హాసం చేసింది. కత్తియుద్ధం ప్రారంభమైంది. చక్రధరుడి కత్తి విసురులను శశికాంతుడు సునాయాసంగా తిప్పికొట్టడమేగాక, ఒక్క పావుగంట కాలం గడిచేలోగా అతణ్ణి చిత్తుగా ఓడించి ఖడ్గాన్ని కళ్ళకద్దుకున్నాడు.\n\nఎవరూ ఊహించని శశికాంతుడి విజయం ప్రేక్షకులతో పాటు రాజునూ, రాకుమారి మణికర్ణికనూ చాలా ఆశ్చర్య పరిచింది. చేసిన ప్రతిజ్ఞ ప్రకారం చక్రధరుడు వెంటనే విజయ దశమి ఉత్సవాలను విడిచి వెళ్ళిపోయాడు.\n\nఆనాటి వరకూ ఖడ్గనైపుణ్యంలో సాటిలేని మేటిగా ప్రసిద్ధిగల రాజుగారి బంధువు సామాన్య యువకుడి చేతిలో ఓడిపోవడం\n\nచూసిన జనం, శశికాంతుణ్ణి మెచ్చుకుంటూ ఉత్సాహంగా చప్పట్లు చరిచారు.\n\nరాజు, జనం చేసే కోలాహలం మధ్య, శశికాంతుడికి ఖడగీరుడన్న బిరుదు ప్రదానం చేసి, అతణ్ణి ఆ సాయంత్రం ఉద్యానవనంలో తనను కలవవలసిందిగా ఆహ్వానించాడు.\n\nరాజు, యువరాణి మణికర్ణిక, ప్రధాన మంత్రి, ఆస్థాన పండితుడు భవనం చేరాక, రాజు మంత్రితో, ‘‘చక్కని అంగసౌష్ఠవం, వర్చస్సూగల ఈ శశికాంతుడు, ఏదో మారు మూల గ్రామాన్నుంచి పోటీలకు వచ్చానంటు న్నాడు. ఇతడేమైనా విద్యాగంధం కలవాడేనా అన్న సంశయం కలుగుతున్నది!’’ అన్నాడు.\n\nదానికి మంత్రి, ‘‘మహారాజా! కొత్తగా నగరానికి వచ్చి పూటకూటి ఇండ్లా, సత్రాల్లో విడిది చేసే వాళ్ళ గురించి, మన గూఢచా\n\nరులు అన్ని వివరాలు సేకరిస్తారు గదా. ఈ శశికాంతుడు ఒకనాటి సంపన్నకుటుం బంవాడే, కాని కాలవశాన చితికిపోవడంతో, తన ఖడగవిద్యాకౌశలాన్ని ప్రదర్శించి, మన ఆస్థానంలో ఉద్యోగం సంపాయించేందుకు వచ్చాడు. ఇతర విద్యల్లో కూడా ఆరితేరిన వాడని కూడా తెలిసింది,’’ అన్నాడు.\n\nఇది విన్న రాకుమారి చిరునవ్వు నవ్వుతూ, ఆస్థాన పండితుడికేసి చూసింది. ఆయన ఆశీర్వదిస్తున్నట్టు చేయివూపాడు.\n\nకత్తియుద్ధంలో అందర్నీ ఓడించినవాణ్ణి, రాకుమారి వివాహమాడుతుందని రాజు ముందుగా ప్రకటించాడు. ఈ పోటీల్లో తుప్పక తన బంధువు చక్రధరుడు విజయుడవు తాడని ఆయన నమ్మకం! అయితే, ఇప్పుడు జరిగింది ఆయన ఏమాత్రం ఊహించనిది.\n\nఆ సాయంత్రం రాజూ, యువరాణీ, మంత్రీ, శశికాంతుడూ, ఆస్థానపండితుడూ ఉద్యానవనంలో సమావేశమైవుండగా, గూఢ చారుల నాయకుడు అక్కడికి వచ్చి, అందరికీ నమస్కరించి రాజుతో, ‘‘మహారాజా! చక్రధ రుడు రాజ్య సరిహద్దు ప్రాంతాలకు చేరి, తిరుగుబాటుకు జనాన్ని కూడగట్టుకోవాలని యత్నిస్తున్నాడు. శశికాంతుడు, ఒకానొక తాంత్రికుడు ప్రసాదించిన మహత్తుగల కత్తి కారణంగానే, తనను కత్తియుద్ధంలో ఓడిం చాడనీ, అలాంటి వాడు కానున్న మహారాణి అయిన మణికర్ణికను వివాహమాడేందుకు యోగ్యుడుకాడనీ ప్రచారం చేస్తూ, తిరుగు బాటుకు జనాన్ని కూడగట్టుకోవాలని ప్రయత్నిస్తున్నాడు,’’ అని చెప్పాడు. ఇది వింటూనే\n\nరాజు ఆశ్చర్యపోయి, “నాసొంతబంధువే రాజ ద్రోహానికి ఒడిగట్టడమా!” అన్నాడు.\n\nఅందుకు ఆస్థానపండితుడు మందహాసం చేస్తూ, “మహారాజా! అతడు చేస్తున్నదు ప్రెచారం మనకు కీడుకాక, మేలే కలిగిస్తుంది. అందులో సందేహం లేదు. కానున్న మహా రాణి భర్తవద్దమహిమగల ఖడ్గం వున్నదంటే- ఇరుగుపారుగు శత్రురాజులు మనరాజ్యం కేసి కన్నెత్తి కూడా చూడలేరు,” అని, యువ రాణీ, శశికాంతులను, “నేచెప్పింది అర్థమైన ట్లేనా?” అని అడిగాడు.\n\nఇద్దరూ ఆనందంగా తలలూపారు.\n\nబేతాళుడు ఈ కథ చెప్పి “రాజా, ఆస్థాన పండితుడన్న దాంట్లో ఏదో యుక్తి, చమత్కారం తప్ప, వాస్తవం ఉన్నట్టు కనబడడం లేదు కదా? శశికాంతుడి ఖడ్గం మహిమగలదన్న విషయం చక్రధరుడికి ఎలా తెలుసు? ఈ సందేహాలకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\n\nదానికి విక్రమార్కుడు, “ఆస్థానపండితు డన్న దాంట్లో యుక్తీ, చమత్కారాలకు\n\nమించిన వాస్తవం కూడా ఉన్నది! ఓడటమే జరిగితే రాజ్యం వదిలి పోతానని మొదట బీరాలు పలికిన చక్రధరుడు, తీరా ఓడి పోయాక ఓటమిని భరించలేక, శశికాంతుడి ఖడ్గానికిగల మహిమవల్లనే తను ఓడిపోయా నని ప్రచారం చేస్తూ, తృప్తి పొందడానికి యత్నించాడు. అది నిజమైన వీరుడి లక్షణం కాదు. పైగా, స్వార్థం కోసం తిరుగుబాటు చేయడానికి జనాన్ని కూడగట్టుకోవాలని ప్రయత్నించడం అతడి దుష్టబుద్ధిని చాటుతు న్నది. ఆస్థాన పండితుడు చెప్పినట్టు అతడి ప్రచారం వల్ల రాజ్యానికి మేలు తప్ప, హాని జరగదు. స్వశక్తీ, ధైర్యసాహసం, ఖడ్గచాల నంలోనేర్పూ ఉన్నప్పుడే ఖడ్గం సాయపడగల దుని ముని, స్పష్టంగా చెప్పాడు. అవన్నీ పుష్కలంగా ఉన్నశికాంతుడికి ఓటమి అన్నది లేదు. అందువల్ల రాజ్యానికి ఎలాంటి ఆపదారాదు,” అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)\n\n[ఆధారం : టి. రాజేంద్ర రచన]\n\nభారత దర్శిని\n\nవయనాడు జైన\nఆలయాలు\n\nకేరళ రాష్ట్రం కాలికట్, కన్ననూర్ జిల్లాలకూ తమిళనాడు నీలగిరి జిల్లాకూ సరిహద్దు ప్రాంతంలో ఉన్న కొండలతో నిండిన వయనాడు జిల్లాలో పలు జైన ఆల యాలు ఉన్నాయి. వీటిలో చాలావరకు శిథిలావస్థలోనే ఉన్నాయి.\n\nఅయితే, భారతీయ పురాతత్వ శాఖ యజమాన్యంలో ఉన్న సుల్తాన్ బ్యాటరీలోని ఒక ఆలయాన్ని మాత్రం దీనికి మినహాయించు పుగా చెప్పవచ్చు.\n\n12-14వ శతాబ్దాల మధ్య నిర్మంచబడిందని భావించబడే ఈ ఆలయం ఇటీవల పూర్తిగా పునర్నిర్మించబడింది. పర్యాటకుల, యాత్రికుల సందర్భనానికి త్వరలో అనుతించబడనున్నది.\n\nమైసూరు వీరుడు టిప్పసుల్తాన్ జైత్రయాత్ర సందర్భంగా ఇది ఆయుధాగారంగా ఉప యోగ పడిందని చారిత్రక ఆధారాలు చాటి చెబుతున్నాయి.\n\nఒకప్పుడు దీనిని గణపతి వట్టామ్ అని పిలిచేవారు. ఆ తరవాతే, సుల్తాన్ బ్యాటరీ అనే ప్రసిద్ధ నామం ఏర్పడింది.\n\nఇటీవల ఆలయ ప్రాంగణంలోని ఒక బావిని పూడిక తీస్తున్నప్పుడు, రెండు విగ్రహాలు బయటపడ్డాయి. అందులో ఒకటి మహావీర జైనుడి తెల్ల చలవరాతి విగ్రహం. రెండవది నల్లటి చలవరాతితో మలచబడిన తల."
        },
        {
            "title": "భారత దర్శిని",
            "page_start": 24,
            "author": "చందమామ బృందం",
            "pdf_page": 24,
            "content": "# ఆంధ్ర ప్రదేశ్ జానపద కథ\n\n## చిట్టచివరకు అదృష్టం!\n\nవీరభద్రుడనే రాజు పరమ దయాస్వభావుడు. ప్రజలకు ఎలాంటి కొరతా లేకుండా పరిపాలించడంతో పాటు, అవసరంలో ఉన్నవారిని ఆదు కునేవాడు. ఎవరైనా కొత్త వ్యాపారం ప్రారంభించాలన్నా, తీర్థయాత్రలకు వెళ్ళి రావాలన్నా, దీర్ఘవ్యాధులతో బాధ పడుతూ వైద్యం చేయించు కోవడానికి ఆర్థిక సాయం అర్థించినా లేదన కుండా ఇచ్చేవాడు.\n\nరాజు నుంచి సాయం పొందిన వారికి అంత టితో కష్టాలు తీరిపోయేవి. అదృష్టం కలిసి వచ్చేది. రాజుగారిచ్చిన డబ్బుతో ప్రారంభించిన వ్యాపారం అభివృద్ధి చెందిందనీ, మొక్కు తీర్చు కున్నామనీ, దీర్ఘవ్యాధినయమై ఆరోగ్యవంతులమయ్యామనీ సాయం పొందినవారు వచ్చి చెబుతూ ఉంటే, రాజు వారిమాటలు విని ఎంతో ఆనందించేవాడు.\n\nఅయితే, ఒక్క విషయంలో మాత్రం రాజును తీరని విచారం పీడించసాగింది. రాజుగారికి వీరమూర్తి అనే దూరపు బంధువు ఉండేవాడు. అతడు కడు బీదవాడు. అతనికి సాయపడాలని రాజు ఎన్నిసార్లు ప్రయత్నించినా కృతకృత్యుడు కాలేకపోయాడు. వీరమూర్తి మంచి వేటగాడు. వివిధ విషయాల మీద పద్యాలు అల్లి సాహితీ ప్రియుడైన రాజుగారికి వినిపించేవాడు. అతడు అలా వినిపించినప్పుడల్లా, రాజు అతన్ని విలువైన కానుకలతో, ధనంతో సత్కరించేవాడు.\n\nచందమామ\n\nఅయితే, వాటిని సద్వినియోగం చేసుకునే లోపలే, దొంగలు దోచుకునేవారు; లేదా తనే పోగొట్టుకునేవాడు. అందువల్ల అతడు పేద రికం నుంచి బయటపడలేకపోయాడు.\n\nఒకనాడు వీరమూర్తి అడవికి వెళ్ళి, ఎన్నో జంతువులను వేటాడి వచ్చాడు. అతడు తెచ్చిన వాటిని చూసి రాజు పరమానందం చెందాడు. సభాసదుల సమక్షంలో అతన్ని ఘనంగా సత్కరించాలనుకున్నాడు. అందువల్ల వెంటనే సభను"
        },
        {
            "title": "చిట్టచివరకు అదృష్టం!",
            "page_start": 25,
            "author": "చందమామ బృందం",
            "pdf_page": 24,
            "content": "# ఆంధ్ర ప్రదేశ్ జానపద కథ\n\n## చిట్టచివరకు అదృష్టం!\n\nవీరభద్రుడనే రాజు పరమ దయాస్వభావుడు. ప్రజలకు ఎలాంటి కొరతా లేకుండా పరిపాలించడంతో పాటు, అవసరంలో ఉన్నవారిని ఆదు కునేవాడు. ఎవరైనా కొత్త వ్యాపారం ప్రారంభించాలన్నా, తీర్థయాత్రలకు వెళ్ళి రావాలన్నా, దీర్ఘవ్యాధులతో బాధ పడుతూ వైద్యం చేయించు కోవడానికి ఆర్థిక సాయం అర్థించినా లేదన కుండా ఇచ్చేవాడు.\n\nరాజు నుంచి సాయం పొందిన వారికి అంత టితో కష్టాలు తీరిపోయేవి. అదృష్టం కలిసి వచ్చేది. రాజుగారిచ్చిన డబ్బుతో ప్రారంభించిన వ్యాపారం అభివృద్ధి చెందిందనీ, మొక్కు తీర్చు కున్నామనీ, దీర్ఘవ్యాధినయమై ఆరోగ్యవంతులమయ్యామనీ సాయం పొందినవారు వచ్చి చెబుతూ ఉంటే, రాజు వారిమాటలు విని ఎంతో ఆనందించేవాడు.\n\nఅయితే, ఒక్క విషయంలో మాత్రం రాజును తీరని విచారం పీడించసాగింది. రాజుగారికి వీరమూర్తి అనే దూరపు బంధువు ఉండేవాడు. అతడు కడు బీదవాడు. అతనికి సాయపడాలని రాజు ఎన్నిసార్లు ప్రయత్నించినా కృతకృత్యుడు కాలేకపోయాడు. వీరమూర్తి మంచి వేటగాడు. వివిధ విషయాల మీద పద్యాలు అల్లి సాహితీ ప్రియుడైన రాజుగారికి వినిపించేవాడు. అతడు అలా వినిపించినప్పుడల్లా, రాజు అతన్ని విలువైన కానుకలతో, ధనంతో సత్కరించేవాడు.\n\nచందమామ\n\nఅయితే, వాటిని సద్వినియోగం చేసుకునే లోపలే, దొంగలు దోచుకునేవారు; లేదా తనే పోగొట్టుకునేవాడు. అందువల్ల అతడు పేద రికం నుంచి బయటపడలేకపోయాడు.\n\nఒకనాడు వీరమూర్తి అడవికి వెళ్ళి, ఎన్నో జంతువులను వేటాడి వచ్చాడు. అతడు తెచ్చిన వాటిని చూసి రాజు పరమానందం చెందాడు. సభాసదుల సమక్షంలో అతన్ని ఘనంగా సత్కరించాలనుకున్నాడు. అందువల్ల వెంటనే సభను\n\nఏర్పాటు చేసి, “వీరమూర్తి ఎంత గొప్ప వేట\nగాడో మీకు తెలియనిది కాదు. అయితే, ఈరోజు\nఅతడు మునుపెన్నడూ లేని రీతిలో అనేక వన్య\nమృగాలను వేటాడి తన అద్భుత శక్తిసామర్థ్యా\nలను ప్రదర్శించాడు. మీ అందరి సమక్షంలో\nఅతన్ని ఘనంగా సత్కరించాలని ఆశిస్తున్నాను!”\nఅంటూ మిలమిలా మెరుస్తూన్న ఒక నారింజ\nపండును అందించి మందహాసంతో సాగనం\nపాడు.\n\nఅతడు వెళ్ళగానే సభలో గుసగుసలు చెలటే\nగాయి. రాజుగారు తన బంధువును పరిహాసిస్తు\nన్నాడా ఏం? అని అందరూ అనుకోసాగారు.\nఅయితే రాజు ఆ గుసగుసలను విననట్టే ఊరుకు\nన్నాడు. రాజు ఇచ్చింది మామూలు నారింజ\nపండు కాదనీ, దాన్నిండుగా మణులు, మాణి\n\nక్యాలు ఉన్నాయన్న నిజం వీరమూర్తి గాని,\nసభికులుగాని గ్రహించలేక పోయారు.\n\nవీరమూర్తి, బహుమతిని గురించి అంతగా\nపట్టించుకోలేదు. సభలో రాజు తనను మన\nసారా అభినందించాడు. అదే గొప్ప బహుమతి.\nఅది చాలు! అనుకుంటూ ఉత్సాహంగా ఇంటి\nకేసి నడవసాగాడు.\n\nమార్గమధ్యంలో అతనికో సాధువు ఎదురు\nపడి, భిక్షాపాత్రను చూపాడు. వీరమూర్తి దగ్గర\nఏదీ లేకపోవడంతో, సంచీలో ఉన్న రాజుగా\nరిచ్చిననారింజను తీసి, “చాలా ఆకలితో ఉన్నట్టు\nన్నావు. ఈ పండును తిను,” అంటూ భిక్షా\nపాత్రలో వేసి ముందుకు వెళ్ళిపోయాడు.\n\nనారింజ మరీ బరువుగా ఉండడం గమ\nనించి సాధువు ఆశ్చర్యపోయాడు. మిలమిల\nమెరుస్తూండడంతో దాన్ని రాజుగారికి ఇస్తే\nబావుంటుందనుకున్నాడు. వెంటనే రాజుగారి\nసమక్షానికి వెళ్ళాడు.\n\nరాజు అతన్ని చూడగానే సాదరంగా స్వాగతం\nపలికి, ఉచితాసనంలో కూర్చోబెట్టాడు. రాజు నోటి\nనుంచి మాట వెలువడక ముందే, “ప్రభూ, ఈ\nపేద సాధువు ఇచ్చే కానుకను వద్దనకండి. ప్రభు\nవులు చిరకాలం ఆయురారోగ్యాలతో వర్ధి\nల్లాలి!” అంటూ నారింజను రాజుగారి చేతుల్లో\nపెట్టాడు.\n\nదానిని ఒక్కసారి చూడగానే, వీరమూర్తి\nఅదృష్టం ఎలాంటిదో రాజుకు తెలిసిపోయింది.\nరాజు దాన్ని పుచ్చుకుని సాధువుకు సంచీ\nనిండుగా వెండి నాణాలిచ్చి పంపాడు. సాధువు\nసంతోషంగా అక్కడి నుంచి బయలుదేరాడు.\n\nకొన్నాళ్ళకు రాజుగారు పరివారంతో వేటకు\n\nవెళుతున్నానని ప్రకటించగానే, వీరమూర్తి కూడా ఆయనవెంటవెళ్ళాడు. మునుపటికన్నా ఎక్కువ మృగాలను వేటాడి చంపాడు. రాజుగారు మళ్ళీ అతడికి నారింజను బహుమతిగా ఇచ్చాడు. అది చాలా ప్రత్యేకమైనదని భావించిన వీరమూర్తి దాన్ని సంచీలో వేసుకుని ఇంటి దారి పట్టాడు. అతడు ద్వారాన్ని సమీపిస్తూండగా ఒక రాజోద్యోగి ఎదురయ్యాడు. అతడు తాంబూలం నములుతున్నాడు. దాని పరిమళానికి ముగ్ధుడై, “నాకూ కాస్తా ఆకు వక్క ఇస్తావా?” అని అడిగాడు వీరమూర్తి. రాజోద్యోగి ఇవ్వగానే, వీరమూర్తి నారింజను అతడి చేతిలో పెట్టి వెళ్ళిపోయాడు.\n\nవ్యంగ్యంగా నవ్వుతూ నారింజను అందుకున్న రాజోద్యోగి, రాజుగారి వద్దకు తిరిగి వెళ్ళి, తాంబూలానికి బదులుగా దీనిని పుచ్చు కున్నానని చెప్పి నారింజను ఆయనకు అప్పగించాడు. “తమరు రెండుసార్లు ఆయనకు దీనిని ఇచ్చారు. రెండుసార్లు దీని విలువ తెలుసు కోలేక దక్కించుకోలేక పోయాడు. ఇకపై కూడా ఆయనకు సాయపడాలనుకోవడం వృథా! ఆయన జీవితంలో పైకి రాలేడు,” అన్నాడు రాజోద్యోగి.\n\nరాజు మౌనంగా తల పంకించాడు. మరి కొన్ని రోజులలో వీరమూర్తి వేటాడడంలో అపూర్వ ప్రతిభను కనబరచాడు. ఇదే చిట్టచివరి సారి అనుకుంటూ రాజు మళ్ళీ అతనికి నారింజను ఇచ్చాడు. వీరమూర్తి దానిని రాజు నుంచి అందుకోబోతూండగా, చేయిజారి అది కింద పడి ముక్కలుగా విరిగి పోయింది. దానిలోని మణులూ, మాణిక్యాలూ బయట పడ్డాయి. “క్ష్మించండి, మహారాజా!” అంటూ అతడు\n\nచందమామ\n\nకిందికి వంగి వాటిని ఒక్కొక్కటిగా ఏరు కుంటూ, సంతోషంగా నవ్వుతూన్న రాజు కేసి అబ్బురపాటుతో చూడసాగాడు. “చిట్టచివరకు నిన్ను అదృష్టం వరించింది. ఇన్నాళ్ళు నేను నీకు సాయపడాలనుకున్నప్పుడల్లా, నీకు తెలియకుండానే, అంగీకరించడానికి తిరస్కరించావు. నేను ఇచ్చిన నారింజను ఇతరులకు ఇచ్చేశావు! ఇకపై నీకు అన్నీ మంచిరోజులే!” అన్నాడు రాజు.\n\nరాజు వీరభద్రుడు, వీరమూర్తి జీవితానికి సరిపడా బంగారు నాణాలు ఇచ్చి పంపాడు. అతడు అచిర కాలంలోనే ధనికుడయ్యాడు. రాజుగారిలాగే తనుకూడా వీలైనప్పుడల్లా అవసరాల్లో ఉన్న వారిని ఆదుకోసాగాడు.\n\nవ్యాపారంలో లాక్యం\n\nధర్మకటకం చిన్నరాజ్యం. దానికి రాజు ధర్మరాజు. ఆయన ప్రజలను కన్న బిడ్డల్లా పాలిస్తాడని ఇరుగుపారుగు రాజ్యాలలో కూడా పేరు గాంచాడు. అయితే, ఆయన తన మంత్రులనూ, రాజోద్యోగులనూ అమితుంగా విశ్వసించే వాడు. అందువల్ల అప్పుడప్పుడు కొన్ని ఇబ్బందులను ఎదుర్కోవలసి వచ్చేది. ధర్మకటకం రాజ్యంలో వివిధ హస్తకళలు అభివృద్ధి చెందాయి. రత్నకంబళులు, పట్టుచీరలు ఇతరరాజ్యాలకు ఎగుమతి అవుతూ ఉండేవి.\n\nఒకరోజు ధర్మరాజు తన పట్టపురాణి ధన లక్ష్మితో రథం మీద నగరవిహారానికి బయలు దేరాడు. నగర ప్రజలు రాజదంపతులను ఘనంగా ఆదరించారు. నగర వీధులలో వెళ్లు తూండగా రత్నాచారి అనే వర్తకుడి అంగడిలో ఉన్న పట్టుచీరలూ, రత్న కంబళులూ రాణి గారిని ఆకర్షించాయి.\n\nరాజభవనానికి తిరిగి రాగానే రాణి, రత్నాచారి అంగడిలోని కొన్ని పట్టుచీరలు, రత్న\n\nకంబళులు కావాలని రాజును కోరింది. రాజు గారు తన మహామంత్రిని పిలిచి, రాణిగారి కోరికవెల్లడించి, “వెంటనే వాటి ధర చెల్లించి వస్త్రాలను తెప్పించు,” అని ఆజ్ఞాపించాడు.\n\n“అదెంత పని ప్రభూ! ఘడియలో పూర్తి చేస్తాను,” అని చెప్పిన మహామంత్రి ఆ పనిని కోశాధికారికి అప్పగించాడు.\n\nచిటికల్లో చేస్తానని చెప్పి, కోశాధికారి ఆ పనిని వాణిజ్యాధికారికి అప్పగించాడు. వాణి జ్యాధికారి, పన్నులు వసూలు చేసే అధికారికీ, ఆ అధికారి భటులకూ అప్పజెప్పారు.\n\nభటులు వెళ్ళి రత్నాచారికి విషయం వివరించారు.\n\n“మహారాణిగారికి కావాలంటే అంగడినే తరలిస్తాను,” అంటూ రత్నాచారి సంతోషంగా ఓ పాతిక పట్టుచీరలూ, పాతిక రత్నకంబళులూ భటులకు అందించాడు. వాటితో పాటు, భటుల భార్యలకు కూడా రెండేసి పట్టుచీరలు తీసుకెళ్ళమని ఇచ్చాడు.\n\n‘వియోగి’"
        },
        {
            "title": "వ్యాపారంలో లౌక్యం",
            "page_start": 28,
            "author": "వియోగి",
            "pdf_page": 28,
            "content": "“మాకిచ్చారు బావుంది. మరి మా పైవాళ్ళ మాటేమిటి?” అన్నారు భటులు.\n\nరత్నాచారి చేసేదిలేక వాణిజ్యాధికారికీ, పన్నులు షూలు చేసే అధికారికీ కూడా పట్టు చీరలు, కంబళులు ఇచ్చిపంపాడు.\n\nఆ రాత్రి రత్నాచారికి ఓపట్టాన నిద్రపట్ట లేదు. రాణీగారికి పంపిన పట్టుచీరలు, కంబళులు చాలా ఖరీదైనవి. ఎంత కాదన్నా వాటి ధర లక్ష వరహాల పైమాటే. కొన్ని రోజులు రొక్కం కోసం ఎదురు చూశాడు. ప్రయో జనం లేకపోయింది. ఆ విషయంగా భటులను, అధికారులను అడగడం బావుండదని, రాజుగారికి చాలా సన్నిహితుడైన కోశాధికారికి తాను పంపిన పట్టుచీరలు, రత్నకంబళుల ధరలు పేర్కొని ఒక నమ్మకమైన సేవకుడి ద్వారా వినతి పత్రం పంపాడు.\n\nకోశాధికారి ఆ వినతిపత్రాన్ని వాణిజ్యాధికారికిఇచ్చాడు. వాణిజ్యాధికారిపన్నులు షూలు చేసే అధికారిని పిలిచి తీవ్రంగా మందలించాడు.\n\nమరునాడు తన రొక్కం తనకు వస్తుందని ఆశతో ఎదురు చూసిన రత్నాచారికి ఆశాభం గమే కాకుండా, అవమానం కూడా కలిగింది.\n\nవాణిజ్యాధికారి గూఢచారులు వచ్చి, రత్నాచారి అంగడిని శోధించారు. పన్నులు సరిగ్గా కట్టడం లేదని తేల్చారు. అంతేగాక, అతని వద్ద లెక్కకు మించిన సంపద ఉందని కనుగొన్నారు. అంతే! రత్నాచారిని నిర్బంధించి కారా గారంలో వేశారు.\n\nరత్నాచారి భార్యాపిల్లలు తీస్థైనదిగ్గ్భాంతి కిలోసై ఏం చేయడానికీ దిక్కుతోచక విల\n\nవిలలాడసాగారు. సరిగ్గా ఆ రోజు సాయంకాలమే, కాశీయాత్రకు వెళ్ళిన, రత్నాచారి తండ్రి మాణిక్యాచారి ఇంటికి తిరిగి వచ్చాడు. జరిగిన దానిని తెలుసుకుని తన బాల్య స్నేహితుడైన కోశాధికారి మేనమామను కలుసుకుని సంగతి చెప్పాడు. ఆయన్ను వెంటబెట్టుకుని వెళ్ళి, కోశాధికారిని చూసి తన కొడుకు తరపున క్షమాపణలు తెలియజేశాడు. తన కొడుకు రత్నాచారి వద్ద ఉన్న సంపద చాలా వరకు పిత్రార్జితమనీ, పన్నులు సక్రమంగా చెల్లిస్తున్నాడనీ తగిన ఆధారాలతో నిరూపించి, అతన్ని బయటకు తీసుకు రాగలిగాడు.\n\nఇవన్నీ జరగడానికి దాదాపు నెలరోజులు పట్టింది. ఆ సమయంలో రత్నాచారి వ్యాపారం బాగా దెబ్బతిన్నది. తనకు జరిగిన దుర న్యాయం తలుచుకుంటే రత్నాచారికి నిద్ర\n\nపట్టడం లేదు. “మనకు జరిగిన అన్యాయం గురించి నేనే స్వయంగా వెళ్ళి రాజుగారికి ఫిర్యాదు చేస్తాను,” అన్నాడు రత్నాచారి తండ్రితో.\n\nఆ మాట వినుగానేతుడ్రిగాఢుగా నిట్టుర్చి, “నువ్వోకవ్యాపారి కొడుకుపై ఉండీ, ఇన్నాళ్ళు వ్యాపారం చేస్తూ కూడా నీకు లౌక్యం అబ్బ లేదు. లౌక్యం లేకనే గోటితో పోయేదానికి, గొడ్డలిదాకా తెచ్చుకున్నావు. రాణిగారికిచ్చిన పట్టు చీరలు, రత్నకంబళ్ళ గురించి కోశాధి కారికి వినతి పత్రం పంపకుండా ఉన్నట్ట యితే, డబ్బుపోయినా నీకు గౌరవం మిగిలి ఉండేది. ఇన్ని తిప్పలు వచ్చేవి కావు,” అన్నాడు.\n\n“లక్ష వరహాల సరుకు! ఎలా వదులుకో మంటావు? మనకు ఎవరిస్తారు?” అని అడి గాడు రత్నాచారి బాధగా.\n\n“లక్ష కాదు. కోటి వరహాలు సంపాదించి ఉండేవాడివి, కాస్త తెలివిని ఉపయోగించి రాజుగారి విశ్వాసం పొంది ఉంటే!” అన్నాడు తండ్రి.\n\n“అంటే, రావలసిదాన్ని అడగడమే అప రాధం అంటావా?” అని ఎదురు ప్రశ్న వేశాడు రత్నాచారి.\n\n“అడగడం అపరాధం కాదు; అడిగిన పద్ధతిలోనే లౌక్యం లేదు. అందుకే, ఇంత వ్యాపారనష్టం, పరువునష్టం ఎదుర్కోవలసి వచ్చింది” అన్నాడు తండ్రి.\n\n“నువ్వేం చెబుతున్నావో నాకు అర్థంకా వడం లేదు,” అన్నాడు రత్నాచారి అయోమ యంగా.\n\n“రాజుగారు మంచివాడయినంతమాత్రాన ఆయన పరివారమంతా మంచివారనుకోవడం తెలివిగలవాళ్ళ లక్షణం కాదు. అలా అని\n\nవారిని పగ చేసుకుంటే మనలాంటి వారికి వ్యాపారం క్షణం సాగదు. అందుకే, వ్యాపార రహస్యాలు తెలుసుకుని లౌక్యంగా వ్యాపారం చేసుకోవాలంటాను. ముక్కుసూటిగా పోయే వాడికి ముక్కు పచ్చడవుతుంది. ఇంత అనుభవించాక కూడా నీకు తెలివిరాకపోవ డమే ఆశ్చర్యంగా ఉంది,” అన్నాడు తండ్రి బాధగా.\n\n“సరే, అప్పుడు నేను ఏం చేసి ఉండా లంటావు? డొంకతిరుగుడు లేకుండాసూటిగా చెప్పు,” అన్నాడు రత్నాచారి.\n\n“నువ్వు మొదటే పెద్దపారబాటు చేశావు. రాణిగారు కోరిన చీరలు, కంబళ్ళతో పాటు భటులకు కూడా ఇచ్చావు. పై అధికారు లకూ పంపావు. అంటే, వాళ్ళను మంచి చేసుకోవాలనుకున్నావు. నువ్వు చేసిన ఆపని కూడా ఒక విధంగా లంచమే కదా? అదే నీకు బెడిసికొట్టింది. అలా కాకుండా రాణిగారు కోరిన వస్త్రాలు నువ్వే స్వయంగా తీసుకుని వెళ్ళిపది మంది ఎదుట ఇచ్చి ఉంటే, నీకు రావలసిన వస్త్రాల ఖరీదుతో పాటు మంచి ప్రచారం కూడా వచ్చి ఉండేది. మన అంగడి\n\nముందు ‘రాణిగారు ధరిస్తున్న దుస్తులు మా దగ్గర దొరుకుతాయి’ అని ఒకచిన్న ప్రకటన పెట్టినా మన వ్యాపారం బాగా పెరిగేది. నీకీ బాధలు, నష్టాలు, కష్టాలు వచ్చేవి కావు. అవునా?” అన్నాడు తండ్రి.\n\n“అవును, మీరన్నది ముమ్మాటికీ నిజం,” అన్నది అక్కడే ఉండి మామగారి మాటలను విన్న రత్నాచారి భార్య.\n\nతండ్రి లోకజ్ఞానికీ, వ్యాపార తెలివికీ రత్నా చారి అబ్బుర పడ్డాడు.\n\nఇది జరిగిన పదిహేను రోజుల తరవాత, రత్నాచారి తండ్రికి కోశాధికారి నుంచి పిలుపు వచ్చింది. ఆయన వెళ్ళి కోశాధికారిని కలుసు కున్నాడు. అప్పుడు కోశాధికారి, “మీ కొడుకు రత్నాచారికి జరిగిన అన్యాయం రాజుగారి దృష్టికి తీసుకు వెళ్ళాను. ఆయన విచారణ జరిపి, దోషులను శిక్షించి, రత్నాచారికి చెంద వలసిన మొత్తానికి రెట్టింపుగా చెల్లించమని ఆదేశించారు,” అంటూ రెండు లక్షల వర హాలు అందజేశాడు.\n\nఆ మొత్తాన్ని చూసి రత్నాచారి, ఆయన భార్య, కొడుకు ఎంతగానో సంతోషించారు.\n\nచందమామ కబుర్లు\n\nజంతు ప్రదర్శనశాలలో జన్మదిన వేడుక!\n\nగత నవంబర్ 15వ తేదీ ఆస్ట్రేలియాలోని బ్రిజ్‌బేన్ జంతు ప్రదర్శన శాలలో జన్మ దిన వేడుక జరిగింది. 175సం.లు పూర్తిచేసుకున్న హారియట్ అనే తాబేలుకు ఆరోజు జన్మదినం. దానికి లేత ఎరుపు రంగు హైబిస్‌కస్ ఫ్లవర్ కేక్ ఇవ్వబడింది. దానిని చూసి సందర్భకులందరూ ఎంతో సంతోషించారు. హారియట్‌ను 1835వ సం.లో సుప్రసిద్ధ శాస్త్రవేత్త డార్విన్ పెద్ద పెద్ద తాబేళ్ళకు ప్రసిద్ధిగాంచిన జయింట్ గాలపాగోస్ దీవిలో కనుగొన్నాడు. గత 17 సం.లుగా బ్రిజ్‌బేన్ జూలో ఉంటున్నది. దాని రక్షణా బాధ్యతలు నిర్వహిస్తూన్న స్టీవ్ ఇర్విన్, అది మరో పాతిక సంవత్సరాలు జీవించే అవకాశం ఉందని చెబుతున్నాడు. ప్రపంచంలోనే అత్యధికమైన వయసు గల జంతువు కూడా అద్వైత్య-1 అనే తాబేలు అన్నది ఇక్కడ చెప్పుకో తగ్గ మరో విశేషం. అది కలకల్తా అలిపూర్ జూలో ఉంటున్నది. దాని వయసు 255 సం.లు. దీనిని గవర్నర్ జనరల్ లార్డ్ క్లైవ్ తీసుకువచ్చి కలకత్తా జంతు ప్రదర్శనశాలకు ఇచ్చాడని చెబుతారు.\n\nభారతీయ మహిళా అంతరిక్షగామి!\n\nముప్పై అయిదు సం.ల వయసు గల ఎస్. వనజా శివసుబ్రహ్మణ్యం మలేసియాలో స్థిరపడిన భారతీయ సంతతికి చెందిన మహిళా ఇంజినీర్. వచ్చే సంవత్సరం ఇంటర్నేషనల్ స్పేస్ స్టేషన్‌కు వెళ్ళిరావడానికి ఎంపికయిన నలుగురు అభ్యర్థులలో వనజ ఒకరు. మరి ముగ్గురు పురుష అభ్యర్థులతో పాటు ఆమె ప్రస్తుతం రష్యన్ స్పేస్ ఏజెన్సీలో జరిగే వైద్య సంకేతిక పరీక్షల కోసం మాస్కోకు వెళుతున్నది.\n\nచందమామ క్విజ్ - 9\n\nCo-sponsored by\nInfosys' FOUNDATION,\nBangalore\n\nఈ క్విజ్‌లో అడిగే ప్రశ్నలన్నీ 2005 జనవరి-\n\nడిసెంబర్ మధ్య వెలువడిన చందమామ\nసంచికులోని కథలు, శ్రీర్షకలనుంచే ఉంటాయి.\nచదివినవి జ్ఞాపకం ఉంటే వీటన్నిటికీ సమా\n\nధానాలు వెంటనే స్పురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\n\n*సరైన సమాధానాలు రాసినవారు ఒకరికన్నా ఎక్కువ మంది ఉన్నట్టయితే బహుమతి మొత్తం డ్రా ద్వారా తీసిన ఐదుగురికి సమానంగా పంచబడుతుంది.\n\n**మీరు చేయవలసిందేమంటే**: 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్‌కోడ్‌తో సహా పూర్తి చిరునామా రాయండి. 3. ఒక కుటుంబంలో ఒకరు మాత్రమే పాల్గొనాలి. 4. చందాదారు అయితే, ఆ నంబర్ రాయండి. 5. కవరు మీద చందమామ క్విజ్-9 అని రాసి, చందమామ పూర్తిచిరునామా రాసి మాకు పంపండి. 6. అక్టోబర్‌నెలాఖరులోగా మీ ఎంట్రీ మాకు అందాలి. 7. డిసెంబర్ నెల సంచికలో ఫలితాలు వెలువడతాయి.\n\n1. విష్ణువు అంటే నిర్వచనం ఏమిటో తెలుసా?\n\n2. ప్రాచీన గ్రీకు మహిళలు పూజించిన వివాహాల అధిదేవత పేరేమిటో తెలుసా?\n\n3. బొప్పాయి పండులో బౌషధ గుణాలు నిండిన తెల్లటి పదార్థం పేరేమిటి?\n\n4. “మనిషినైపుట్టినందుకు సార్థక్రతకోసం ఆరాట పడుతున్న నన్ను, ఈ రాత్రివేళలో నగరం దాటించిన, నీ ఉపకారాన్ని మరువలేను,” అని సిద్ధార్థుడు కృతజ్ఞతలు తెలియజేసిన సారథి పేరే మిటి?\n\n5. దక్షిణ భారతదేశంలోని ఒక స్టేడియంను ‘పొగాకు వాడకూడని ప్రాంతంగా’ ప్రకటించారు. అది ఎక్కడ ఉన్నది?\n\n6. “దేవుడు ప్రపంచం సంక్షోభంలో తల్లడిల్లాలని ఆశించ లేదు. తన బిడ్డలు శాంతి సౌఖ్యాలతో, సంపదలతో, మంచి పాలనతో వర్ధిల్లాలనే కోరుకున్నాడు,” అని శిలాశాసనాలలో చెక్కించిన పర్షియన్ పాలకుడు ఎవరు?\n\n7. ఈ చిత్రం ఏ కథలో చోటుచేసుకున్నది?"
        },
        {
            "title": "సాహితీ కదంబం",
            "page_start": 34,
            "author": "కె. రాజీవ్ రెడ్డి",
            "pdf_page": 33,
            "content": "## సాహితీ కదంబం\n\n### రంగయ్య సంపద!\n\nఅవంతీ నగర సమీపంలోని అరణ్య ప్రాంతం లోగల ఒక గ్రామంలో రంగయ్య, మాధవయ్య అనే ఇద్దరు మిత్రులు ఇరుగుపారుగు ఇళ్ళల్లో నివసిస్తూండేవాళ్ళు. ఇద్దరూ అడవికి వెళ్ళి, మూలికలను సేకరించి, నగరానికి తీసుకు పోయి వైద్యులకు అమ్మి, వాళ్ళిచ్చే సామ్ముతో తమ కుటుంబాలను నెట్టుకు రాసాగారు.\n\nఇద్దరూ కష్టపడి శ్రమించే స్వభావం కల వారు. మాధవయ్యకు మితిమించిన దైవభక్తి. ఎప్పటికైనా దేవుడి కరుణతో తమ కష్టాలు తొలగి పోయి, చీకూ చింతా లేని జీవితం గడపగల మని కలలు కంటూ ఉండేవాడు. రంగయ్యకు దైవభక్తి లేకపోలేదు గాని, అంతకు మించిన పరోపకారబుద్ధి కలవాడు.\n\nఅడవికీ, గ్రామానికీ మధ్యచిన్న వాగు పారు తోంది. దాని గట్టున వేపచెట్టు కింద అమ్మవారి గుడి ఉంది. మిత్రులు ఇద్దరూ అడవిలోకి వెళ్ళే ముందు అమ్మవారికి మొక్కుకుని వెళ్ళే వారు. తిరిగి వచ్చేప్పుడు, అడవిలో దొరికిన ఒకటి రెండు పళ్ళను, అమ్మవారి విగ్రహం ముందుంచి వెళ్ళేవారు. అలా రోజులు గడిచేవి.\n\nఒకనాడు వాళ్ళు అడవినుంచి తిరిగి వస్తుం డగా, గుడి ముందు కంటిచూపు సరిగా లేని ఒక ముసలివాడు కనిపించాడు. మితిమించిన నీరసం కారణంగా లేచి నిలబడలేక పోయాడు. రంగయ్య ముసలివాణ్ణి చూడగానే, వాగు నుంచి నీళ్ళు తెచ్చి తాగడానికి ఇచ్చి, దప్పిక తీర్చాడు. ఆ తరవాత చేతిలోని పళ్ళనిచ్చి, నగరానికి బయలుదేరాడు.\n\nఅయితే, మాధవయ్య, ముసలివాణ్ణి ఏమాత్రం పట్టించుకోలేదు. అమ్మవారికి భక్తితో మొక్కుకుని, సేకరించిన మూలికలతో నగరం కేసి బయలుదేరాడు.\n\nమరునాడు కూడా ముసలివాడు అక్కడే ఉన్నాడు. రంగయ్య, తెచ్చుకున్న రొట్టెల్లో రెండు అతనికిచ్చి తినున్నాడు. తిరిగి వచ్చేప్పుడు అడవి నుంచి తెచ్చిన పళ్ళను కొన్ని ముసలి వాడికిచ్చి బయలుదే రాడు. ఇలాగే మూడు రోజులు గడిచాయి.\n\nమూడో రోజుసాయం కాలం, రంగయ్య ఇంటి\n\nవెనక కొట్టంలో ఆవును కట్టేసిన గుంజ పైకి రావ డంతో, దాన్ని మళ్ళీనాట డానికి అతడు పక్కనే గోతిని తవ్వసాగాడు. అప్పుడు గునపానికి ఏదో గట్టిగా తగిలింది. తీసి చూస్తే, చిన్న రాగి పాత్ర. దాన్నిండా బంగారు నాణాలు కనిపించాయి. వాటిని చూడగానే, తన దరిద్రం తీరిపోయిందని రంగయ్య ఎంతగానో సంతోషించాడు.\n\nమరునాడు తెల్లవారగానే, ఈ సంతోష విషయాన్ని ముసలివాడికి చెబుదామని, మరిన్ని రొట్టెలు తీసుకుని రంగయ్య గుడి దగ్గరికి వెళ్ళాడు. అయితే, అక్కడ ముసలివాడు కని పించలేదు. రంగయ్య అమ్మవారికి మొక్కు కుని ఇంటికి తిరిగివచ్చాడు. దొరికిన ధనంతో కొద్దిగా పాలం కొనుక్కుని వ్యవసాయం ప్రారం భించాడు. తీరిక దొరికినపుడల్లా అడవికి వెళ్ళి, మునుపటిలాగే మూలికలు సేకరించుకు వచ్చి అమ్ముకుంటూ, హాయిగా భార్యాపిల్లలతో కాలం గడపసాగాడు.\n\nఇదంతా చూసి మాధవయ్యకు చాలా ఆశ్చర్యం కలిగింది. అతడు ఒకనాడు అడవి నుంచి తిరిగి వచ్చి, మిట్టమధ్యాహ్నం కావడంతో, వాగులో కాళ్ళుచేతులు కడుక్కుని, అమ్మవారి గుడి ముందు కూర్చుని, “తల్లీ, నేను నిన్ను ఎంత భక్తితో కొలుస్తున్నాను? అయినా, నా మీద నీకు దయ కలగడం లేదు! నా బ్రతుకు ఇంతేనా?” అనుకుంటూ చెట్టు\n\nబోదెకు ఆనుకుని అలాగే నిద్రపోయాడు. అప్పుడతనికి ఒక కలవచ్చింది. “నా మీద భక్తి చూపుతున్నావు, సంతోషం. అయితే, సాటి మనుషుల మీద కనికరం అన్నది నీలో కరు వయింది కదా? కంటిచూపు లేక కదలలేని ముసలివాడికి సాయం చేయకుండా నన్ను మొక్కి ప్రయోజనం ఏమిటి? నీలాంటి వాడికి సంపదలు కలిగితే, పొరుగువారికి ఒరిగేదే మిటి? నీ మిత్రుడు రంగయ్య వంటి వాడికి సంపదలు కలిగితే, చుట్టూ ఉన్న పదిమందికీ సాయపడగలడు. సంపదల వల్ల ప్రయోజనమే అది కదా. సాటి మనిషికి సాయపడాలనే దయాగుణమే అతడికి సిరిసంపదలను తెచ్చి పెట్టింది?” అన్న మాటలు వినిపించాయి.\n\nమాధవయ్య ఉలిక్కిపడి లేచాడు. “తల్లీ, నా కళ్ళు తెరిపించావు. ఇకపై నాలాగే అంద రినీ భావించి, చేయ తగిన సాయం చేయ గలను,” అంటూ అమ్మవారికి మొక్కుకుని ఇంటిదారి పట్టాడు.\n\n- కె. రాజీవ్ రెడ్డి\nకోయిలకుంట్ల - 518 134(ఆం.ప్ర)"
        },
        {
            "title": "ధీరోదాత్త అభిప్రాయం!",
            "page_start": 36,
            "author": "చందమామ బృందం",
            "pdf_page": 35,
            "content": "## మహానీయుల జీవితాల్లో ఆసక్తికర ఉదంతాలు (10)\n\n# ధీరోదాత్త అభిప్రాయం!\n\nజనరంగజిల్లా\n\nరణాడు అమెరికా సంయుక్త రాష్ట్రాలుగా పిలువబడుతూన్న దేశం 1861-1865 మధ్య కాలంలో రెండు శిబిరాలుగా విభజింపబడి ఉండేది. బానిసత్వం అనే సంప్రదాయాన్ని కొనసాగించడమా, నిర్మూలించడమా అన్నసమస్య మీద ఒకదానిపై ఒకటి పోరాడుతూ ఉండేవి. బానిసత్వాన్ని నిర్మూలించాలనే ఉత్తరాది రాష్ట్రాలు ‘యూనియన్’ అనీ, దక్షిణాది రాష్ట్రాలు ‘కాన్ఫెడెర్సీ’ అనీ పిలువబడేవి. దక్షిణాది కాన్ఫెడెయీ విచ్ఛిన్నమయ్యేంతవరకు రెండు శిబిరాల మధ్య అంతర్యుద్ధం కొనసాగింది.\n\nఅయితే, ముఖ్యమైన ఆ చారిత్రక సంఘ టనకూ, మనం ఈ శీర్షికలో ప్రస్తావిస్తూన్న క్లుప్తమైన సంభాషణకూ అంతగా సంబంధం లేదు. ఆ సంభాషణ ‘కాన్ఫెడెర్సీ’ ప్రెసిడెంట్ జఫర్సన్ డేవిస్ కూ అతని సర్వసైన్యాధ్యక్షుడు జనరల్ రాబర్ట్ లీకి మధ్య చోటుచేసుకున్నది.\n\nఒకనాడు ప్రెసిడెంట్, సైన్యాధ్యక్షుణ్ణి పిలిచి, చాలా ముఖ్యమైన విభాగంలో ఉన్నత పదవి ఖాళీ అయిందని తెలియజేశాడు. ఆ ఉద్యోగా నికి తగిన వ్యక్తిగా ఆయన ఒకరిని సూచించాడు. ఆ వ్యక్తి పేరు ‘మిస్టర్ ఎక్స్’ అనుకుందాం. ‘‘ఆ విభాగానికి నాయకత్వం వహించవలసిన వ్యక్తి చాలా నిజాయితీ పరుడూ, రుజువర్తనుడూ, ధైర్యశాలీ అయి ఉండాలని నీకు తెలుసుకదా? మిస్టర్ ఎక్స్ ఆ పదవికి తగినవాడని నువ్వు"
        },
        {
            "title": "పెరటిమొక్క",
            "page_start": 38,
            "author": "నందిరాజు పద్మలతాజయరాం",
            "pdf_page": 37,
            "content": "## పెరటిమొక్క\n\nవల్లభశ్రేష్ఠి రాయపురంలో పేరున్న నగల వర్తకుడు. నగరంలోని ధనిక కుటుంబాల వారందరికీ శ్రేష్ఠి నమ్మకమైన వ్యక్తి కావడంతో అతనికి ఎప్పుడూ చేతినిండా పనీ, ఇనప్పెట్టి నిండా కాసులూ ఉంటూండేవి. అతనికి రామదేవుడు, వాసుదేవుడు కవల పిల్లలు. లేక లేకపుట్టిన వారవడంతో అతిగారాబం చేసింది తల్లి. దాంతో ఇద్దరికీ చదువు పట్ల శ్రద్ధ లేక పోయింది. తండ్రివ్యాపారం పట్ల కూడా ఆసక్తి లేకుండా స్నేహితులతో సరదాగా కాలక్షేపం చేయడం వాళ్ళ నిత్యకృత్యంగా మారింది.\n\nవల్లభశ్రేష్ఠికి పిల్లల ప్రవర్తన బాధ కలిగించ సాగింది. “వీళ్ళిద్దరూ ఇలా బాధ్యతా రహి తంగా తయారుకావడానికి నీ అతిగారాబమే కారణం. మనం వెళ్ళిపోయాక, వీళ్ళెలా బతుకుతారు?” అని అన్నాడు ఆవేదనగా శ్రేష్ఠి భార్యతో.\n\n“నాలుగుతరాలు కూర్చుని తిన్నా తరగని ఆస్తిమనది. అల్లారుముద్దుగా పెరిగినపిల్లలు.\n\nకష్టపడి పని చేసి సంపాదించవలసిన అవ సరం ఏముంది?” అని ఎదురు ప్రశ్నవేసింది ఆయన భార్య.\n\nఇక ఆమెతో మాట్లాడి లాభం లేదనుకున్న శ్రేష్ఠి అంతటితో ఆ విషయాన్ని వదిలిపెట్టాడు.\n\nరెండు రోజుల తరవాత శ్రేష్ఠి కొడుకులను చేరపిలిచి, “విజయనగరంలో ఉన్న నా మిత్రుడు వరదయ్యకు అత్యవసరంగా ఈ లేఖను ఇచ్చిరావాలి. ఆ పని చాలా గోప్యంగా జరగాలి. అందుకే మీ ఇద్దరినీ పంపాలను కుంటున్నాను. ఈ లేఖను తీసుకు వెళ్ళి ఆయన చేతికివ్వండి. విజయనగరం అద్భుత మైన చారిత్రక నగరం. అక్కడి వింతలన్నీ చూసి నెమ్మదిగా తిరిగిరండి,” అన్నాడు.\n\nఅన్నదమ్ములు అందుకు సంతోషంగా అంగీకరించి, అప్పటికప్పుడే బయలుదేరి విజయనగరం వెళ్ళారు.\n\nలేఖ అందుకుని చదివిన వరదయ్య, మౌనంగా తలపంకించాడు. ఆ తరవాత\n\nమిత్రుడి కొడుకులిద్దరికీ ఆతిథ్యమిచ్చి, నగరంలోని వింతలూ, విశేషాలు చూడడానికి ఏర్పాటు చేశాడు. వరదయ్య భార్య వారిని ప్రేమతో ఆదరించింది. వరదయ్యకు కవల ఆడపిల్లలు శ్రేష్ట, శ్వేత చూడ చక్కనివారు. మంచి గుణవంతులు. వాసుదేవ, రామదేవు లకు వారి మీద ఇష్టం కలిగింది.\n\nవారం రోజుల తరవాత, వల్లభశ్రేష్ఠి నుంచి సేవకుడు ఒక ఉత్తరం తీసుకువచ్చాడు.\n\n“నాయనలారా, అనుకోని ప్రమాదం వచ్చి పడింది. నాలుగు రోజుల క్రితం మన దుకాణంలో పెద్ద దొంగతనం జరిగింది. రాత్రికి రాత్రే మన ఆస్తి అంతా దొంగల పాలయింది. ఊళ్ళో వాళ్ళుకుదువ పెట్టిన బంగారం కూడా పోవడంతో, ఇవ్వమని నిర్బంధిస్తున్నారు. నన్ను రాజుగారి వద్దకు తీసుకువెళ్ళడానికి సన్నాహాలు చేస్తున్నారు.ఈ అవమానం భరించ లేని నేను, మీ అమ్మ ఊరొదిలి వెళుతున్నాం. రోజులు కలిసొస్తే తిరిగి కలుద్దాం.”\n\nఉత్తరం చదివిన కొడుకులిద్దరికీ గుండె జారినంత పనయింది. భవిష్యత్తు పట్ల భయం పట్టుకున్నది.\n\nసంగతివిన్న వరదయ్యలో అనూహ్యమైన మార్పు వచ్చింది. “ఊరికే కూర్చుని తినే వాళ్ళని పోషించడానికి నేను మీనాన్నలాంటి కోటీశ్వరుణ్ణి కాను. ఇక మీ దారి మీరు చూసుకోండి,” అన్నాడు అన్నదమ్ములతో.\n\nఆ మాటలు విని వాళ్ళు అవమానంతో కుంచించుకుపోయారు. అయినా, ఏపనీ చేతగాని తమకు భుక్తి గడవడం ఎలా? అందువల్ల అభిమానం చంపుకుని వరద\n\nయ్యనే తమకు ఏదైనా పని ఇప్పించమన్నారు అన్నదమ్ములు. సరేనని వరదయ్య, రామ దేవుడికి బట్టలకొట్టులో లెక్కలు రాసే పనినీ, వాసుదేవుడికి తనతోటలో పండిన కూరగాయ లను సంతలో అమ్ముకుని వచ్చే పనినీ అప్ప గించాడు. మొదట్లో అసలు ఒళ్ళు వంగని అన్నదమ్ములు పనిచెయ్యలేక చాలా అవస్థ పడ్డారు.\n\n“చూశావా, తమ్ముడూ, ఈ వరదయ్య ఎంత కర్కోటకుడో! నిన్న లెక్కల్లో పదిరూ పాయలు తక్కువయిందని నాకు తిండి కూడా పెట్టలేదు,” బాధగా అన్నాడు రామదే వుడు వాసుదేవుడితో.\n\n“అవునన్నయ్యా! గంపల కొద్దీ కూరగా యల్ని మోసుకు పామ్మంటాడే తప్ప, ఒక్క బండి కూడా కట్టించడు. రోజూ నాలుగు కోసులదూరం బరువులు మోస్తూ వెళ్ళి\n\nవస్తున్నా జాలి లేదు,” అని తన గోడు చెప్పుకున్నాడు వాసుదేవుడు.\n\n“పోనీలే. నాన్నగారన్నట్టు కష్టపడ్డవాడి కెప్పుడూ ఫలితం దక్కకుండా పోదు. మనకూ మంచి రోజులు వస్తాయి,” అని తమ్ముణ్ణి ఊరడించాడు రామదేవుడు. రోజులు గడుస్తున్న కొద్దీ, అన్నదమ్ములిద్దరికీపని మీద శ్రద్ధ కలగసాగింది. వ్యాపారంలోని మెలుకువలు అర్థంకాసాగాయి. వరదయ్య కూతుళ్ళు శ్రేష్ట రామదేవుణ్ణీ, శ్వేత వాసుదేవుణ్ణీ అభిమానంగా చూసుకోసాగారు. వరదయ్య నెలజీతం కింద కొంత సామ్ము ఇవ్వడంతో దానిని జాగ్రత్తగా దాచుకున్నారు అన్నదమ్ములు.\n\nఆరు నెలల తరవాత వల్లభశ్రేష్ఠి, భార్యతో కలిసి విజయనగరం వచ్చాడు. తల్లిదండ్రుల్ని చూసిన అన్నదమ్ములిద్దరూ కన్నీటి పర్యం తమయ్యారు. ప్రయోజకులైన కొడుకులను చూసి తండ్రి కూడా సంతోషించాడు.\n\n“మిత్రమా! పోయిన సామ్ముదొరికింది. కష్టార్జితం ఎక్కడికీ పోదని అర్థమయింది. ఇక మా ఊరెళతాం. నీకు వేనవేల కృతజ్ఞతలు,” అన్నాడు శ్రేష్ఠి వరదయ్యతో నర్మగర్భంగా.\n\n“మీ కొడుకులతో పాటు కోడళ్ళను కూడా తీసుకువెళ్ళు, మిత్రమా! నా కూతుళ్ళకు ప్రయోజకులైన భర్తలు దొరికారు,” అన్నాడు వరదయ్య నవ్వుతూ.\n\nశ్రేష్ఠి అందుకు సంతోషంగా అంగీకరించాడు. పెళ్ళి జరిగిన మరునాడు, “నా బట్టల వ్యాపారం కన్నా, నీ బంగారం వ్యాపారం విలువైనది కదా? నా కన్నా నువ్వే మంచి వ్యాపారవేత్తవి. నువ్వే నీ కొడుకులను దారిలో పెట్టవచ్చుకదా? దొంగతనం జరిగిందన్న నెపం మీద, నా దగ్గరపనివాళ్ళను చేశావెందుకు?” అని అడిగాడు వరదయ్య వియ్యంకుణ్ణి రహస్యంగా.\n\n“పెరటిమొక్క వైద్యానికి పనికిరాదంటారు కదా! నా దగ్గరున్నంతవరకు నా బిడ్డలకు కష్టించే తత్వంరాదని అర్థమయింది. అవ సరం ఉంటే తప్ప వాళ్ళు ఏపనికీ లొంగరని తెలిసింది. అందుకే ఈ యుక్తిని అమలు చేశాను,” అన్నాడు వల్లభశ్రేష్ఠి.\n\nతండ్రికి తగ్గతనయులుగా, అనతికాలం లోనే రామదేవ, వాసుదేవులిద్దరూ రాయ పురంలో మంచి పేరు తెచ్చుకున్నారు.\n\nఒప్పించేవాడు\n\nఒకరోజు కొందరు గ్రామస్థులు రచ్చబండ వద్ద కూర్చుని కబుర్లాడుకుంటున్నారు. ఉన్నట్టుండి బాలన్న అనే యువకుడికి తుమ్ములు మొదలైతే, “ఈ మధ్య నాకు జలుబుచేస్తే గుంటగలవరాకు మాత్రలు వేసుకుంటే వెంటనే మటుమాయమయింది. మా ఇంటికెళ్ళి మాత్రలడిగి తీసుకో,” అన్నాడు కామేశం. బాలన్న సరేనని తుమ్ముకుంటూ అక్కణ్ణించి వెళ్ళిపోయాడు.\n\n“బాలన్న ఓపట్టాన ఎవరి మాటా వినడు. వాణ్ణి భలే ఒప్పించావే!” అంటూ ఓ పెద్దమనిషి కామేశాన్ని మెచ్చుకున్నాడు.\n\nదాంతో కామేశం రెచ్చిపోయి, “నాకీ బాలన్న ఓ లెక్కా? తాను పట్టినకుందేటికి మూడే కాళ్ళనే వాణ్ణి కూడా నేను నా మాటలతో ఒప్పించగలను,” అంటూ దంబాలు పలికాడు.\n\nఅప్పుడు పక్కనే ఉన్న రామేశం కలగజేసుకుని, “ఎవరి సంగతో ఎందుకు? కంటికి కనిపిస్తే చాలు-నిజమని ఒప్పుకునే నాలాంటి వాణ్ణి కూడా నేనిష్టపడితేనే ఒప్పించగలవు. ఉదాహరణకు నావెనక ఉన్న రావిచెట్టును వేపచెట్టని ఇప్పటికిప్పుడు నా చేత ఒప్పించు చూద్దాం,” అన్నాడు రామేశం.\n\nరామేశం వెనకనున్నది నిజంగానే వేపచెట్టు కావడం వల్ల, “నీ వెనక నున్నది వేపచెట్టయితే, రావిచెట్టంటావేమిటి?” అంటూ చిరాకు పడి అటు వెళ్ళి, దాని ఆకులుకోసి తెచ్చి చూపాడు కామేశం. “ఇవి వేపాకులే. కానీ ఆ ఆకులు నా వెనుక చెట్టువేనని ఎలా నమ్మడం?” అన్నాడు రామేశం. అప్పుడు కామేశం అక్కడున్న ఊరి పెద్దలను సాక్ష్యం చెప్పమన్నాడు. రామేశం ఒప్పుకోక, “ఒప్పించాల్సింది నువ్వయితే, వాళ్ళ చేత చెప్పిస్తావేమిటి? ఐనా, చూసి తెలుసుకునేందుకు నా కళ్ళు నాకుండగా, ఇతరుల మాటలు వినాల్సిన అవసరం నాకేమిటి?” అన్నాడు.\n\n“ఐతే వెనక్కి తిరిగి చూడు. నీ కళ్ళు బావుంటే అది వేపచెట్టని నీకే తెలుస్తుంది,” అన్నాడు కామేశం ఉక్రోషంగా.\n\n“ఇప్పుడు నాకు వెనక్కు తిరగాలనిలేదు. కావాలంటే ఆ చెట్టును తెచ్చి నా ముందుంచు. లేదా నన్ను ఒప్పించలేక పోయానని ఒప్పుకో,” అన్నాడు రామేశం. అంతా నవ్వారు.\n\nరామేశం చేతిలో కామేశం భంగపడ్డాడు.\n\n-‘బాబి’"
        },
        {
            "title": "ఒప్పించేవాడు",
            "page_start": 41,
            "author": "చందమామ బృందం",
            "pdf_page": 41,
            "content": "రాజుగారి పీడకల\n\nదుర్భిక్షదేశపు రాజు దుర్ముఖుడు గాఢంగా నిద్రిస్తూండగా కలలో వికటాట్టహాసం విని పించింది. ‘‘ఓరాజా, నీకు రోజూ సూర్యోద యాన్ని చూసే అలవాటు ఉంది కదా? ఈ రోజు శుక్రవారం. ఎల్లుండి ఆదివారం సూర్యో దయం సమయంలో నీకు మరణగండం ఉంది. ఆ గడువు దాటిందంటే నీకిక చావు లేదన్న మాటే!’’ అంటూ కలలో ఒక కంఠ స్వరం రాజును హెచ్చరించింది. రాజు ఉలిక్కి పడిలేచాడు. ఒళ్ళంతా చెమటలు పట్టగా, రాణిని మేల్కొలిపి తనకు వచ్చిన కలను గురించి చెప్పాడు. ‘‘కలలు కలలే. అవి నిజమవుతాయని భయపడకండి. హాయిగా నిద్రించండి,’’ అంటూ రాణి మాలినీదేవి అనునయించింది.\n\nఅయితే, మృత్యుభయం పట్టుకున్న రాజు, క్షణకాలం కూడా స్థిమితంగా ఉండ లేక పోయాడు. అప్పటికప్పుడే సేనానిని పిలి పించాడు. మంత్రి వివేకవర్ధనుణ్ణి పిలిపించి,\n\nతనకు వచ్చిన పీడకలను వివరించాడు. ప్రమాదం నుంచి బయట పడడానికి ఉపా యాలు ఆలోచించమని ఆజ్ఞాపించాడు.\n\nమంత్రికి ఏమీ పాలుపోలేదు. రాజు కలలో వినిపించిన మాటలను నిజమని నమ్మితే చేయకలిగిందేముంది అనుకు న్నాడు. అయితే, రాజాజ్ఞ గనక, ఏదో ఒకటి చేయక తప్పదు. రాజపురోహితుణ్ణీ, రాజ వైద్యుణ్ణీ రప్పించాడు. రాజు జాతక చక్రాన్ని పరిశీలించిన పురోహితుడు, గ్రహాలస్థితిగతు లను లెక్కించి, రాజుకు ముంచుకు వచ్చే ముప్పేమీ లేదన్నాడు. రాజు నాడిని పరీక్షించిన వైద్యుడు ఆయన సంపూర్ణ ఆరోగ్యంతో ఉన్నాడని చెప్పాడు. ఈలోగా సేనాని వచ్చి, ‘‘మహారాజా, అంతఃపురమంతటా వెతికాం. ఒక్కరూ కనిపించలేదు. నగర వీధుల్లో అనుమానంగా కొనిపించిన కొందరిని బంధించి విచారించాం. వాళ్ళెవరూ ప్రమాదకారులు కారని తేలింది,’’ అన్నాడు."
        },
        {
            "title": "రాజుగారి పీడకల",
            "page_start": 42,
            "author": "పి. స్వర్ణకుమారి",
            "pdf_page": 42,
            "content": "అయినా, రాజుకు మనసు కుదుటపడ\nలేదు. ఆదివారం సూర్యోదయం దాటేవరకు\nతనకు ఎలాంటి ఆపదా రాకుండా చూడమని\nమంత్రిని పదేపదే హెచ్చరిస్తూనే ఉన్నాడు.\nరాజు భయం పోగొట్టడానికి, మంత్రి పేరు\nమోసిన భూతవైద్యుణ్ణి పిలిపించాడు. భూత\nవైద్యుడు ముగ్గులు వేసి, వాటి మధ్య పిండి\nబొమ్మలు ఉంచి వింత వింత శబ్దాలు పుట్టిస్తూ\nఏవేవో పూజలు చేశాడు. ఆ తరవాత, “మహా\nరాజా! ఇక ఏ దుష్టశక్తి తమరిని కొనగోట\nకూడా తాకజాలదు. నిర్భయంగా ఉండండి,”\nఅన్నాడు.\n\nఅయినా రాజు కొండచిలువనోట చిక్కిన\nజింకపిల్లలా మరణభయం నుంచి బయట\nపడలేక పోయాడు.\n\nతెల్లవారి శనివారం వచ్చింది. రాజు అన్న\nపానీయాలు ముట్టుకోలేదు. రేపు సూర్యో\nదయం కాగానే తన ఆయువు తీరిపోతుందన్న\nఆలోచన మనసులో సుడులు తిరుగు\nతూండగా మంత్రిని మళ్ళీ పిలిపించాడు.\n“రేపు సూర్యుడు ఉదయించకుండా అడ్డు\nకున్న వారికి అర్ధరాజ్యం ఇస్తానని రాజ్య\nమంతటా చాటింపు వేయించు,” అని ఆజ్ఞా\nపించాడు.\n\nఆ మాట విన్న మంత్రిదిగ్గ్భాంతిచెందాడు.\n“సూర్యోదయాన్ని ఆపడం ఎవరి తరం?\nప్రాణభయంతో రాజుకు మతి చెడింది,”\nఅనుకున్నాడు. అయినా రాజాజ్ఞ ప్రకారం\nచాటింపు వేయించాడు.\n\nసాయంత్రమయ్యే సరికి, జ్ఞానశేఖరుడనే\nయువకుడు రాజు వద్దకు వచ్చి, “మహా\n\nరాజా! మీ చాటింపు విన్నాను. సూర్యోద\nయాన్ని అడ్డుకుని తమరిని ప్రాణాపాయం\nనుంచి తప్పించగలను,” అన్నాడు.\n\nరాజు ఆ యువకుణ్ణి ఆనందంతోనూ,\nవిస్మయంతోనూ చూస్తూ, “సూర్యోదయాన్ని\nఎలా అడ్డుకోగలవు?” అని అడిగాడు.\n\n“అది మాకు వంశానుగతంగా సంక్రమిం\nచిన యాస్యవిద్య. అయితే, మీరు అందుకు\nఓ పని చేయాలి,” అన్నాడు యువకుడు.\n\n“ఏమిటది?” అని అడిగాడు రాజు ఆతృ\nతగా.\n\n“రేపు వేకువ జామునే లేచి, రాజభవ\nనంలోని తమశయ్యాగృహం తూరుపు గది\nకిటికీ మాత్రం తెరిచి ఉంచి, ఉదయాద్రి కేసి\nచూస్తూ కూర్చోండి. సూర్యోదయం మీకు\nకనిపించదు. అదేవిధంగా నగర వీధులలో\n\nఘంటానాదం వినిపించేంతవరకు నగర ప్రజలు ఒక్కరు కూడా ఇళ్ళ నుంచి వెలుపలికి రాకూడదని చాటింపు వేయించండి. ఇక మీరు నిర్భయంగా ఉండవచ్చు,” అని అభయమిచ్చి ఆ యువకుడు వెళ్ళిపోయాడు. రాజు మనసు కొంత తేలిక పడింది.\n\nమరుసటి రోజు వేకువ జామునే రాజు దుర్ముఖుడు తన శయ్యాగృహం తూరుపు గది కిటికీ దగ్గర కూర్చుని, ఊపిరి బిగు బట్టుకుని ఉదయాద్రివైపే చూస్తున్నాడు. తూరుపు కొండ మీది చిక్కటి అడవిలోనుంచి కారుమేఘాల్లాంటి దట్టమైన పొగలు లేచి ఆకాశాన్ని కమ్ముకున్నాయి. గంట సేపుకు పైగా అలాపొగలు ఎగిసి పడుతూనే ఉన్నాయి. ఈలోగా సూర్యుడు ఉదయించే సమయం దాటి పోయింది. తాను ప్రాణాలతోనే ఉన్నా నని నిర్ధారించుకున్న రాజు గండంనుంచి బయట పడ్డానన్న సంతోషంతో శయ్యాగృహం నుంచి వెలుపలికి వచ్చాడు. మరి కొద్ది సేపటికి తూరుపు దిక్కున పొగలు తొలగిపోగా ఆకాశంలో బారెడు పొద్దెక్కి కనిపించింది. అయినా, రాజుకు ఏమీ కాలేదు. మరుక్షణమే\n\nనగర వీధులలో ఘంటానాదం వినిపించడంతో, ప్రజలు తమ తమ ఇళ్ళ నుంచి ఆనందోత్సాహాలతో వెలుపలికి వచ్చారు. అయితే, అర్ధరాజ్యం ఇమ్మంటూ జ్ఞానశేఖరుడు రాలేదు.\n\nజ్ఞానశేఖరుడు రాడన్న నిజం మంత్రి వివేక వర్ధనుడికి మాత్రమే తెలుసు. ఎందుకంటే పీడకల వల్ల రాజును పట్టిపీడిస్తూన్న భయాన్ని పోగొట్టడానికి, ఆయనే, జ్ఞానశేఖరుణ్ణి రాజు వద్దకు పంపి సూర్యోదయాన్ని ఆపుచేయ గలనని నమ్మింప జేశాడు. ఆ తరవాత నమ్ముకస్థులైన అనుచరులతో వందల కొద్దీ బండ్లపై ఎండు గడ్డిని నగరం చివరనున్న, తూరుపు కొండ అడవిలోకి తోలించాడు. ఈ గడ్డిపై నీటిని చల్లించి సూర్యోదయ సమయానికి కొంచెంముందు నిప్పు పెట్టించాడు. దానితో ఎగిసి పడ్డ పొగల్లో రాజుకు సూర్యోదయం కనిపించలేదు. ఆ విధంగా రాజు భయాన్ని పోగొట్టడంతో పాటు, పరమవివేకి అయిన మంత్రి వివేకవర్ధనుడు ప్రజల మధ్య రాజు గౌరవానికి ఎలాంటి భంగం వాటిల్ల కుండా కాపాడాడు.\n\nగజరాజు\n\nబ్రహ్మదత్తుడు కాశీరాజ్యాన్ని పరిపాలించే కాలంలో, కాశీనగరానికి కొంతదూరంలో ఒక వడ్రంగుల గ్రామం ఉండేది. అందులో అయిదు వందలమంది వడ్రంగులుండేవారు. సామాన్య ప్రజలకు అమరమైన మస్తుసామగ్రిని తయారు చేయడంలో వాళ్ళు మంచి నేర్ప రులు. వాటితోపాటు కలపతో పిల్లలు ఆడు కునే రకరకాల ఆటవస్తువులూ, అలంకార వస్తువులూ ఎంతో నాణ్యంగా తయారు చేసే వారు. వారు చిన్న చిన్న పడవలలో బయలు దేరి, దాపులనున్న అరణ్యానికి వెళ్ళి, అక్కడ చెట్లు పడగొట్టి, కలప కోసి, పడవలలో తెచ్చు కుంటూ వుండేవారు.\n\nఆ కలప ఖర్చయిపోగానే తెచ్చుకోవడానికి మళ్ళీ అందరూ కలిసి అరణ్యానికి వెళుతూ వుండేవారు.\n\nఈ అరణ్యంలోనే ఒక మూల ఒక ఆడ ఏనుగు వుంటూండేది. ఒకనాడు అది దాపుల నున్న కొలనులో నీళ్ళుతాగి తిరిగి వస్తూండగా\n\nదాని కాలిలో పెద్ద పేడు దిగబడింది. దాని ఫలితంగా ఏనుగు కాలు వాచి సలుపు పెట్ట నారంభించింది. అది ఎంత ప్రయత్నించినా ఆ పేడును తీయటం సాధ్యం కాలేదు. ఇలా అది కొన్ని రోజులు చెప్పరానంత బాధ అను భవించింది. ఇంతలో దానికి వడ్రంగులు చెట్లు కొట్టే చప్పడూ, కలప కోసే చప్పడూ వినిపించింది. అది కుంటుతూ వారున్న చోటికి వెళ్ళింది.\n\nఏనుగును చూడగానే దానికేదో బాధ కలిగిందని గ్రహించి, వడ్రంగులు తాము చేసేపని కట్టిపెట్టారు. ఏనుగు వారి ముందు పడుకున్నది. దాని కాలు వాచి ఉండటం వల్ల అందులో ఏదో గుచ్చుకున్నట్టు తెలుసుకుని, వడ్రంగులు తమ ఉలులతో ఉపాయంగా పేడును బయటికి లాగి, అక్కడ లభించే ఆకుల పసరు పూసి గాయానికి చికిత్సచేశారు.\n\nత్వరలోనే ఏనుగు కాలు బాగయింది. అది మొదలు ఆ ఏనుగు వడ్రంగులకు"
        },
        {
            "title": "గజరాజు",
            "page_start": 45,
            "author": "చందమామ బృందం",
            "pdf_page": 45,
            "content": "ఎంతో కృతజ్ఞతతో సాయపడ సాగింది. అది పడిపోయిన చెట్లను తీసుకువచ్చేది, దుంగ లను దొర్లించేది, కోసిన పలకలను నదిలో పడవల వద్దకు చేరవేసేది. ఆ యేటి కాయేడు వడ్రంగులకూ ఏనుగుకూ మధ్య స్నేహం పెరిగింది. అయిదు వందలమంది వడ్రం గులూ తమ ఆహారంలో తలాకాస్తా తీసి ఏను గుకు పెట్టేవాళ్ళు.\n\nకాలక్రమాన ఈ అడవి ఏనుగుకు ఒకపిల్ల కలిగింది. అది ఐరావతం జాతిది, తెల్లగా ఉండేది. ఆడ ఏనుగు ముసలిదై పోయాక, అది తన పిల్లను తెచ్చి వడ్రంగులకు అప్ప గించి, తాను అరణ్యంలోకి వెళ్ళిపోయింది. ఇప్పుడీ తెల్ల ఏనుగు వడ్రంగులకు తోడ్ప డుతూ, వారిచ్చే ఆహారాన్ని తింటూ, వారి పిల్లలను తన వీపు మీద ఎక్కించుకుని తిప్పుతూ, నదిలో స్నానం చేయిస్తూ ఉల్లా\n\nసంగా కాలం వెళ్ళ బుచ్చుతున్నది. వడ్రం గులు ఆ ఏనుగు పిల్లను ఎంతో ప్రేమతో చూసుకుంటున్నారు.\n\nఅరణ్యంలో ఈ తెల్ల ఏనుగు ఉన్నదని తెలిసి, దాన్ని ఎలాగైనా పట్టుకుందామని బ్రహ్మదత్తుడు సపరివారంగా అరణ్యానికి వచ్చాడు.\n\nవడ్రంగులు రాజును చూసి, ఆయన కలపకోసం వచ్చాడనుకుని, “మహారాజా, శ్రమపడి తామే వచ్చారెందుకు? కలప కావ లిస్తేమేము తెచ్చి ఇవ్వకపోయామా?” అన్నారు చేతులు జోడిస్తూ.\n\n“నేను కలపకోసం రాలేదు. ఈ తెల్ల ఏనుగుకోసం వచ్చాను,” అన్నాడు రాజు.\n\n“అయితే తీసుకు వెళ్ళండి!” అన్నారు వడ్రంగులు వినయంగా.\n\nవారి సంభాషణ విన్న ఏనుగుపిల్లకు విచారం కలిగింది. తను రాజువెంట వెళితే, వడ్రంగుల పిల్లలను ఆడిస్తూ, సాయపడే వారెవరు? అందువల్ల అది ఎంతకీ అక్కడ నుంచి కదలలేదు. రాజు వెంట వచ్చిన వారిలో ఒకడు, “మహారాజా, ఇది చాలా వివేకంగల జంతువు. దానిని తమరు తీసుకు పోతే ఈ వడ్రంగులకు నష్టం కలుగుతుంది. వారికి పరిహారం ఇస్తేనేగాని అది కదలదు!” అన్నాడు.\n\nరాజు ఏనుగు నాలుగు కాళ్ళదగ్గిరా, తొండం దగ్గిరా, తోకదగ్గిరా ఒక్కొక్క లక్ష వర హాలు చొప్పున పెట్టి, వడ్రంగులను తీసుకో మన్నాడు. అప్పటికీ ఏనుగు అక్కడి నుంచి కదలలేదు.\n\nఅక్టోబర్ 2006\n\nవడ్డంగుల భార్యలకూ, పిల్లలకూ బట్టలు\nపెట్టినాక అది కదిలి రాజు వెంట నగరానికి\nవెళ్ళిపోయింది.\n\nఏనుగును చక్కగా అలంకరించి మేళ\nతాళాలతో నగరం లోకి తీసుకుపోయారు.\nవీధులన్నీ ఊరేగించారు. ప్రజలు ఆనందో\nత్సాహాలతో దానిని తిలకించారు. తరవాత\nదానిని ఒక ప్రత్యేకమైన శాలలో ఉంచారు.\nఆహార విషయంలోనూ, ప్రత్యేక శ్రద్ధ కన\nబరచసాగారు. అది పట్టపుటేనుగు అయింది.\nచక్కగా అలంకరింబడిన దాని మీద రాజు\nగారు తప్ప ఇంకెవరూ ఎక్కటానికి వీలు\nలేదు.\n\nఈ ఏనుగు వచ్చాక కాశీరాజ్యం చాలా విస్తరించింది. సిరిసంపదలతో తులతూగ సాగింది. రాజ్య ప్రజలు సుఖశాంతులతో వర్ధిల్లారు. దాని ప్రభావం వల్ల ఎంతటి బల\n\nవంతులైన రాజులు కూడా కాశీరాజుకు ఓడి\nపోయారు.\n\nకొంత కాలానికి రాజు భార్య గర్భవతి\nఅయింది. ఆమె కడుపున బోధిసత్వుడు\nప్రవేశించాడు. ఇంకొక వారానికి రాణి ప్రస\nవిస్తుందనగా రాజు చనిపోయాడు. ఇదే\nమంచి సమయమనుకుని కోసల దేశపు\nరాజు తన సైన్యాలతో కాశీరాజ్యంపైకి దండెత్తి\nవచ్చాడు.\n\nఏం చెయ్యాలో మంత్రులకు పాలుబో\nలేదు. వారు చాలా సేపు తమలో తాము\nచర్చించుకుని, చివరకు కోసలరాజుకు ఈ\nవిధంగా కబురు పంపారు: “మా రాణీగారు\nఒక వారం లోపల ప్రసవిస్తుంది, ఆమె ఆడ\nపిల్లను కన్నట్లయితే మీరు వచ్చి కాశీరాజ్యాన్ని\nఆక్రమించుకోండి. మగపిల్లవాడు కలిగిన\nపక్షంలో మేము మీతో యుద్ధం చేస్తాం!”\n\nచందమామ\n\nఅక్టోబర్ 2006\n\nకోసలరాజు ఈ కబురు అందుకుని, వారం రోజులు గడువిచ్చాడు.\n\nవారం గడవగానే మహారాణి బోధిసత్వుణ్ణి ప్రసవించింది. కాశీ సేనలు కోసల సేనలతో యుద్ధానికి తలపడ్డాయి. కాని యుద్ధంలో కోసల సేనలదే పైచేయిగా కనిపించింది. అప్పుడు మంత్రులు మహారాణి వద్దకు వెళ్ళి, “అమ్మా, మన పట్టపు ఏనుగు యుద్ధరం గంలో ప్రవేశిస్తేనే గాని మనకు విజయం చేకూరదు. కాని మహారాజు మరణించినది మొదలు ఏనుగు నిద్రాహారాలు మాని దుఃఖించో మునిగివున్నది,” అని విన్నవించారు.\n\nఈ మాటలు వింటూనే మహారాణి పురిటి మంచం మీదనుంచి లేచింది. తన కుమారు డికి రాజోచితమైన దుస్తులు తొడిగింది. ఆమె తన కుమారుణ్ణి ఏనుగుకాళ్ళ ముందు పెట్టి నమస్కారం చేసి, “గజరాజా, నీ యజమాని పోయినందుకు విచారించవద్దు, ఇదిగో నీ నూతన యజమాని! వీడి శత్రువులు యుద్ధ రంగంలో చెలరేగుతున్నారు. నీవు ఇప్పుడే వెళ్ళి వారిని ఓడించు; లేదా నీ కాళ్ళకింద ఈ శిశువును తొక్కి చంపెయ్యి,” అన్నది.\n\nఅంతవరకూ విచారంగా వున్న ఏనుగు పిల్లవాడి శరీరాన్ని తన తొండంతో ప్రేమగా తడివింది. అతణ్ణి తొండంతో ఎత్తి తన శిరస్సు మీద పెట్టుకున్నది. తరవాత అతణ్ణి తల్లి చేతుల్లో పెట్టియుద్ధరంగానికి కదిలిపోయింది.\n\nఏనుగు భీకరంగా ఘీంకరిస్తూ వాయు వేగంతో తమపైకి వచ్చి పడుతూండటం చూసి, కోసల సైనికుల గుండెలు అవిసి పోయాయి. వారు చెల్లాచెదరుగా పారిపో సాగారు. ఏనుగు నేరుగా కోసలరాజు వద్దకు వెళ్ళింది. అతణ్ణి తొండంతో చుట్టి తీసుకు వచ్చి రాజకుమారుడి పాదాల వద్దపడవేసింది. కోసలరాజు పసివాడి కాళ్ళు అంటుకుని క్షమాపణ వేడుకున్నాడు. కాశీ మంత్రులు అతనికి ఎట్టి అపకారమూ చేయక, అతని దుశ్చర్యను క్షమించి తన దేశానికి తిరిగి పోనిచ్చారు.\n\nబోధిసత్వుడు ఏడేళ్ళవాడయ్యే దాకా ఏనుగు కాశీరాజ్యాన్ని కాపాడింది. తరవాత బోధిసత్వుడు సింహాసనానికి వచ్చి ఆ ఏను గును తన పట్టపుటేనుగు చేసుకుని, రాజ్య పాలన చేశాడు.\n\nరామాయణం\n\nవీధిలో పౌరులందరూ దైన్యంతో నిలబడి\nచూస్తున్నారు. కొందరు రథం వెనకపరిగెత్తుతు\nన్నారు. కొందరు రథం పక్కలు పట్టుకుని\nవేళ్ళాడుతున్నారు. కొందరు రథానికెదురుగా\nవచ్చి సుమంత్రుణ్ణి, ‘‘మళ్ళీ ఎప్పటికి\nచూస్తామో, కాస్సేపు చూడనియ్యి. రథం\nమెల్లిగాతోలు, బాబూ!’’ అని బతిమాలారు.\n\nఉన్నట్టుండి దశరథుడు, ‘‘నేను రాముణ్ణి\nచూడాలి!’’ అంటూ తన ఇంటి నుంచి బయ\nటికి వచ్చి వీధిన పడ్డాడు. ఆయనతో బాటు\nఆయన భార్యలు కూడా వీధి వెంట పరిగెత్త\nసాగారు.\n\n‘‘సుమంత్రుడా, రథం కాస్తా ఆపు!’’ అని\nకేక పెట్టాడు దశరథుడు. ఆయన కొంత\nదూరం పరిగెత్తి పడిపోయాడు.\n\nవెనక్కు తిరిగి చూస్తున్న రాముడికీ దృశ్యం\nదుర్భరమయింది. అతను సుమంత్రుడితో,\n\n‘‘రథం వేగంగా తోలు. ఈ దుఃఖాన్ని ఎంత\nసేపు చూడగలను? ఎలా చూడటం? అంతగా\nమహారాజు అడిగితే, జనం చేసే గోలలో\nఆయన కేక వినిపించ లేదని చెప్పు,’’\nఅన్నాడు.\n\nరాముడు రథాన్ని వెన్నంటి వచ్చేవారి వద్ద\nసెలవు పుచ్చుకున్నాక సుమంత్రుడు గుర్రా\nలను వడిగా తోలాడు.\n\nదశరథుడితో మంత్రులు, ‘‘మహారాజా,\nవాళ్ళు త్వరగా రావాలనుకున్నట్టయితే వారిని\nఎక్కువ దూరం సాగనంప గూడదు,’’ అని\nచెప్పారు. దశరథుడు శరీర మంతా చెమటలు\nదిగ గారుతూ, భార్యలతో సహా అక్కడే నిల\nబడి, క్రమంగా దూరమై పోతున్న రథాన్ని\nచూశాడు.\n\nరాముడు వనవాసానికి బయలుదేరి వెళ్ళి\nపోవటంతో దశరథుడి అంతఃపురం రోదన"
        },
        {
            "title": "రామాయణం (అయోధ్యాకాండ-5)",
            "page_start": 49,
            "author": "చందమామ బృందం",
            "pdf_page": 49,
            "content": "ధ్వనులతో నిండి పోయింది. దానితోబాదే అయోధ్యా నగరమంతా పాడు పడినట్టయి పోయింది. ఎక్కడిపనులక్కడఆగిపోయాయి. జనులంతా ఏదో ఉపద్రవం జరిగిపోయి నట్టుగా విస్తుపోయారు.\n\nరాముడివెనుకకొంతదూరం వెళ్ళి దారిలో పడిపోయిన దశరథుణ్ణి కౌసల్యా, కైకేయీ చెరొక చేయోపట్టుకుని నిలబెట్టారు. దశ రథుడు కైకేయితో, “నన్నంటకు. నేను నీ భర్తను కాను. నిన్ను విడిచి పెట్టేశాను. నీ కొడుకు నాకు తిలోదకాలిస్తే అవి నాకు ముట్టవు,” అన్నాడు.\n\nఆయన రాముడి కోసం ఇంకా విపరీ తంగా ఏడుస్తూ కౌసల్య ఇంటికి వచ్చేశాడు.\n\nఆ రాత్రి రాముడి కోసం విలపించే కౌసల్యా దశరథులను సుమిత్ర తగిన విధంగా ఊరడించింది.\n\nఈ లోపల సీతా రామలక్ష్మణులెక్కిన రథం సూర్యాస్తమయ వేళకు తమసా నదీ తీరం చేరింది. పురజనులు అక్కడిదాకా రథాన్ని వెంబడించి వచ్చారు. వారు రాముణ్ణి అరణ్య వాసం వెళ్ళవద్దని నిర్బంధం చెయ్యసాగారు. రాముడెన్ని చెప్పినా వారు ఏమాత్రం విని పించుకోలేదు.\n\nసుమంత్రుడు గుర్రాలను విప్పి, కడిగి, నీరు తాగించి, నది ఒడ్డున తిరగనిచ్చి, తర వాత కట్టివేసి మేత పెట్టాడు. సుమంత్రుడూ, లక్ష్మణుడూ తయారుచేసిన ఆకుల పక్క మీద పడుకుని రాముడూ, సీతా నిద్రపోయారు. సుమంత్రుడూ, లక్ష్మణుడూ రాత్రి అంతా కబుర్లతో గడిపారు.\n\nరాముణ్ణి వెంబడించి వచ్చిన పౌరులు కూడా నది ఒడ్డునే నడుములు వాల్చి నిద్ర పాయారు.\n\nతెల్లవారుతూండగా రాముడు లేచి, ఇళ్ళు వాకిళ్ళు విడిచిపెట్టి చెట్ల కింద నిద్ర పోతున్న పౌరులను చూసి, లక్ష్మణుడితో, “వీరంతా లేవకముందే మనం రథ మెక్కి సాగిపోవటం మంచిది. లేకపోతే వీరు మనని వదలరు. మనతోపాటే వచ్చేస్తారు,” అన్నాడు.\n\nసుమంత్రుడు రథం సిద్ధంచేసి తెచ్చాడు. రాముడు సుమంత్రుడితో, “రథాన్ని అన్ని వైపులా తిప్పి తీసుకురా. అప్పుడు జనం మనం వెళ్ళిన జాడ తెలుసుకోలేకపోతారు,” అన్నాడు.\n\nసుమంత్రుడు రథాన్ని అలాగే తిప్పి తెచ్చి నాక సీతా రామ లక్ష్మణులు దానిపై ఎక్కి కూర్చుని ఉత్తరంగా బయలుదేరారు.\n\nతెల్లవారి జనం నిద్రలేచి చూస్తే రథం\nలేదు, సీతా రామ లక్ష్మణులు లేరు. తమను\nవంచించిన నిద్రనూ, దైవాన్నీ తిట్టుకుంటూ\nవారు అయోధ్యకు తిరిగి వెళ్ళారు.\n\nతెల్లవారే సరికే రాముడి రథం చాలా\nదూరం వెళ్ళిపోయింది. అది దక్షిణ కోసల\nదేశాన్ని గడిచి, కోసలకు దక్షిణంగా ప్రవ\nహించే గంగానదిని చేరవచ్చింది. గంగా నది\nసమీపాన శృంగిబేర పురమనే చోట సుమం\nత్రుడు ఒక పెద్ద గార చెట్టు కింద రథాన్ని\nనిలిపి, గుర్రాలను విప్పి, వాటికిమేతపెట్టాడు.\nసీతా రామ లక్ష్మణులు చెట్టు కింద కూచు\nన్నారు.\n\nఇంతలో గుహుడనే బోయరాజు, రాము\nడికి మంచి స్నేహితుడు, రాముడి రాక గురించి\nతెలిసి, తన మంత్రులతోనూ, కుల పెద్దల\nతోనూ చూడ వచ్చాడు. అతన్ని దూరాన\nచూస్తూనే రాముడు లక్ష్మణుడితో కూడా\nఎదురు వెళ్ళి, గుహణ్ణి ఆలింగనం చేసుకు\nన్నాడు. గుహుడు విచారంతో, “రామా, ఇదే\nఅయోధ్య అనుకో! నీవు అతిథిగా రావటం\nనా అదృష్టం,” అన్నాడు.\n\nతరవాత గుహుడు రాముడికీ, లక్ష్మణు\nడికీ, సీతకూ మంచి భోజనం సిద్ధంచేయించి,\n“రామా, నీకు ఏ లోపమూ జరగదు. ఈ\nరాజ్యాన్ని నీవే ఏలుతూ ఉండిపో,” అన్నాడు.\nరాముడు అతన్ని గాఢంగా ఆలింగనం చేసు\nకుని, “గుహా, నా కోసం కాలి నడకన వచ్చావు.\nఅంతకన్న ఇంకేం కావాలి? నీ రాజ్యం నీవే\nఏలుకో. నేను నారబట్టలు ధరించి అరణ్య\nవాసం చెయ్యకతప్పుదు,” అని నచ్చచెప్పాడు.\n\nఆ రాత్రి రాముడూ, సీతా ఆ గారచెట్టు\nకిందనే పడుకుని నిద్రపోయారు. వారికి రక్షగా\nమేలుకుని ఉన్న లక్ష్మణుడితో గుహుడు,\n“నాయనా, నీవుకూడా పడుకుని విశ్రాంతి\nతీసుకో. తెల్లవార్లూ మీకు మేము కాపు\nఉంటాంలే. అరణ్యంలో ఉండే మాకిది\nపరిపాటే,” అన్నాడు. కాని లక్ష్మణుడు అలా\nచెయ్యక గుహుడితో తెల్లవార్లూ మేలుకుని\nకూచుని, జరిగినదాన్ని గురించీ, జరగబోయే\nదాన్ని గురించీ మాట్లాడాడు. అంతా విని\nగుహుడు చాలా దిగులుపడ్డాడు.\n\nఆ రాత్రి గడిచి మర్నాడుదయం రాముడు\nకోయిల కూతలకూ, నెమళ్ళ కూతలకూ\nమేల్కొన్నాడు. అతను లక్ష్మణుడితో, “సూర్యో\nదయం అవుతున్నది. మనం గంగానది దాటి\nవెళ్ళిపోదాం,” అన్నాడు. లక్ష్మణుడు వెళ్ళి\nబోయ రాజైన గుహణ్ణీ, సారథి అయిన\n\nసుమంత్రుణ్ణీపిలుచుకు వచ్చాడు. రాముడు గుహుడితో తాము గంగానది దాటాలని చెప్పాడు.\n\nగుహుడు తన మనుషులను పంపి గంగ దాటటానికి మంచి పడవనూ, నావికుణ్ణీ సిద్ధంచెయ్యమన్నాడు.\n\nరాముడు సుమంత్రుడితో, “సారధీ, నీ విక నగరానికి తిరిగి వెళ్ళు. మా తండ్రిగారి తోనూ, తల్లులతోనూ మా క్షేమం గురించి తెలిపి, పధ్నాలుగేళ్ళూ తీరగానే తిరిగి వస్తా మని చెప్పు. తరవాత భరతుణ్ణి మేనమామ ఇంటి నుంచి తీసుకు వచ్చి రాజ్యాభిషేకం చేయించు,” అన్నాడు.\n\nసుమంత్రుడు, “రామా, రణరంగంలో యోధుడు పడిపోగా సారధి ఉత్త రథాన్ని తీసుకుపోయినట్టుగా, మీరు ముగ్గురూ\n\nఎక్కి వచ్చిన రథాన్ని ఖాళీగా అయోధ్యకు తీసుకుపోతే ప్రజల గుండెలు పగలవా? ఉత్త రథంతో తిరిగి వెళ్ళి, మీ తల్లులకు నా మొహం ఎలా చూపించను? నేనుకూడా ఈ పధ్నాలుగేళ్ళూ మీ వెంటనే ఉండి మీకు అడువి లోని ఫలాలను తెచ్చి పెడుతూ ఉంటాను,” అన్నాడు.\n\n“అలా కాదు, సారధీ. నీ విక్కడే ఉండి పోతే మేము అరణ్యానికి వెళ్ళినట్టుకైయికీ, తమ ఆజ్ఞ పాలించినట్టు తండ్రిగారికీ ఎలా తెలుస్తుంది? కనక, నీవు తిరిగి వెళ్ళి, తీరాలి,” అన్నాడు రాముడు.\n\nతరవాత రాముడి కోరికపై గుహుడు మర్రిపాలు తెచ్చాడు. దానితో రామలక్ష్మణు లిద్దరూ మునులలాగా జడలు కట్టుకున్నారు. లక్ష్మణుడు సీతను ముందుగా పడవలోకి\n\nఎక్కించి తరవాత తానుకూడా ఎక్కాడు.\nరాముడు గుహడికి వీడ్కోలు చెప్పి ఆఖరున\nపడవలో ఎక్కికూచున్నాడు. గుహడి బంధు\nవులు తెడ్లువేసి పడవను గంగకు అడ్డంగా\nనడిపారు. పడవ నడి ప్రవాహంలో ఉండగా\nసీత గంగకు నమస్కరించి, “గంగాదేవీ,\nపధ్నాలుగేళ్ళ అనంతరం మేము క్షేమంగా\nతిరిగి వచ్చేటప్పుడు బ్రాహ్మణులకు లక్ష\nగోవులూ, వస్త్రాలూ దానం చేస్తాను, అన్న\nదానం చేస్తాను. నీకు నైవేద్యం పెడతాను. నీ\nగట్టున ఉండే అన్ని దేవాలయాలకూ\nమొక్కుతాను. మేము సుఖంగా తిరిగి వచ్చే\nటట్టు అనుగ్రహించు,” అని భక్తితో మొక్కు\nకున్నది.\n\nత్వరలోనే పడవ గంగ యొక్క దక్షిణపు\nగట్టు చేరింది. సీతారామలక్ష్మణులు వత్స\nదేశంలో అడుగుపెట్టి కాలినడకన బయలు\nదేరారు. ముందు లక్ష్మణుడూ, అతని వెనక\nసీతా, సీత వెనకగా రాముడూ-ఈ విధంగా\nవారు నడక సాగించారు.\n\nగంగ ఉత్తరపు గట్టున నిలబడి ఉన్న\nసుమంత్రుడు వారు కనపడకుండా వెళ్ళిన\nదాకా చూసి కంటతడి పెట్టుకున్నాడు.\n\nరామలక్ష్మణులు ఆ రోజు చుట్టుపక్కల\nచెట్లకు కాచిన సుమధుర ఫలాలను తిని\nఆకలి తీర్చుకుని, ఆ రాత్రికి ఒకచెట్టు కింద\nచేరారు. తన స్థితి తలుచుకుని రాముడు\nవశం తప్పి మాట్లాడసాగాడు.\n\nఇదే అరణ్యవాసానికి మొదటిరాత్రి. ఇక\nనుంచీ సుమంత్రుడు కూడా తోడుండడు.\nనిద్రపోకుండా మేలుకుని ఉండి తానూ,\n\nలక్ష్మణుడూ సీతను జాగ్రత్తగా కాపాడు\nకోవాలి. ఇప్పుడు తండ్రి దశరథుడు పుట్టెడు\nదిగులుతో పడుకుని ఉంటాడు. ఆయనకు\nతీరని క్షోభకలిగించిన కైకేయికి మాత్రం చాలా\nసంతోషంగా ఉంటుంది. భరతుడు హాయిగా,\nసుఖంగా రాజ్యమేలు తాడుగద! అసలు ఈ\nకైకేయి దాపరించింది దశరథుడి కీడుకూ\nతనను అడివికి పంపటానికీనూ! సుకుమార్రి\nఅయిన సీత తన కారణంగా ఇడుమల పాలు\nకావలసివచ్చింది. అమ్మఏ జన్మలోనో తల్లీ\nకొడుకులకు ఎడబాటు కలిగించి ఉంటుంది.\nతాను తలుచుకుంటే, ఒక్క అయోధ్య\nఏమిటి, భూమండలమంతా జయించ\nగలడు! తండ్రి మాటకు లోబడి, ధర్మం\nకోసం పట్టాభిషేకం మానుకున్నాడు గాని!\nఅయినా, తానొకటి తలిస్తే విధి ఒకటి\nతలిచింది. ఇందులో ఎవరిని నిందించీ ప్రయో\n\nజనంలేదు. అంతా విధిప్రకారమే జరుగు\nతుంది. ఎంతటి వారైనా విధికి తలవాగ్గక\nతప్పదు!\n\nరాముడికి నిద్ర రాలేదు. అతను కన్నీరు\nకారుస్తూ ఇదే ధోరణిలో మాట్లాడుకు పోతూ\nఉండటం చూసి లక్ష్మణుడు అతన్ని ఊరడిం\nచాడు. ఆ మాటలతో రాముడి మనసు కాస్త\nస్థిమితపడి, వనవాస దీక్ష అతనిలో దృఢ\nపడింది. పక్కనే ఒక మర్రిచెట్టు కింద లక్ష్మ\nణుడు ఆకులు పరిచి పక్క సిద్ధం చేశాడు.\nసీతారాములు ఆ రాత్రికి ఆ పక్కపైన పడుకు\nన్నారు.\n\nతెల్లవారుతూనే ముగ్గురూ లేచి గంగా\nయమునా సంగమమైన ప్రయాగ కేసి నడి\nచారు. అక్కడ భరద్వాజముని ఆశ్రమం\nఉన్నది. వారు ఆశ్రమం చేరేసరికి సూర్యాస్తా\nమయమయింది. రాముడు భరద్వాజుడితో\nక్లుప్తంగా తన కథ చెప్పుకున్నాడు.\n\n“అవును, నీ తండ్రి నిన్ను అకారణంగా అడవులకు పంపాడని విన్నాను. నీ విక్కడికి వచ్చావు గనక నిన్ను చూడగలిగాను. ఈ ఆశ్రమంలోనే ఒకపర్ణశాల వేసుకుని పధ్నాలు\n\nగేళ్ళూ ఇక్కడే ఉండిపోవచ్చు. ఇక్కడ నీకు\nసుఖంగా ఉంటుంది. ఈ ప్రదేశం కూడా\nచాలా పవిత్రమైనది,” అన్నాడు భరద్వా\nజుడు.\n\nదానికి రాముడు, “మునీంద్రా, మేమీ\nఆశ్రమంలో ఉన్నామని తెలిస్తే మా ప్రజలు\nనన్ను చూసి పోవటానికి సులువుగా వస్తూ\nపోతూ ఉంటారు. అందుచేతఇంకా దూరంగా,\nమాకు వాసయోగ్యమైన ప్రదేశం ఉంటే\nచెప్పండి. సీత తండ్రి ఇంట ఎంతో సుఖంగా\nపెరిగినది. ఆమెకు చూడ ముచ్చటగా ఉండే\nచోటు చెప్పారంటే, అక్కడే ఆశ్రమం నిర్మించు\nకుని ఉండి పోతాము,” అన్నాడు.\n\n“ఇక్కడ ఉండటం ఇష్టంలేక పోతే ఇక్క\nడికి పదికోసుల దూరాన చిత్రకూట మనే\nకొండ ఉన్నది. అది చాలా రమ్యమైన ప్రదేశం.\nఆపర్వతంమీదకొండముచ్చులూ, కోతులూ,\nఎలుగుబంట్లూ ఉంటాయి. కొన్ని వేల\nఏళ్ళుగా ఋషులు అక్కడ తపస్సు చేసు\nకుంటున్నారు. అది మీకు అనువైన ప్రదేశం.\nఅక్కడ ఆశ్రమం ఏర్పాటు చేసుకోవచ్చు,”\nఅన్నాడు భరద్వాజుడు.\n\nఉచితసలహాలు\n\nనారయ్యకు తాతలనాటి పూరిపాక ఒకటి ఉన్నది. దానిని అనుకుని విశాలమైన పెరడు ఉన్నది. నారయ్య ఆ పెరట్లో అరటిపిలకలు నాటాడు. అరటితోట ఏపుగా పెరిగి పచ్చగా, కంటికి ఇంపుగా ఉన్నది.\n\nఒక రోజు ఉదయం నారయ్య అరటి తోటలో కాలువలు సరిచేస్తూ ఉండగా జమీందారుగారి పాత గుర్రపుబండి వచ్చి ఆగింది. అది చూసి నారయ్య ఆశ్చర్యపడు తూండగా, బండిలో నుంచి జమీందారుగారి భార్య దిగి, నారయ్యను పిలిచింది.\n\nనారయ్య హడావిడిగా మట్టిచేతులు కడుక్కుని, పైపంచతో తుడుచుకుంటూ వచ్చాడు.\n\nఆమె అతని పేరు అడిగి తెలుసుకుని, “చూడు. నారయ్యా, పెరటితో సహా నీ పాకను నాకు అమ్ముతావా?” అని అడిగింది.\n\nనారయ్య ఆశ్చర్యపోతూ జవాబు చెప్పు లేదు. జమీందారుగారి భార్యకు తన పూరి\n\nపాకతో ఏం పనో అతనికి అంతుబట్టలేదు. “డబ్బు గురించి సందేహించకు, అయిదు వందలు ఇస్తాను,” అన్నదామె.\n\nనారయ్య తన చెవులను తానే నమ్మలేక పోయాడు. ఆ పూరిపాకకు ఎవరూ రెండు వందలు కూడా ఇయ్యరు. అందుచేత, ఆమె అయిదు వందలు అనేసరికి అతని నోట మాట రాలేదు.\n\nఅతను మాట్లాడక పోవటం చూసి జమీం దారుగారి భార్య, ఆమొత్తం చాల లేదు కాబోలు ననుకుని, “సరే, ఏడు వందలయాబై ఇస్తాను. మరి మాట్లాడకు,” అన్నది.\n\nనారయ్యకు మూర్ఛ వచ్చినంత పని అయింది. ఏడు వందల యాబై! అది పెట్టి ఎంత వ్యాపారమైనా చేసుకోవచ్చునని అతను ఆలోచనలో పడ్డాడు.\n\nఅప్పటికీ నారయ్య సరేననకపోయే సరికి, జమీందారుగారి భార్య విసిగిపోయి, “ఆఖరి మాట! వెయ్యరూపాయలిస్తాను. నీ పాక"
        },
        {
            "title": "ఉచితసలహాలు",
            "page_start": 55,
            "author": "చందమామ బృందం",
            "pdf_page": 55,
            "content": "ఇస్తావో ఇయ్యవో ఇప్పుడే చెప్పెయ్యి,”\nఅన్నది.\n\nనారయ్య అంగీకరించినట్టు తల ఊపి,\n“అమ్మగారూ, సాయంత్రం లోపల మేం\nపాకను ఖాళీచేసిపోతాం. సాయంత్రం మీరు\nదాన్ని స్వాధీనం చేసుకోవచ్చు,” అన్నాడు.\n\n“సాయంత్రం డబ్బు ఇచ్చి మనిషిని\nపంపుతాను,” అని జమీందారుగారి భార్య\nబండి ఎక్కి వెళ్ళిపోయింది.\n\nఆవిడ అలా వెళ్ళగానే నారయ్య తన\nభార్యను ఉద్దేశించి, “మన పంట పండిం\nదేవ్!” అంటూ ఎగిరి గంతువేశాడు.\n\nజమీందారుగారి బండి నారయ్య పాక ముందు ఆగిన క్షణం నుంచీ ఇరుగు పొరు గుల వాళ్ళు అంతా శ్రద్ధగా వింటూనే వున్నారు. వాళ్ళు అందరూ నారయ్య దగ్గిరికి వచ్చి, “పాకను నిజంగానే జమీందారుగారికి\n\nఅమ్మేస్తావేమిటి?” అని వింతగా అడిగారు.\n“వెయ్యి రూపాయలు వస్తూంటే అమ్మక ఏం\nచేస్తాను?” అన్నాడు నారయ్య.\n\n“నీ తెలివి తెల్లవారినట్టే ఉన్నది! నీ ముష్టి\nపాకకు వెయ్యిరూపాయల ధర ఎందుకు\nపలికిందో ఆలోచించాలా, వద్దా? ఆవిడ\nగారు ఏ లాభమూ చూసుకోకుండానే అంత\nడబ్బు ఇస్తున్నదా? నీ పెరట్లోనో, పాకలోనో\nఏదో నిధినిక్షేపం ఉన్నట్టు ఆవిడకు రూఢిగా\nతెలిసి ఉండాలి. నువ్వు వెర్రివెధవవు కనుక\nఅమ్మెయ్యటానికి సిద్ధపడ్డావు. చూడు! ఏ\nపరిస్థితిలోనూ నువ్వు నీ పాకను అమ్మకు. ఆ\nనిధినిక్షేపమేదో నువ్వే తవ్వి తీసుకో. ముష్టి\nవెయ్యిరూపాయలకు ఆశపడకు,” అని\nనలుగురూ నారయ్యకు ఉచిత సలహాలు\nఇచ్చి, ఉక్కిరిబిక్కిరి చేసి, వెళ్ళిపోయారు.\n\nఈ సలహాలు నారయ్యకు నచ్చాయి.\nఅతని భార్య కూడా, “వాళ్ళు చెప్పినది\nనిజమే. రేపు కూతురికి పెళ్ళి చెయ్యబోతూ\nఆవిడ వెయ్యిరూపాయలు పెట్టి ఈ పాక\nఎందుకు కొంటుంది? కూతుర్ని ఇందులో\nగృహ ప్రవేశం చేయిస్తుందా?” అన్నది.\n\nసాయంత్రం జమీందారుగారి మనిషి\nడబ్బు తీసుకుని వచ్చినప్పుడు, భార్యా భర్త\nలిద్దరూ పాకను అమ్మే ఉద్దేశం మానుకున్నా\nమన్నారు. అతను వెళ్ళిపోయాడు.\n\nఆ రాత్రి లాంతరు పెలుగులో నారయ్య\nపెరట్లోని అరటిచెట్లన్నీ పీకి పారేసి, పెరడంతా\nలోతుగా తవ్వి చూశాడు. ఏమీ దొరకలేదు.\nపాక లోపల తవ్వినా ఏమీ లేదు. కప్పంతా\nపీకి చూసినా ఫలితం లేకపోయింది.\n\nతెల్లవారింది. “బంగారంలాంటి బేరం చెడ\nగొట్టుకున్నాం,” అన్నాడు నారయ్య ఏడుపు\nగొంతుతో.\n\n“ఇప్పుడైనా మించిపోయిందేముందీ,\nనువ్వు వెళ్ళి ఆవిడతో పాకను అమ్ముతామని\nచెప్పు. అయిదువందలు ఇస్తానన్నా సరేనని\nఒప్పేసుకో,” అన్నది నారయ్య భార్య.\n\nనారయ్య జమీందారుగారి ఇంటికి వెళ్ళి,\nజమీందారుగారి భార్యతో, “బుద్ధి లేక, నలు\nగురి సలహాలూ విని, పాకను అమ్మనని\nచెప్పాను. ఇప్పుడు అమ్మాలనుకుంటున్నాను.\nమీకు తోచిన ధర ఇప్పించండి,” అన్నాడు.\n\nఆమె చిన్నగా నవ్వి, “ఇంక నీ పాక నాకు దేనికీ? పందెం ఎలాగూ ఓడాను,” అంటూ ఆమె తనకూ, జమీందారుగారికీ మధ్య పందెం మాట చెప్పింది:\n\nజమీందారుగారి బండి తాత ముత్తాతల నాటిది. ఆమె కాపరానికి వచ్చినప్పటి నుంచీ జమీందారుగారి చేత కొత్త బండి కొనిపించాలని ప్రయత్నిస్తున్నది. కాని జమీందారుకు పాతబండీ అంటే ప్రాణం. ఆయన తాత ముత్తాతలందరూ అందులోనే ఊరేగారు.\n\n“పూర్వీకుల నుంచి వస్తున్న వస్తువులను ఎవరూ వదులుకోరు. చివరకు, ఊరి చివర అరటిపిలకలు నాటిన వాడు కూడా తన తాత ముత్తాతల నాటి పాకను వదులుకోడు. నిలువెత్తు ధనం పోసినా వాడు దాన్ని అమ్మడు. కావలిస్తే అడిగి చూడు!” అన్నాడు జమీం దారు.\n\nదాని మీదట ఇద్దరూ వెయ్యేసి రూపాయలు పందెం వేసుకున్నారు. ఆ పందెం ఓడిపోయింది జమీందారు భార్య.\n\n“పందెం గెలుస్తానన్న ధైర్యంతోనూ, జమీందారుగారి చేత కొత్త బండి కొనిపించాలన్నపట్టుదలతోనూ వెయ్యిరూపాయలు నీ కిస్తానన్నాను. నువ్వు ఊళ్ళో వాళ్ళ ఉచితసల హాలు విని నా ఆశలన్నీ నట్టేట ముంచావు. నీకు తెలుసా? నీకు సలహాలిచ్చిన వాళ్ళే నా దగ్గిరికి వచ్చి తమ ఇళ్ళను ఏడువందలకే ఇస్తామన్నారు! నలుగురి మాటలూ విని నష్టపోయావు. ఇకసైనా బుద్ధి తెచ్చుకో. వెళ్ళు,” అన్నది జమీందారుగారి భార్య.\n\nనారయ్య తలవంచుకుని ఇంటి దారి పట్టాడు.\n\nశత్రువీరభయంకరుడు\n\nభద్రగిరి, కొండకోన అనేవి ఇరుగుపారుగు రాజ్యాలు. తరతరాలుగా వాటిని పాలించిన రాజుల మధ్య ఆరని శత్రుభావం అప్పుడప్పుడూ రక్తప్రాతానికి దారి తీస్తూండేది. రెండు రాజ్యాల రాజులూ ధైర్యవంతులేకాక, యుద్ధవ్యూహంలో ఆరితేరినవారు కావడంతో, సైనిక నష్టమే తప్ప ఎవరూ విజయాన్ని సాధించలేకపోయేవారు.\n\nఇలాంటి పరిస్థితుల్లో, తండ్రి మరణంతో భద్రగిరి రాజ్యాధికారానికి వచ్చిన రణమల్లు, కొండకోనను ఎంత సైనిక నష్టానికైనా ఓర్చి జయించి తీరాలన్న పట్టుదలతో, ఆ రాజ్యం మీద యుద్ధం ప్రకటించాడు.\n\nవారం రోజుల్లో రెండు దేశాల సైన్యాలు, సరిహద్దుల్లో మోహరించాయి. ఇక యుద్ధం ప్రారంభం కానున్న సమయంలో, భద్రగిరి సైన్యంలో చిన్న దళాధిపతిగావున్న శౌర్యశీలి అనేవాడు దళాన్ని వదిలి పారిపోసాగాడు. అది గమనించిన మరొక దళపతి అతణ్ణి తరిమిపట్టుకుని, రాజు రణమల్లు దగ్గరకు తీసుకుపోయి, జరిగింది వివరించాడు.\n\nరణమల్లు, శౌర్యశీలికేసి తీవ్రంగా చూస్తూ, “ఒరే, నీ ఒడ్డూపాడుగూ, మెలితిరిగిన మీసం చూస్తూంటే, శత్రువీరభయంకరుడిలా వున్నావు. అటువంటి నువ్వు పోరు ప్రారంభంకానున్న సమయంలో పిరికిపందలా పారిపోవడం ఏమిటి?” అని గద్దించి అడిగాడు.\n\nదానికి శౌర్యశీలి వినయంగా, “మహారాజా! నేను పిరికితనం కొద్దీ పారిపోవడం కాదు. కొండకోన సైనికుల ముఖాలు చూడడమంటే నాకు చెడ్డ అసహ్యం. అందుకని వెనుదిరిగి పోదలచాను,” అన్నాడు."
        },
        {
            "title": "శత్రువీరభయంకరుడు",
            "page_start": 58,
            "author": "చందమామ బృందం",
            "pdf_page": 58,
            "content": "చిత్రాలు: గాంధీ\nఅయ్య\n\n9\n\n# అజేయుడు గరుడుడు!\n\nవజ్ఞురి రాజు విక్రమసింహాడి కోరిక ప్రకారం ప్రధాని పుష్పరాజు కొండ గుహలలోని నరేంద్రదేవుణ్ణీ, అతని కుమారుడు రవీంద్రదేవుణ్ణీ కలుసుకున్నాడు. నాగబంధు అత్మ అద్భుతశక్తులుగల కోయయువతిని ఆదిత్య-అరుణల వివాహనికి అంతరాయం కలిగించడానికి పంపమని ఆజ్ఞాపించినట్టు భూతవైద్యుడు చెప్పాడు. ఆ యువతిని వెంటబెట్టుకుని పుష్పరాజు చంద్రపురికి వెళ్ళాడు.\n\nఅరుణ శయనమందిరం గురించి కోయయువతి అడిగింది.\n\nతిన్నగా వెళ్ళు. అలంకరించబడిన అరుణగది కనిపిస్తుంది.\n\nవెళ్ళిరోజు రామేచ్చింది. ఆదిత్యుడు కాపలాభటణ్ణో పిలిచాడు.\n\nఆదిత్యుడికి ధ్యానంలో సర్పం కనిపించింది. విగ్రహం పక్కన గరుడుడి ఈక ఉంది.\n\nఅది మరుత్తణమే గరుడుడి రూపం దాల్చింది. సర్పం అదృశ్యమైపోయింది.\n\nఅరుణ నిద్రపోవడం కోయయువతి చూసింది. పక్కన ఉన్న వేరొక మంచం మీద మరిద్దరు పరిచారికలు నిద్రపోతున్నారు."
        },
        {
            "title": "అజేయుడు గరుడుడు!-9",
            "page_start": 59,
            "author": "చందమామ బృందం",
            "pdf_page": 58,
            "content": "చిత్రాలు: గాంధీ\nఅయ్య\n\n9\n\n# అజేయుడు గరుడుడు!\n\nవజ్ఞురి రాజు విక్రమసింహాడి కోరిక ప్రకారం ప్రధాని పుష్పరాజు కొండ గుహలలోని నరేంద్రదేవుణ్ణీ, అతని కుమారుడు రవీంద్రదేవుణ్ణీ కలుసుకున్నాడు. నాగబంధు అత్మ అద్భుతశక్తులుగల కోయయువతిని ఆదిత్య-అరుణల వివాహనికి అంతరాయం కలిగించడానికి పంపమని ఆజ్ఞాపించినట్టు భూతవైద్యుడు చెప్పాడు. ఆ యువతిని వెంటబెట్టుకుని పుష్పరాజు చంద్రపురికి వెళ్ళాడు.\n\nఅరుణ శయనమందిరం గురించి కోయయువతి అడిగింది.\n\nతిన్నగా వెళ్ళు. అలంకరించబడిన అరుణగది కనిపిస్తుంది.\n\nవెళ్ళిరోజు రామేచ్చింది. ఆదిత్యుడు కాపలాభటణ్ణో పిలిచాడు.\n\nఆదిత్యుడికి ధ్యానంలో సర్పం కనిపించింది. విగ్రహం పక్కన గరుడుడి ఈక ఉంది.\n\nఅది మరుత్తణమే గరుడుడి రూపం దాల్చింది. సర్పం అదృశ్యమైపోయింది.\n\nఅరుణ నిద్రపోవడం కోయయువతి చూసింది. పక్కన ఉన్న వేరొక మంచం మీద మరిద్దరు పరిచారికలు నిద్రపోతున్నారు.\n\nఅక్టోబర్ 2006\n\nచందమామ\n\nఅరుణ నుంచి మాటా,\nపలుకూ లేకపోయేసరికి\nఆదిత్యుడు దిగ్గ్రాంతి\nచెందాడు. ఆమె\nకూవిహీనయై\nకనిపించింది. ఒంటి\nమీద ఆభరణాలు లేవు.\nజుట్టు విరబోసుకుని\nఉన్నది.\n\nఅరుణ స్థితిని గురించి విన్న మహారాజు మహేంద్రవర్మ\nఅక్కడికి హడావుడిగా వచ్చాడు.\n\nచందమామ\n\nఅక్టోబర్ 2006\n\nఅక్టోబర్ 2006\n\nచందమామ"
        },
        {
            "title": "మన సాంస్కృతిక ఉత్సవాలు: పశ్చిమ బెంగాల్ లో దుర్గాపూజ",
            "page_start": 63,
            "author": "చందమామ బృందం",
            "pdf_page": 63,
            "content": "# విజ్ఞానం .... వినోదం .... వికాసం ....\n\n## విజ్ఞాన వీచికలు :\n\n### పొంచి ఉన్న ప్రమాదం\n\nరభాడు ప్రజలు ఎంతో పర్యావరణ స్పృహకలిగిఉన్నారు. ముందు తరాల తమ సంతతికి ఆరోగ్యకరమైన నివాసాలను వదిలి వెళ్ళాలన్న శ్రద్ధవారిలో కనిపిస్తోంది. అందువల్ల భూమిని పరిరక్షించడానికి ఎన్నో చర్యలు చేపడుతున్నారు. అయిన ప్పటికీ, ఒకప్పుడు మానవ జాతి ప్రగతికి సంకేతాలుగా భావించబడిన సాంకేతిక అద్భుతాలు, ఇవాళ పర్యావరణకు పెనుప్రమాదాలుగా పరిణమిస్తున్నాయి. మన పరిశ్రమలు, ఫ్యాక్టరీలు, ఆటోమొబైల్ వాహనాలు, రకరకాల విద్యుత్ పరికరాలు పర్యావరణ కాలుష్యానికి ముఖ్యమైన కారణాలుగా ఉంటున్నాయి.\n\nవాతావరణంలో రోజు రోజుకూ ఎక్కువవుతూన్న బొగ్గుపులుసు వాయువు, గ్రీన్ హౌస్ వాయువులు తీవ్రమైన పర్యావరణ సమస్యలకు దారితీయగలవని శాస్త్రవేత్తలు హెచ్చరిస్తున్నారు.\n\nకాలుష్యం కారణంగా వాతావరణంలో వచ్చే మార్పులవల్ల 2050 నాటికి 15 నుంచి 35 శాతం జాతుల జంతువులు నశించిపోయే ప్రమాదం ఉన్నదని పరిశోధకులు చెబుతున్నారు.\n\n“బొగ్గుపులుసు వాయువు వెలువడడాన్ని నియంత్రించడం ద్వారా వాతావరణం వేడెక్కడం తగ్గించడం ఒక్కటే ప్రపంచ్యాప్తంగా పర్యావరణ పరిరక్షణకు సరైన మార్గం,” అని శాస్త్రవేత్తలు అభిప్రాయపడుతున్నారు.\n\n## మన పరిసరాలు\n\n### సముద్రగర్భంలో ఫ్లాష్‌లైట్\n\nహౌయ్ చుట్టుపక్కల సముద్రాలలో రాత్రుల్లో తిరిగే పొట్టితోక స్కివ్వెడ్, ఆ జాతి జంతువుల్లోకిల్లా చాలా విభిన్నమైనది. దాని శరీరంలో ‘ఫ్లాష్‌లైట్’ అంటే మిణుగురు వెలుతురు ఉంది.\n\nఈ ఫ్లాష్‌లైట్ ప్రాణ రక్షణకు తోడ్పడుతుంది. సముద్ర గర్భంలోని నేల మీద తమను పట్టుకోవడానికి కాచుకుని ఉండే జంతువుల బారిన పడకుండా స్కివ్డ్స్‌కు ఇది సాయపడుతుంది. ఈ వెలుతురు అవయవం అసాధారణమైన ప్రోటీన్స్‌తో తయారైన కుచ్చులా వెండిలా మెరిసే ‘రిఫ్లైక్టర్ ప్లేట్స్’తో తయారైనది. దీన్ని ‘రిఫ్లైక్టిన్స్’ అంటారు. ఈ రిఫ్లైక్టిన్స్ చుట్టూ మెరిసే బ్యాక్టీరియాలు గుంపులు గుంపులుగా ఉంటాయి. స్కివ్డ్స్‌వాటి వెలుతురును ఉపయోగించుకుంటాయి. అదేసమయంలో బ్యాక్టీరియా నిమసించడానికి పోటీ యోత ప్రదేశం లభిస్తుంది. ఆ విధంగా అవి పరస్పరం ఆధారపడి సహజీవనం సాగిస్తాయి. వీటిని కనుగొనడం మరిన్ని ‘నేనో టెక్నొలాజికల్’ విషయాలను తెలుసుకోవడానికి ఉపయోగపడగలదని శాస్త్రవేత్తలు భావిస్తున్నారు."
        }
    ]
}