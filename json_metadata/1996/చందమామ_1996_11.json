{
    "book_id": "చందమామ_1996_11",
    "stories": [
        {
            "title": "ఆడపిల్లల చదువు - సమానమైన జన్మహక్కు",
            "page_start": 7,
            "author": "చందమామ బృందం",
            "pdf_page": 6,
            "content": "చందమామ\n\nసంస్థాపకుడు : ‘చక్రపాణి’\n\nసంచాలకుడు : నాగిరెడ్డి\n\n## అడపిల్లల చదువు - సమానమైన జన్మహక్కు\n\nషెటీవల మనం ఉపాధ్యాయుల దినం, ప్రపంచ అక్షరాస్యతా దినం దేశవ్యాప్తంగా జరుపుకున్నాం. ఆ సందర్భంగా దేశాభివృద్ధికి విద్య ప్రాముఖ్యతను గురించి పెద్దలు తమ ఉపన్యాసాలలో వివరించారు. ముఖ్యంగా స్త్రీ విద్యను గురించి కూడా ప్రస్తావించారు. మన దేశంలో మహిళాభ్యుదయం కోసం పాటుపడిన వారిలో మహాత్మాగాంధీ మున్నెన్నతగినవారు. “ఒక పురుషుడికి విద్యనేర్పితే ఒక వ్యక్తి మాత్రమే విద్యావంతుడవుతాడు. కాని, ఒక స్త్రీకి విద్య నేర్పితే ఆ కుటుంబానికే విద్య నేర్పినట్టవుతుంది!” అని గాంధీజ అన్న మాటలు గుర్తుంచుకోవడం అవసరం.\n\nఆడపిల్లలకు చదువెందుకు? ఇంటిపనులు నేర్చుకుంటే చాలదా? అనేకాలం మారింది. అడపిల్లలను అధికంగా చదివిస్తే, అంతే చదివిన వరుణ్ణి పట్టడం, అంతపెద్ద కట్నం ఇవ్వడం సమస్య కదా? అని తల్లిదండ్రులు ఆలోచించే కాలం కూడా పోయింది. అభివృద్ధి సాధించాలంటే విద్య అవసరం. అందులో ఆడా, మగ తేడా లేదు - అనే కాలఘట్టంలో ప్రస్తుతం మనం ఉంటున్నాం. అన్ని రంగాలలోనూ మగపిల్లలకు సమానంగా ఆడపిల్లలు పోటీపడి ముందడుగు వేస్తున్నారు. ఇది సంతోషించ తగ్గ పరిణామం.\n\nఅయితే, ఇక్కడ గమనించవలసిన ఒక విషయం ఏమంటే అంతో ఇంతో ఉన్న కుటుంబాలలోని అడపిల్లలే చదవ కలుగు తున్నారు. దారిద్ర్యరేఖకు దిగువ ఉన్న కుటుంబాలలోని అడపిల్లలకు చదువు ఇంకా అందుకోలేని దూరంలోనే ఉన్నది. అటువంటి వారికి కూడా చదువును అందుబాటులోకి తీసుకురావాలి. రాజ్యాంగంలో జన్మహక్కుగా ఉన్న విద్య అనుదిన జీవితంలో కూడా అందరికీ అందుబాటులోకి రావాలి.\n\nసంపుటి : 99\n\nవిడిప్రతి : 6.00\n\nనవంబర్ 96\n\nసంవత్సర చంద్రాల : 72.00\n\nసంచిక : 5\n\nమీరు చదువుతున్నారా?\n\nవనిత\n\nఅంతర్జాతీయ మహిళా సంవత్సరంలో ప్రారంభమై మన వనితల అభ్యయానికి కృషి చేస్తున్న ఏకైక మాసపత్రిక\n\nవిజ్ఞానదాయకమైన వ్యాసాలతో, వినోదాన్ని అందించే కథలతో, వికాసాన్ని కల్గించే విశేషాలతో అశేష ఆంధ్రులని అలరిస్తున్న నెలతల ప్రియనెచ్చలి\n\nవనిత\n\n• విజ్ఞానానికి • వినోదానికి • వికాసానికి\n\nవార్తలు - విశేషాలు:\nనోబెల్\nశాంతి బహుమతి\n\nఇండోనేషియా సమీపంలోని చిన్న ద్వీపం టైమోర్.\nఆ ద్వీపానికి ఇంకా శాంతి రావలసి ఉన్నది. అయినా,\nఆ ద్వీపవాసులు స్వతంత్రం సాధించడానికి, అక్కడ\nశాంతి నెలకొల్పడానికీ అహింసాయుతంగా పోరాటం\nసాగిస్తూన్న ఇరువురు నాయకులకు ఈ సంవత్సరం\nనోబెల్ శాంతి బహుమతి ఇవ్వాలని అవార్డు\nకమిటీ నిర్ణయించింది. టైమోర్ బిషష్ కార్ల్లోస్\nఫిలిప్ బెలో; ప్రవాసజీవితం గడువుతూ ద్వీపం\nస్వతంత్రంకోసం కృషి చేస్తూన్న తూర్పు టైమోర్\nనాయకుడు జోస్ రోమోస్ హోర్తా అనే ఇద్దరు\nనాయకులు ఈ బహుమతిని అందుకుంటున్నారు.\n\nదాదాపు ఐదు శతాబ్దాలుగా తూర్పు టైమోర్ ద్వీపం\nపోర్చుగీసుల ఆధీనంలో ఉన్నది. రెండవ ప్రపంచ\nయుద్ధానంతరం ప్రపంచం నుంచి వలస పాలనా\nవిధానం అంతరించి పోవడంతో, టైమోర్ ప్రజలు\nకూడా స్వతంత్రం కోసం పోరాటం ప్రారంభించారు.\nఈ పోరాటం 1975 నాటికి ఒక కీలకమైన\nఘట్టాన్ని చేరుకున్నది. అధికార మార్పిడికి ఎటువంటి\nఏర్పాట్లు చేయకుండా, పోర్చుగీసు పాలకులు\nహాతాత్తుగాద్వీపం వదిలి వెళ్ళడానికి నిర్ణయించారు.\nస్వతంత్ర పోరాటాన్ని నడువుతూ వచ్చిన వామపక్ష\nసంస్థథిటెలిన్, రాజధాని దిలీ నుంచి స్వతంత్రం\nప్రకటించింది. అయితే ఇండోనేషియా, తూర్పు\nటైమోర్ స్వతంత్రం పొందడానికి అంగీకరించలేదు.\nథిటెలిన్‌కు వ్యతిరేకంగా సైనిక దళాలను పంపింది.\nఅప్పుడు జరిగిన ఆయుధ పోరాటంలో దాదాపు\n2,00,000 మంది టైమోర్ ప్రజలు మర ణించారు.\n1976 జూలై నెలలో ఈ ద్వీపాన్ని, ఇండోనేషియా\nతన 27వ రాష్ట్రంగా కలుపుకున్నది.\n\nఅయినప్పటికీ, ఈనాటి వరకు ఐక్యరాజ్య\nసమితి తూర్పు టైమోర్‌ను ఇండోనేషియాలో\nభాగంగా గుర్తించ లేదు.\n\n1991 నవంబర్ 12వ తేదీ రాజధాని దిలీలో\nమానవ హక్కుల కార్యకర్త ఒకరి మరణానికి సంతాప\nసభ ఏర్పాటు చేశారు. ఆ సంతాప సభకు దాదాపు\n3000 మంది ప్రజలు హాజరయ్యారు. వారి మీద\n\nఇండోనేషియా సైన్యం కాల్పులు జరపడంతో 50\nమందికి పైగా మరణించారు. ఆ తరవాత థ్రిటెలిన్\nనాయకుడు సనానా గుస్మావోను జైల్లో పెట్టారు.\nఇంతవరకు అయన్ను విడుదల చేయలేదు.\n\nటైమోర్ నాయకుడు రామోస్ హోర్తా 1975వ\nసం||లో దేశం వదిలి స్వచ్చంద ప్రవాస జీవితం\nచేపట్టాడు. దేశానికి వెలుపలినుంచి దేశ స్వతంత్రం\nకోసం కృషి చేస్తున్నాడు. అయన అనేక సంవత్సరాలు\nఐక్యరాజ్య సమితిలో అనధికార తూర్పు టైమోర్\nప్రతినిధిగా ఉన్నాడు. అయినా ఐక్యరాజ్య సమితి\nతన దేశానికి అబ్జర్వర్ స్థాయి కూడా కల్పించక\nపోవడంతో ఆయన న్యూయార్క్‌ను వదిలి, ఆస్ట్రేలి\nయాకు చేరాడు. అక్కడినుంచి అయన తూర్పు\nటైమోర్ అంతర్జాతీయ ప్రతినిధిగా ఉంటున్నాడు.\n\nఇండోనేషియా ప్రపంచంలో అతి పెద్ద ముస్లిం\nదేశం. అయినా, తూర్పు టైమోర్‌లో దాదాపు 80\nశాతం మంది క్రైస్తవులే ఉంటున్నారు. 1983వ\nసం||లో బిషప్ బెలో అక్కడికి వెళ్ళాడు. అయన\nప్రజా ఉద్యమాన్ని బలపరచాడు. ద్వీపం నుంచి\nఇండోనేషియా సైన్యం ఉపసంహరించుకున్న\nతరవాత, ఈ విషయం మీద ఒక రెఫరెండమ్\nఅంటే ప్రజాభి ప్రాయ సేకరణ జరపాలని అయన\nఐక్యరాజ్య సమితికి ఒక ఉత్తరం రాశాడు. ఆ విష\nయంగా ఐక్యరాజ్య సమితి నుంచి సమాధానం\nరాకముందే - బిషప్ అభిప్రాయానికి మద్దతునిచ్చే\nచాలామంది ప్రజలను ఇండోనేషియా అధికారులు\nజైళ్ళలో పెట్టారు. ఆనాటి నుంచి తూర్పు టైమోర్\nనుంచి బిషప్ బెలో; వెలుపలి నుంచి రామోస్\nహోర్తా - తూర్పు టైమోర్ స్వతంత్ర పోరాటానికి\nన్యాయమైన శాంతియుత పరిష్కారం కోసం కృషి\nచేస్తున్నారు. వారి కృషికి గుర్తింపుగానే ప్రతిష్ఠాత్మకమైన\nనోబెల్ శాంతి బహుమతి లభించింది."
        },
        {
            "title": "నోబెల్ శాంతి బహుమతి",
            "page_start": 9,
            "author": "చందమామ బృందం",
            "pdf_page": 9,
            "content": "విష్ణుభట్టుకథ\n\nచందనపురం చిన్న సంస్థానమైనా, ఆ సంస్థా నాధిపతి కమలచంద్రుడు సంస్థానంలోని కవిపండితులందర్శి ఎంతో అదరిస్తూ మంచి పేరు తెచ్చుకున్నాడు. యువకుడైన మురళీ నాథుడు చందనపుర సంస్థానంలోని గొప్ప కవుల్లోఒకడు. తన కవితాచాతుర్యం, వాక్సాతుర్యం మొదలైనవాటితో మురళీనాథుడు, కమలచంద్రుడికి ప్రీతిపాత్రుడైన కవిగా అయినతో బాగా సాన్నిహిత్యాన్ని సంపాదించాడు. ఇది మిగిలిన కవులకు భరించ రానిదిగా తయారైంది. ముఖ్యంగా వయస్సులోనూ, లోకానుభవంలోనూ మురళీనాథుడి కంటే బాగా పెద్దవాళ్ళయినఇద్దరు, ముగ్గురు కవులు ఈర్ష్యాగ్నితో జ్వలించిపోసాగారు.\n\n'ఇలా వుండగా, యువకుడైన మురళీనాథుడికి వివాహమై, భార్య కాపురానికి వచ్చింది. ఆమె, చందనపురానికి అరుక్రోసుల దూరంలో వున్న గారీపురంలో నివసించే, రామచంద్రు\n\nడనే పండితుడి ఏకైక కుమార్తె. ఆమె పేరు గోదాదేవి.\n\nకాపురానికి వచ్చిన గోదాదేవి, కొద్దిరోజుల్లోనే మురళీనాథుడి అంతరంగపు లోతుల్ని గమనించి తెల్లబోయింది. భావుకుడూ, మంచి కవీ అయిన మురళీనాథుడికి స్త్రీల పట్ల చాలా చులకనభావం ఉన్నది. ఇది తెలియక ముందు, భర్త కవితారచనలో ఒకటి రెండు సార్లు జోక్యం చేసుకోబోయింది గోదాదేవి. మురళీనాథుడు వెంటనే కసురు తున్నట్టుగా మాట్లాడి, భార్యను అక్కణ్ణించి వెళ్ళగొట్టాడు.\n\nఇలా రోజులు గడుస్తుండగా, ధనుర్మాసం వచ్చింది. తమ ఇంట ఎంతో వైభవంగా జరిపే, ఆ ధనుర్మాసోత్సవానికి కూతుర్షి పిలుచుకుని వెళ్ళటానికి రామచంద్ర పండితుడు స్వయంగా వచ్చాడు. మురళీనాథుడు, మామగారి ఆహ్వానాన్ని మన్నించి, గోదాదేవిని తీసుకువెళ్ళమనీ,"
        },
        {
            "title": "విష్ణుభట్టుకథ",
            "page_start": 9,
            "author": "లక్ష్మీగాయత్రి",
            "pdf_page": 9,
            "content": "విష్ణుభట్టుకథ\n\nచందనపురం చిన్న సంస్థానమైనా, ఆ సంస్థా నాధిపతి కమలచంద్రుడు సంస్థానంలోని కవిపండితులందర్శి ఎంతో అదరిస్తూ మంచి పేరు తెచ్చుకున్నాడు. యువకుడైన మురళీ నాథుడు చందనపుర సంస్థానంలోని గొప్ప కవుల్లోఒకడు. తన కవితాచాతుర్యం, వాక్సాతుర్యం మొదలైనవాటితో మురళీనాథుడు, కమలచంద్రుడికి ప్రీతిపాత్రుడైన కవిగా అయినతో బాగా సాన్నిహిత్యాన్ని సంపాదించాడు. ఇది మిగిలిన కవులకు భరించ రానిదిగా తయారైంది. ముఖ్యంగా వయస్సులోనూ, లోకానుభవంలోనూ మురళీనాథుడి కంటే బాగా పెద్దవాళ్ళయినఇద్దరు, ముగ్గురు కవులు ఈర్ష్యాగ్నితో జ్వలించిపోసాగారు.\n\n'ఇలా వుండగా, యువకుడైన మురళీనాథుడికి వివాహమై, భార్య కాపురానికి వచ్చింది. ఆమె, చందనపురానికి అరుక్రోసుల దూరంలో వున్న గారీపురంలో నివసించే, రామచంద్రు\n\nడనే పండితుడి ఏకైక కుమార్తె. ఆమె పేరు గోదాదేవి.\n\nకాపురానికి వచ్చిన గోదాదేవి, కొద్దిరోజుల్లోనే మురళీనాథుడి అంతరంగపు లోతుల్ని గమనించి తెల్లబోయింది. భావుకుడూ, మంచి కవీ అయిన మురళీనాథుడికి స్త్రీల పట్ల చాలా చులకనభావం ఉన్నది. ఇది తెలియక ముందు, భర్త కవితారచనలో ఒకటి రెండు సార్లు జోక్యం చేసుకోబోయింది గోదాదేవి. మురళీనాథుడు వెంటనే కసురు తున్నట్టుగా మాట్లాడి, భార్యను అక్కణ్ణించి వెళ్ళగొట్టాడు.\n\nఇలా రోజులు గడుస్తుండగా, ధనుర్మాసం వచ్చింది. తమ ఇంట ఎంతో వైభవంగా జరిపే, ఆ ధనుర్మాసోత్సవానికి కూతుర్షి పిలుచుకుని వెళ్ళటానికి రామచంద్ర పండితుడు స్వయంగా వచ్చాడు. మురళీనాథుడు, మామగారి ఆహ్వానాన్ని మన్నించి, గోదాదేవిని తీసుకువెళ్ళమనీ,\n\nతను పండుగనాటికి వస్తాననీ చెప్పాడు.\nగోదాదేవి సంతోషంగా తండ్రితో ప్రయాణమై\nవెళ్ళింది.\n\nగోదాదేవి వెళ్ళిన మూడవరోజున, ఎప్పటి\nలాగే సభలో కవితాగానం చేస్తున్నాడు మురళీ\nనాథుడు. ఆనాటి అతడి కవిత్వం ప్రకృతి\nరామణీయకతకు సంబంధించినది. ఎంతో\nభావయుక్తంగా కవితాగానం చేస్తున్న మురళీ\nనాథుడికి, హాతత్తుగా అడ్డువచ్చాడు కమల\nచంద్రుడు.\n\n“యువకవీ, మీరు పరిచయమైన నాటి\nనుంచి, మీ కవిత్వాన్ని గమనిస్తున్నాను!\nఎంతసేపూ ప్రకృతిని వర్ణిస్తారు. ప్రకృతిలోని\nనిర్మలత్వానికిగాను, ఆ సృష్టికర్తను అభినం\nదిస్తూ,నమోవాకాలర్పిస్తారు.అంతేగాని, భగవం\nతుడికి సాక్షాత్తు ప్రతినిధిగా, ఈ భూమినేలే\nరాజు, సమస్త ప్రకృతినీ, ఆ ప్రకృతిలోని జీవ\nరాశుల్నీ ప్రశాంతంగా వుంచటానికి, ఎంతగా\nశ్రమిస్తాడో మీ కవిత్వంలో ఎక్కడా పాగడరు\nసరికదా, కనీసం ఆ ప్రసక్తి కూడా ఎత్తరు. మా\nరాజవంశీకుల్ని మీ కవిత్వంలో అంతగా విస్మ\nరించటానికి ఏదైనా ప్రత్యేక కారణమంటూ\nవుంటే తెలుసుకోవాలని కుతూహల పడు\nతున్నాను,” అన్నాడు.\n\nహాతత్తుగా కమలచంద్రుడు అడిగినరీతికి,\nమురళీనాథుడు నివ్వెర పోయాడు. ఎంత\nప్రయత్నించినా కమలచంద్రుడికి జవాబివ్వను\nనోరు రాలేదు మురళీనాథుడికి. దానికి\nకారణం, అతడి అంతర్యమే!\n\nధనార్జనకోసం రాజసేవచేస్తున్నా మురళీ\nనాథుడికి,రాజులపట్ల కించిత్ ద్వేషం అంత\nరాంతరాల్లో ఉన్నది. రాజులు ఎంత ఆదరాభి\n\nమానాలతో ప్రవర్తించినా, వారి ఆంతర్యం\nఅహంకారపూరితంగా ఉంటుందని అతడి\nగాఢమైన నమ్మిక.\n\nకరుణాహృదయుడు, శరణుజొచ్చిన శత్రు\nవునైనా క్షమించ గలవాడు, సాక్షత్తూ ఆ భగ\nవంతుడొక్కడేనని, మురళీనాథుడు ప్రగాఢంగా\nవిశ్వసిస్తాడు. ఆ కారణంగానే భగవంతుణ్ణి,\nఅతడి సృష్టి అయిన సమస్తప్రకృతిని వస్తు\nవుగా తీసుకుని రమ్మమైన కవిత్వంచెప్పేవాడు.\n\nమురళీనాథుడి కలవరపాటూ, రాజడిగిన\nదానికి వెంటనే జవాబు చెప్పకపోవటం\nగమనించిన వయోవృద్ధుడైన కవి గంగాభట్టు\nనెమ్మదిగా, “ప్రభూ! ఇంతటి చిన్న ప్రశ్నకు\nమురళీనాథుడు జవాబు చెప్పకుండా మౌనం\nవహించాడంటే,అతడికి రాజులపట్ల సద్భావం\nలేదేమోననిపిస్తున్నది!” అన్నాడు.\n\nగంగాభట్టు మాటలు వినగానే, కమల చంద్రుడి ముఖంలో ఒక్కసారిగా అగ్రహావేశాలు పొటమరించాయి. అయన కాస్త కటువుగా, “యువకవీ, దినభత్యంకోసం, అంత మనసు చంపుకుని వ్యవహరించ నవసరం లేదు. రేపటి నుంచి విధితప్పకుండా ముప్పాద్దులా స్వయంపాకాలు మీ గృహానికి వస్తాయి. హాయిగా నీడపట్టున విశ్రాంతిగా వుంటూ, మీ ఇష్టానుసారం కవిత్వరచన చేసుకోండి!” అన్నాడు.\n\nనిండుసభలో కమలచంద్రుడు అన్న మాటలతో, మురళీనాథుడికి తల కొట్టేసి నంతపనైంది. అక్షణాన రాజుకు ఎటువంటి సంజాయిషీ ఇవ్వటానికీ నోరు రాక, అతడు రాజుకు నమస్కరించి, తలవంచుకుని సభలోంచి బైటికి వచ్చేశాడు.\n\nఆ క్షణం నుంచి మురళీనాథుడికి మనసు మనసులో లేకుండా పోయింది. రాత్రి పక్క చేరితే కళ్ళు మూతపడటం మానేశాయి.\n\nపగలు క్రమం తప్పకుండా రాజభవనం నుంచి వస్తున్న స్వయంపాకాలతో తయారైన భోజనం, విషప్రాయంగా అనిపించసాగింది. ఈ విధంగా నిద్రాహారాలు లేక, మనస్థిమితం లేక వారం రోజులు గడిచేసరికల్లా అతడు, ఏడాదినుంచి జబ్బు పడివున్నవాడిలా పీక్కు పోయాడు.\n\nఆ స్థితిలో, ఒకనాటి ఉదయాన్నే ఇల్లు విడిచి బయలుదేరిన మురళీనాథుడు దారీ తెన్నూ లేకుండా నడిచి, మధ్యాహ్నానికి ఊరి పాలిమేరకు చేరుకుని, అక్కడ ఒకచెట్టు కింద శోషవచ్చినట్టుగా చతికిలబడ్డాడు. చుట్టూ పళ్ళతోటలు, వాటి మధ్యగా ప్రవహిస్తున్న చిన్న కాలవ. చెట్లపై నుంచి వీచే చల్లనిగాలి. ఈ ఆహ్లాదకరమైన వాతావరణం అతణ్ణి కొంతసేదతీర్చింది. రాజు పరుషపుమాటలతో నీరసించిన మురళీనాథుడికి అత్మవిశ్వాసం మెల్లగా కొత్తఊపిరి పోసుకోసాగింది. అలా నవోత్సాహం అంకురించినప్పటికీ, తిరిగి కమలచంద్రుడి ప్రాపకం సంపాదించటం ఎలా అన్నది, అతడి ఆలోచనకు అందలేదు.\n\nఆసమయంలో అక్కడికి ఒక నవయువ కుడు వచ్చి, మురళీనాథుడికి నమస్కరించాడు. మురళీనాథుడు, అతడికి ప్రతినమ స్కారం చేస్తూ, “మీరు?” అంటూ ఆగిపోయాడు.\n\nయువకుడు నవ్వుతూ, “నన్ను విష్ణుభట్టు అంటారు, బావగారూ! మాది గోదాదేవి అక్క గారింటికి పక్కిల్లే. అక్కపెళ్ళిలోనే మిమ్మల్ని చూశాను,” అన్నాడు.\n\nమురళీనాథుడు తలాడించి పూరుకు\nన్నాడు.\n\n“ధనుర్మాస సందర్భంగా, రాజాస్థానంలో\nమీ ప్రత్యేక కవితాగానం పుంటుందని అక్క\nచెబితే, మనసాగక వస్తున్నాను. అవునూ,\nఇలా వేళగాని వేళ ఇక్కడున్నారేమిటి?” అని\nప్రశ్నించాడు విష్ణుభట్టు.\n\nమురళీనాథుడికి చప్పన ఏమని జవా\nబివ్వాలో తోచలేదు. విష్ణుభట్టు క్షణం ఆగి,\n“మీరేదో చాలా అశాంతిగా వున్నట్టు కనబడు\nతున్నారు. మీ మనసును కలతపరిచే సంఘ\nటన ఏదైనా జరిగిందా?” అని అడిగాడు.\n\nమురళీనాథుడికి, విష్ణుభట్టు ఆదరపూర్వ\nకమైన ప్రశ్న వినేసరికి, అంతా అతడికిచెప్పు\nకోవాలనిపించింది. ఎటూ చెప్పవలసిందే.\nఎందుకంటే, విష్ణుభట్టు బయలుదేరిందే\nరాజాస్థానంలో తన కవిత్వం వినటానికి!\n\nమురళీనాథుడి ద్వారా విషయ మంతా\nతెలుసుకున్న విష్ణుభట్టు చిరునవ్వు నవ్వి, “మీ\nసమస్యకు నేనాక ఉపాయం చెప్పగలను.\nచెప్పమంటారా, బావగారూ?” అన్నాడు. “సరే,\nఅదేమిటో చెప్పు!” అన్నాడు మురళీనాథుడు\nఅత్రుతగా.\n\n“ముందు మీరు రాజుల పట్ల మీకున్న\nచిన్నచూపును మార్పుకోండి. రాజుగా పుట్టిన\nవాడు, రాజదర్పాన్ని కొద్దోగాప్పో చూపించ\nవచ్చుగాక! కాని పాండిత్యానికీ, కవనచాతుర్యా\nనికీ పెద్దపీటవేసి, మీబోటి సరస్వతీ పుత్రుల\nపాదాలు స్వయంగా కడిగి గండపెండేరంతో\nఅలకరించిన రాజులూ; కవి పండితులను\nసాక్షాత్తు శారదామూర్తులుగా భావించి, వారు\nఎక్కిన పల్లకీకొమ్మును స్వయంగా తమ భుజాల\n\nమీద మోసిన రాజులూ చరిత్రలో వున్నారన్న\nనగ్నుసత్యం తమకు తెలియనిది కాదు గదా,”\nమృదుగంభీరస్వరంతో అన్నాడు విష్ణుభట్టు.\n\nఅతడి మాటల్లోని సత్యాన్ని అంగీకరిస్తూ,\nఆత్మపరిశీలన చేసుకుంటున్నట్టుగా మురళీ\nనాథుడి తల కాస్త వంగింది.\n\nఅతడిలోని మార్పును గమనించిన విష్ణు\nభట్టు, అదే మృదుస్వరంతో భావయుక్తంగా,\nఆశువుగా ఒక చక్కని కవిత చెప్పాడు. దాని\nభావం ఇది:\n\nయమునా సైకత వేదిక మీద కూర్పుని,\nగోప మురళీధరుడు మృదు మధురంగా\nమురళీగానం చేస్తున్నాడు. అతడి మురళీ\nనాదానికి యమునానది అనందంతో ఉప్పాంగి\nప్రవహిస్తున్నది. అయితే, యమున ఒడ్డునే\nవున్న వెదురు పాదలలోని కొన్ని వెదుళ్ళు\n\nచంద్రమామ\n\nమాత్రం మురళీనాథుడి చేతిలో ఉన్న, తమ\nజాతి వెదురుముక్క చేస్తున్న మధురనాదం\nవిని ఈర్యతో కుమిలిపోయాయి. ఎలాగైనా\nసరే ఆ మురళీధ్వనిని ఆటంకపరిచి,యమున\nదృష్టిని తమ మీదికి తిప్పుకోవాలన్న వెర్రి\nకోరికతో, గాలిలో అటూ ఇటూ ఊగుతూ\nపిచ్చి పిచ్చి శబ్దాలను సృష్టించాయి. ఆ శబ్దా\nలకు యమున ముందు చిరాకు పడింది.\nతర్వాత, వెదుళ్ళ ఈర్యాసూయలు గమనించి,\nవాటి తెలివితక్కువతనానికి నవ్వుకుంది.\nవెదుళ్ళుచేసిన పిచ్చి శబ్దాలు విన్న తరవాత,\nమురళీధరుడి మురళీగానం, మరింత మధు\nరంగా తోచింది యమునకు. దాంతో మరింత\nఅనందంగా ఒడ్డునున్న మురళీధరుణ్ణి చేరు\nకోవాలని తపిస్తున్నట్టుగా, పొంగి ప్రవహిం\nచటం ప్రారంభించింది. యమునా నదిలా\n\nగంభీర మనస్కుడైన కమలచంద్ర భూపతిని,\nఆ మురళీధరుడు సర్వదా ప్రేమదృష్టితో\nచూచుగాక!\n\nవిష్ణుభట్టు కవిత విని, అప్రయత్నంగా\nచప్పట్లు చరిచాడు మురళీనాథుడు.\n\n“శభాష్, విష్ణుభట్టా! ప్రకృతి వర్ణనలో నేనే\nగొప్ప కవినన్న గర్వం, నా మనసులో ఏమూలో\nవుంటే, అది కూడా ఈనాడు తుడిచి పెట్టుకు\nపోయిందయ్యా! చాలా చక్కగా చెప్పావు!\nఅద్భుతంగా ఉన్నది!” అంటూ నవ్వుతూ\nవిష్ణుభట్టు భుజం తట్టి మనసారా మెచ్చు\nకున్నాడు.\n\nవిష్ణుభట్టు నమ్రతగా తలవంచి, “ఈ కవిత\nపుట్టింది మీ కోసమే, బావగారూ!” అన్నాడు.\n\n“అది అర్థమవుతూనే ఉన్నది. అంటే,\nనా మీద ఈర్యాళువులైన ఇతర కవులు,\nరాజుకు లేనిపొని మాటలు చెప్పి వుంటా\nరంటావా?” సాలోచనగా ప్రశ్నించాడు మురళీ\nనాథుడు.\n\n“అవును, బావగారూ! గంగాభట్టు మొద\nలైన వాళ్ళంతా, మీమీద ఈర్యగా వున్నారని\nఅక్క చెప్పింది. ఈర్య లేనివాడైతే, నిండు\nసభలో సాటికవి మీద రాజుకు కలిగిన అను\nమానాన్ని బలపరుస్తూ, అలా మాట్లాడతాడా\nచెప్పండి?” అన్నాడు విష్ణుభట్టు.\n\n“నువ్వు చెబుతున్నది ముమ్మాటికీ నిజమే\nకావచ్చు! అంతమంది కవి పండితులున్న\nసభలో, రాజు కటువుగా మాట్లాడే సరికి, ఇక\nనా మనసుకు ఏదీ తోచలేదు. అయితే\nరాజును కలిసి, ఇప్పుడు నువ్వు చెప్పిన\nకవిత ఆయనకు వినిపించమనా, నీ సలహా?”\nఅంటూ ప్రశ్నించాడు.\n\n“అవును, బావగారూ! కాస్త వేషం మార్చి రాజును ఏకాంతంలో కలుసుకుని, ఈ కవిత చెప్పండి. కవిత చివరిలో ఉన్న మాటలవల్ల, మీకు రాజుల పట్ల వ్యతిరేక భావం లేదన్న సమాధానం కూడా స్పురిస్తుంది. మిగతా కవులకు మీ పట్ల గల ఈర్యా, మీరు రాజుతో సాన్నిహిత్యాన్ని కోరుకుంటున్న వైనమూ కూడా స్పష్టమవుతాయి,” అన్నాడు విష్ణుభట్టు.\n\nవిష్ణుభట్టు మాటలకు మురళీనాథుడు వెంటనే అంగీకరించక, సందిగ్ధావస్థలో పడి నట్లు చూశాడు.\n\nవిష్ణుభట్టు అతడి సందేహాన్ని గమనించి, వెంటనే, “బావగారూ, మరొక కవి చెప్పిన దాన్ని ఎలా స్వంతంచేసుకోవాలి అని విచారించకండి. ఈ కవిత మా గోదాదేవిఅక్కకు ప్రాణసమానులైన మీ కోసం, నేను ప్రత్యేకంగా చెప్పినది. మా అక్కను ఎలా స్వీకరించారో, అలాగే ఈ కవితాకన్యను కూడా స్వీకరించండి,” అంటూ వేడుకున్నాడు.\n\nఅయినా, మురళీనాథుడి ఆత్మాభిమానం అందుకు అడ్డుగోడగా నిలిచింది.\n\nతను వేడుకున్నా సరే, మురళీనాథుడు అంగీకరించక పోవటం చూసి, విష్ణుభట్టు నిరాశపడి, అతడిని ఎలా ఒప్పించాలా అని క్షణకాలం అలోచనలో పడ్డాడు.\n\nతర్వాత తటపటాయిస్తూనే, తన తలకు చుట్టుకున్న తలపాగానూ, పెట్టుకున్న నూనూగు మీసాలనూ వూడదీశాడు.\n\nమరుక్షణం జలజలమంటూ కిందికి జారిన ఒత్తయిన కేశపాశంతో, చిరునవ్వుతో తన ఎదుట ప్రత్యక్షమైన గోదాదేవిని చూసి తెల్లబోవడం మురళీనాథుడి వంతయింది.\n\nఅతడు అప్రయత్నంగా, “గోదా! నువ్వా!” అన్నాడు.\n\nగోదాదేవి చిరునవ్వుతో, “నేనే స్వామీ!” అంటూ క్షణం క్రితం వరకూ మాట్లాడినట్టే పురుషస్వరంతో మాట్లాడి, వెంటనే తన సహజ కోమల స్వరంతో, “నిండుసభలో మీకు అవ మానం జరిగిందనీ, మీరు తలవంచుకుని సభ విడిచి వెళ్ళిపోయారనీ, రాజధాని నుంచి వచ్చిన మా నాన్నగారి శిష్యులు ఇద్దరు చెప్పారు. ఇక నేను అక్కడ క్షణం కూడా వుండలేకపోయాను. నాతో బాటు నాన్నగారు కూడా వచ్చేవారే, కాని నా బలవంతం మీదే అగిపోయారు. నాకు నేనుగా వచ్చి ఏ సలహా చెప్పబోయినా, మీరు అంగీకరించ రని భయపడి, ఇలా పురుషవేషం ధరించి వచ్చాను. నిస్సంకోచంగా, ఈ కవిత సహా\n\nయంతో, మీ సమస్య పరిష్కరించుకోండి!”\nఅన్నది.\n\nవిభ్రమంగా ఆమె మాటలు వింటూ వుండి\nపోయిన మురళీనాథుడు, కొద్దిక్షణాల్లో తేరు\nకుని, అనంగీకారంగా తలాడించాడు.\n\nతాను అంతగా నచ్చచెప్పజూసినా సరే,\nభర్త అంగీకరించకపోవడం చూసి, గోదాదేవి\nదుఃఖావేశంతో, “ఏం, ఎందుకని స్వీకరిం\nచరు?” అని ప్రశ్నించింది.\n\nమురళీనాథుడు క్షణకాలం మౌనం\nవహించి, తర్వాత, “స్త్రీల పట్ల చులకన\nభావం,రాజుల పట్ల వ్యతిరేక భావం, నిండు\nసభలో అవమానం- ఈ మూడూ నా మన\nసులో గాఢంగా నాటుకుపోయి ఉన్న దట్టమైన\nకంటక వృక్షాలు. ఆ మూడింటినీ ఒకే ఒక్క\nబాణంతో రూపుమాపి, నా మనసులో ప్రకృతి\nప్రశాంతతను నింపిన, అపర సత్యభామవు\nనువ్వు! ఈతరుణంలో, నేను చేయగలి\nగింది- నా అహంకారాన్ని వదులుకుంటూ,\nనీకు మనసారా తలవంచడం ఒక్కదే, నీ\nసత్మతికి, నీకు చెయ్యవలసిన సరైన ప్రతి\nకృతి!” అంటూ తల వంచి భార్య పాదాలు\nతాకబోయాడు.\n\nభర్తలో వచ్చిన మార్పుకు, గోదాదేవి\nజలజలా ఆనంద బాష్పాలు రాలుస్తూ, చప్పున\nవంగి అతణ్ణి ఆపుతూ, “వద్దు స్వామీ,\nమీరు నా మాటలకు అంగీకరించారు. అంతే\nచాలు!” అన్నది.\n\nఆ తరవాత కొద్దిసేపు, ఆ ప్రాంతపు\nప్రకృతి సౌందర్యాన్ని తిలకిస్తూ గడిపిన భార్యా\nభర్తలు, అక్కడి నుంచి రాజధానికి తిరిగి\nవచ్చారు.\n\nఆ మర్నాడే మురళీనాథుడు మారు\nవేషంలో రాజును కలుసుకుని, గోదాదేవి\nచెప్పిన కవిత చెప్పి, తిరిగి కమలచంద్రుడి\nఅనుగ్రహానికి పాత్రుడయ్యాడు.\n\nఆ తర్వాత ఒకనాడు, అతడు రాజుకు\nతన భార్య మారువేషంలో వచ్చి, కవిత్వం\nచెప్పిన వైనమంతా వివరించి, తన భార్య\nఎంత గొప్ప విదుషీమణియో సగర్వంగా\nతెలియజేశాడు.\n\nఅప్పటినుంచీ, మురళీనాథుడు, గోదాదేవి\nపరిపూర్ణ సహకారం తీసుకుంటూ, ఎన్నో\nఉత్తమ కావ్యాలను రచించాడు. ఆ కావ్యా\nలన్నింటిపైనా మాత్రం, ‘విష్ణుభట్టు విరచితమ్’\nఅని రాశాడు.\n\n[తనను పెళ్ళాడమని వేధించే యువకులలో ఎవడైనా తన భర్త బాణాన్ని ఎక్కు\nపెట్టి, తన భర్తలాగా పన్నెండు గొడ్డలి తలలగుండా బాణం కొట్టగలిగితే అలాటి\nమనిషిని పెళ్ళాడడానికి వద్మముఖి నిశ్చయించుకున్నది. మునలిబిచ్చగాడి\nరూపంలో వచ్చిన తన భర్తను గుర్తించక, ఆమె ఈ నిశ్చయాన్ని ఆయనతోనే\nచెప్పేసింది. మర్నాడు ఈ విషయాన్నే ఆమె తన ఇంట పడి తింటున్న వారికి కూడా\nచెప్పి, రూప ధరుడి విల్లునూ, బాణాలనూ తెచ్చి వారి ఎదుట ఉంచింది.- తరవాత]\n\nజొక్కొక్కరే వంతు ప్రకారం వచ్చి ధను\nస్ఫుకు నారి సంధించే ప్రయత్నం చేసి\nఓడిపోసాగారు. అది చూసి దుర్పుద్ది కాళుణ్ణి\nపిలిచి, “ఒరే, ఈ విల్లుకు కొవ్వు రాచి నిప్పు\nదగ్గిర కాచు!” అన్నాడు. కాళుడు అలాగే\nచేశాడు. కాని అందువల్ల ఏమాత్రం\nప్రయోజనం లేక పోయింది. ఈ విధంగా\nధనుస్సుతో దుర్మార్గులు సతమతమవుతూ\nఉన్నసమయంలో పందులకాపరీ, పశువుల\nకాపరీ బయటికి వెళ్ళారు. ఇది గమనించి\n\nరూపథరుడు కూడా బయటికి వెళ్ళాడు.\nఅతను వారిని దగ్గరికి పిలిచి రహస్యంగా,\n“నేను చెప్పేది శ్రద్ధగా వినండి. మీ యజ\nమాని అయిన రూపధరుడు వస్తే మీరు\nఅతనికి ఏమి సహాయం చేస్తారు? ఆ లోపల\nఉన్న వాళ్ళందరినీ ఎదిరించి అతని పక్షాన\nపోరాడతారా? దాపరికం లేకుండా నిజం\nచెప్పండి,” అన్నాడు.\n\nపోరాడతామని ఇద్దరూ ప్రమాణాలూ,\nశపథాలూ చేసినాక రూపధరుడు వారితో,"
        },
        {
            "title": "రూపధరుడి యాత్రలు",
            "page_start": 17,
            "author": "చందమామ బృందం",
            "pdf_page": 17,
            "content": "“నేనే రూపథరుణ్ణి! నేను తిరిగి వచ్చినందుకు సంతోషించే వారు మీరిద్దరే నాకు కనబడు తున్నారు. దేవుడి దయవల్ల నేను నా శత్రు వులను నాశనం చెయ్యగలిగితే మీకు గొప్ప బహుమానాలిస్తాను – పాలాలిస్తాను, ఇళ్ళిస్తాను. నేను రూపథరుణ్ణి కాదని అనుమానం ఉంటే ఈ మచ్చ చూడండి!”అంటూ అతను తన కాలిమీది మచ్చ చూపాడు.\n\nఇద్దరు సేవకులూ తమ యజమానిని చూసి ఆనందబాష్పాలు రాల్చారు.\n\n“ఇప్పుడు సంతోషానికీ, కన్నీరుకూ వ్యవధిలేదు. నేను ముందు లోపలికి పోతాను. తరావత మీరిద్దరూ ఒక్కొక్కరుగా రండి. నేను విల్లు కోసం అడుగుతాను. వాళ్ళు ఇవ్వరు. అప్పుడు పందులకాపరి ఆ విల్లు తెచ్చి నా చేతికివ్వాలి, తరవాత ఆడవాళ్ళుండే చోటికి\n\nవెళ్ళి వాళ్ళు తమ గదులలోకి వెళ్లి తలుపులు బిగించుకోవాలనీ, గడబిడ జరిగినా బయటికి రాకూడదనీ హెచ్చరిక చెయ్యాలి. సుఖప్రాప్తి, నువ్వు బయటికి వెళ్ళి సింహద్వారం బంధించాలి. తెలిసిందా?” అన్నాడు రూపధరుడు.\n\nతరవాత ఆ ముగ్గురూ ఒకరి తరవాత ఒకరుగా లోపలికి వెళ్ళి తమ స్థానాలలో కూచున్నారు. ఈ సమయానికి విపుల యోధుడు ధనుస్సు పైన తన బలం చూపుతున్నాడు. దానిని వంచటం అతనివల్ల కాలేదు. అతను నిరాశతో మూలిగి, “మనం ఎంత దౌర్భాగ్యులం! పెళ్లిమాట అటుంచండి, పెళ్లాడాలంటే ఈవిడ కాకపోతే ఇథకా నిండా అడవాళ్లున్నారు. కాని రూపధరుడితో పోల్చితే మనం ఇంత బలహేను లమా అని నాకు విచారంగా ఉన్నది. మన తరంవాళ్లను చూసి రాబోయే తరాల వాళ్లు ఏమనుకుంటారు?” అన్నాడు.\n\nదుర్పుద్ది ఈ మాటలకు, “చాదస్తంగా మాట్లాడకు. ఇవాళ పర్వదినం. మనం ధనుస్సుల జోలికి పోకూడదు. దాన్ని పెట్టెయ్యి, మరొకనాడు దాని సంగతి చూడవచ్చులే!” అన్నాడు.\n\nఈ మాట అందరికీ నచ్చింది. అందరూ భోజనాలు ముగించాక రూపథరుడు, “అయ్యాలారా, ఆ విల్లు ఒకసారి నా చేతికి ఇప్పి స్తారా? ఇవాళకు మీరు దాని జోలికి పోవటం లేదుగద! నా బలం ఏపాటి అయినదీ చూస్తాను. అయినా, నా బలం ఏనాడో హరిం చిందిలే!” అన్నాడు.\n\nఅందరికీ అగ్రహం వచ్చింది. ఆ ముసలి వాడు విల్లును వంచుతాడేమోనని వారికి\n\nభయం కూడా కలిగింది. దుర్భుద్ధి కోపంతో,\n“నీచుడా, నీ కేమైనా మతి పొయిందా? సారా\nతల కెక్కినట్టుందే? నిజంగా నువ్వా ధనుస్సు\nవంచితే నీ ప్రాణాలు దక్కుతాయనుకు\nన్నావా?” అన్నాడు.\n\n“దుర్పుద్ధీ, నా కొడుకు తెచ్చిన అతిథికి\nధనుస్సు ఎందుకు నిరాకరిస్తున్నావు. అయన\nవిల్లు వంచేసి నన్ను పెళ్లాడతానంటాడనా నీ\nభయం? అలాటి ఉద్దేశం అయనకున్నదని\nఎందుకను కోవాలీ?” అన్నది పద్మముఖి కోపంగా.\n\n“మాకలాటి భయమేమీ లేదు, కానీ మేము\nవంచలేకపోయిన వింటిని ఈ నామరూపాలు\nలేని ముసలివాడు వంచి గొడ్డలి తలలకుండా\nబాణం కొట్టాడనుకో, మాకందరికీ ఎంత అవ\nమానం!” అన్నాడు విపులయోధుడు.\n\n“అమ్మా, నీకీ గొడవలన్నీ దేనికీ? నేనీ విల్లును నా ఇష్టం వచ్చినవాడికి దానం ఇచ్చినా నన్ను అడగగల మగవాడీ దేశంలో లేదు, సరేనా? నువ్వు వెళ్ళి నీ పని చూసుకో!” అన్నాడు ధీరమతి.\n\nఈ మాటలు పద్మముఖికి అశ్చర్యమూ,\nఅనందమూకూడా కలిగించాయి. తన కొడుకు\nసమర్థుడవుతున్నాడని సంతోషిస్తూ అమెతన\nగదికి వెళ్లిపోయింది.\n\nఈ లోపల పందులకాపరి ధనుస్సును\nతీసుకుని రూపధరుడి వద్దకు బయలు\nదేరాడు. ఇది చూసి అందరూ గోలగా అరి\nచారు. వాళ్ల అరుపులకు పందులకాపరి\nబెదిరి విల్లు కింద పడేశాడు. కాని ధీరమతి\nఅతన్ని ప్రోత్సహించి, “వాళ్ల వాగుడుతో\nనీకేమిటి? నీ పని నువ్వు దైర్యంగా చెయ్యి,”\nఅన్నాడు.\n\nపందులకాపరి ధనుస్సు రూపధరుడికి చెప్పి\nస్త్రీలుండే చోటికి వెళ్లి, బహుకీర్తితో, “చిన్న\nబాబుగారు చెప్పుమన్నారు, అడవాళ్ళంతా\nగదుల్లోకి పోయి తలుపులు వేసుకోవాలట;\nగడబిడ జరిగినా బయటికి రాకూడదట!”\nఅన్నాడు. ఇదంతా ఏమిటో అమెకు బోధ\nపడలేదు, అయినా అమె పందులకాపరి చెప్పిన\nప్రకారం ఏర్పాటు చేసింది. సుఖప్రాప్తి చల్లగా\nబయటికి జారుకుని తలవాకిలి బంధించి\nవచ్చాడు.\n\nఈలోపుగా రూపధరుడు విల్లును తన\nచేత పట్టుకుని అటూ ఇటూ తిప్పి పరీక్షిం\nచాడు. అందరి కళ్ళూ అతనిపైనే ఉన్నాయి.\n“బాణాల సంగతి తెలిసిన వాడల్లేనే కనబడు\nతున్నాడు. అటువంటి బాణం చెయ్యాలని చూస్తు\nన్నాడు లాగుంది. దానికి తాడు తగిలించి\n\nతగ్గలేదు. చీకటి పడబోతున్నది. ఈ పెద్దలకు రాత్రిభోజనం సిద్ధంచేయించు. తరవాత క్రీడావినోదాలూ, నృత్యగానాలూ ఉండనే ఉన్నాయి,” అంటూ సైగచేశాడు.\n\nవెంటనే ధీరమతి ఒకచేత కత్తి, ఇంకొక చేత పదునైన ఈటే తీసుకుని తన తండ్రి పక్కనే వచ్చి నిలబడ్డాడు. రూపధరుడు తన చింకిగుడ్డలు తీసి ఎడంగా పారేసి ఒక్క గంతుతో వెళ్లి గడపమీద నిలబడి మిగిలిన బాణాలను తన కాళ్ళవద్ద నేల మీద పరిచి, “అసలు ఆట ఆరంభమయింది. నేనీ సారి ఇంకొక గురి కొట్టబోతున్నాను. దాన్ని ఎవరూ లోగడ కొట్టి ఉండలేదు!” అంటూ బాణం ఎక్కుపెట్టి దుర్పుద్దికేసి కొట్టాడు.\n\nఆ బాణం తనకు తగులుతుందని దుర్పుద్దిగాని, మిగిలినవారుగాని కలలో కూడా ఊహించలేదు. దుర్పుద్ది పెద్ద కూజాలో ఉన్న సారాయిని రెండు చేతులా ఎత్తి తాగు తూండగా బాణం వచ్చి అతని కంఠంలో గుచ్చుకున్నది. కూజా అతని చేతిలో నుంచి కింద పడింది, అతను పక్కకు పడిపొయాడు.\n\nమరుక్షణం హాహాకారాలు చెలరేగాయి. అందరూ తమ అసనాలమీదినుంచి లేచి అయుధాలకోసం గోడలకేసి చూశారు. గోడ లన్నీ బోడిగా ఉన్నాయి. “మనిషిని కొడతా వురా, దుర్మార్గుడా! చూడు నీ ప్రాణాలు తీస్తాం!” అని వారు రంకెలు పెట్టారు.\n\nఅప్పటికి కూడా వారు నిజం గ్రహించ లేదు. ఆ బిచ్చగాడు ప్రమాదవశాన దుర్పుద్దిని కొట్టాడనే వారి నమ్మకం.\n\nరూపధరుడు కనుబామలు ముడేసి వారితో ఇలా అన్నాడు:\n\nభావుకునేదేమిటో భావుకోనీ!” అంటూ వాళ్లు రకరకాలుగా వ్యాఖ్యానించారు.\n\nరూపధరుడు ధనుస్సును పరీక్షించటం పూర్తిచేసి, సునాయాసంగా దానికి తాడు తగిలించి, ధనుస్సును కుడిచేత పట్టుకుని ఎడమచేత తాడు మీటాడు. అది చక్కని నాదం చేసింది. అందరూ డిగ్టమచెందారు. రూపధరుడు ఒక మంచి బాణాన్ని అంబుల పొదినుంచి తీసి ఎక్కుపెట్టి గురిచూసి అన్ని గొడ్డలితలలకుండా దూసుకు పోయేటట్టు కొట్టాడు.\n\nతరవాత అతను తన కొడుకుతో, “నాయనా, ధీరమతీ! నేను నీకు అప్రతిష్ఠతీసుకురాలేదు. అవలీలగా వింటికి తాడు తగిలించాను, గురిగా బాణం కొట్టాను. ఈ పెద్దమనుషులు ఏమంటే ఏంగాక, నా బలం\n\n“కుక్కల్లారా, నేను ట్రోయ్ నుంచి తిరిగి రానని ఆశపడ్డారు. ఆ దైర్యంతోనే మీరు నా ఇంటిపై పడి నా సొత్తంతా తినేశారు, నా దాసీలను మీ సొంతం చేసుకున్నారు, నేను బతికి ఉండగానే నా భార్యను పెళ్లాడ టానికి సిద్ధపడ్డారు. మీకు దైవభీతి లేదు, నా భయమూ లేదు. యమపాశాలు మీ కంఠాలకు తగ్గులుకున్నాయి,” అన్నాడు.\n\nభయంతో ఎవరి నోటా మాట రాలేదు. విపులయోధుడు మాత్రం, “నువ్వు నిజంగా రూపధరుడివే అయితే నీ మాటలలో నిజం ఉన్నది. మావల్ల చాలా అక్రమాలు జరిగాయి. వీటికన్నిటికీ మూలకారకుడు దుర్పుద్ది. వాడు కేవలం భార్యకోసం ఇక్కడికి రాలేదు. నీ కొడుకును చంపి ఆస్తి కాజెయ్యాలనే దుర్పుద్దితో వచ్చాడు. నీకు నష్టపరిహారం చేస్తాం, తాగిన సారా అంతా ఇచ్చేస్తాం, చందాలు వేసుకుని డబ్బు పోగుచేస్తాం, తలకు\n\nఇరవై ఎద్దుల వంతున ఇచ్చుకుంటాం. నష్టపరిహారం ముట్టేదాకా నీకు మాపైన అగ్రహించే అధికారం ఉన్నది!” అన్నాడు.\n\n“దుర్మార్గులారా, మీరు చేసిన ఆకతాయి తనానికి ఒకటే పరిహారం – మీ ప్రాణాలు. మీలో ప్రతిఒక్కడి ప్రాణాలు పుచ్చుకుంటాను. మీకు పారిపోయే అవకాశం కూడా లేదు,” అన్నాడు రూపధరుడు.\n\nవిపులయోధుడు తన అనుచరులతో, “అన్నలారా, ఇతను తెగబడ్డాడు. కత్తులు దూసి అందరమూ ఒక్కసారిగా కలియ బడదాం. పట్టండి. ఎంతమందినని చంపగలడు! మనం వీధిలోకి వెళ్లి కేకపెట్టామంటే అందరూ వస్తారు, వీడి అట కట్టవుతుంది!” అన్నాడు.\n\nఇలా అంటూనే అతను కత్తి దూసి ఒక పెడబొబ్బతో రూపధరుడి వేపు లంఘించాడు. మరుక్కణం రూపధరుడి బాణం అతని ఛాతీలో దిగబడిపోయింది.\n\nమిగిలినవాళ్ళుకూడా రూపధరుడిపైకి కలి\nయబడ వచ్చారు. కొందరిని ధీరమతి తన\nఈటెతో పడగొట్టాడు. తరవాత అతను తండ్రితో,\n“నాన్నానీకూ పందులకాపరికీ, పశువుల కాప\nరికీ ఇప్పుడే ఆయుధాలు తీసుకు వస్తాను!”\nఅన్నాడు.\n\n“బాణాలు అయిపోక ముందే పట్టుకురా!”\nఅన్నాడు రూపధరుడు. ధీరమతి సామాన్ల\nగదికి వెళ్ళి డాళ్ళూ, ఈటెలూ, శిరస్తాణాలూ\nతీసుకుని క్షణంలో తిరిగివచ్చాడు.\n\nవీటిని నలుగురూ ధరించి వాకిలికి\nఅడ్డంగా నిలబడ్డారు.\n\nబాణాలు అయిపోయాక రూపధరుడు\nవిల్లును అవతల పెట్టి, ఈటెలు పట్టాడు. అప్ప\nటికి కొందరు చచ్చారుగాని, ఇంకా కొందరు\nమిగిలి ఉన్నారు. ఈ సమయానికి కాళుడు\nతన యజమానులకు సహాయం చేశాడు.\nవాడు వెనకదారిన వెళ్ళి సామాన్ల గదినుంచి\nఈటెలూ, డాళ్ళూ తెచ్చి అందరికీ పంచి\nపెట్టాడు.\n\nఈ సంగతి గమనించి రూపధరుడు, “ధీర\nమతీ, వాళ్ళకు ఇంట్లో దోసీలెవరో సహాయం\nచేస్తున్నారు!” అన్నాడు.\n\n“తప్పు నాదే, నాన్నా! సామాన్లగది తలుపు\nతాళం వెయ్యటం తొందరలో మరిచాను!”\nఅంటూ ధీరమతి, పందులకాపరిని వెళ్లి\nసామాన్లగది మూసిరమ్మని పంపాడు. రెండవ\nసారి సామాన్లగదిలో ప్రవేశిస్తూ కాళుడు పందుల\nకాపరికి దారికిపోయాడు.\n\nతరవాత ఉభయపక్షాలకూ ఈటెలతో\nయుద్ధం జరిగింది. అదృష్టవశాత్తూ, శత్రువుల\nఈటెలలో ఒక్కటికూడా రూపధరుడికిగాని,\nధీరమతికిగాని తగలలేదు. కాని వారి ఈటె\nలకు శత్రువులు పడిపోయారు. ఈటెలు\nఅయిపోయాక దొమ్మి యుద్ధానికి తలపడ్డారు.\n\nఆ రోజు దేవతలు రూపధరుడి పక్షాన\nఉన్నారు. అతని శత్రువులందరూ చివరకు\nచచ్చారు. ఇద్దరినిమాత్రం అతడు ప్రాణాలతో\nవదిలిపెట్టాడు; వారు అమాయకులు.\n\nవిశాలమైన గది అంతా పీఁచుగు పెంటలతో\nనిండి పోయింది. రూపధరుడు ముసలిదాదిని\nపిలిచి, “దాసీల చేత ఈ గది అంతా కడిగి\nశుభ్రంచేయించు. ఈ శవాలన్నిటినీ బయటి\nఆవరణలో చేర్చమని నౌకర్లకు చెప్పు,”\nఅన్నాడు. గది శుభ్రంగా కడిగినాక ధూపం\nవేయించాడు. – (వచ్చే సంచికలో ముగింపు)"
        },
        {
            "title": "విష్ణుమాయ",
            "page_start": 22,
            "author": "చందమామ బృందం",
            "pdf_page": 22,
            "content": "విష్ణుమాయ\n\nధ్రువుడు తీవ్రమైన తపస్సు చేసేప్పుడు, ఇంద్రుడు అతని తపస్సు భగ్నం చెయ్యగోరి విరథుడనేగంధర్వణ్ణి పంపాడు. రాక్షస రూపంలో వచ్చి భయపెడుతూన్న విరథుణ్ణి చూసి, ఒక ముని కోపగించి, “నువ్వు నిజం గానే రాక్షసుడివి అయిపో,” అని శపించాడు.\n\nఅవిధంగా విరథుడు తన దేవత్వాన్ని కోల్పోయి, శబరీనదీ తీరాన్ని అంటిపెట్టు కుని, దారికిన మనుషులను చంపి తింటూ రాక్షస జీవితం గడపసాగాడు. అన్ని విధాలా విరథుడు రాక్షసుడే గాని, అతనికి దివ్యదృష్టి మాత్రం ఉండేది. మూడు లోకాలలోనూ ఎక్కడ ఏమి జరిగేదీ అతనికి తెలిసేది.\n\nశబరీ గోదావరీ సంగమం వద్ద ఒక అత్ర మంలో కొందరు మునులుండేవారు. అక్కడి మునిబాలకులు కొందరు, ఒకనాడు అడవిలో సమిథలు ఏరడానికి వచ్చారు. ఆసమయం లోవిరథుడు అక్కడికి వచ్చాడు. వాణ్ణి చూడగానే మునిబాలకులందరూ భయపడి పారిపోయారు. కాని భరతుడనేకుర్రవాడు మాత్రం దైర్యంగా నిలబడ్డాడు. ఆ కుర్రవాడి దైర్యం విరథుణ్ణి ఆశ్చర్యపరిచింది.\n\nపారిపోయిన మునిబాలకులు, భరతుడి తండ్రితో, “మీ వాడు రాక్షసుడికి దారికిపోయాడు,” అని చెప్పారు. భరతుడి తండ్రి పరిగెత్తుకుంటూ వచ్చి, తనకొడుకును వశపరచుకున్న విరథుణ్ణి చూసి, “నాకు వాడొక్కడే కొడుకు. కావాలంటే నన్ను భక్తించి, వాణ్ణి, విడిచిపెట్టు,” అని బతి మాలుకున్నాడు.\n\n“అలాగా! అయితే నీకు ఒక అవకాశం ఇస్తాను. రేపు ఉదయం మళ్ళీ వస్తాను. ఈ లోపల నీ కొడుకును నేను తెలుసుకోలేని చోటదాచు. మరెన్నడూ వాడి జోలికి రాను,” అన్నాడు విరథుడు.\n\nభరతుణ్ణి అతని తండ్రి అత్రమానికి తీసుకుపోయి, తన కొడుకును రక్తించుకోవ\n\nటానికి తన తపశ్శక్తి యావత్తూ ధారపోయ\nసంకల్పించి, హోమంచేసి, బ్రహ్మను ప్రార్థిం\nచాడు. బహ్మ అతడికి ప్రత్యక్షమయ్యాడు.\n\n“నా కొడుకును రాక్షసుడి కంటపడకుండా రేపుఉదయందాకాదాచివాడిప్రాణాలుకాపాడు,” అని భరతుడి తండ్రి బ్రహ్మను వేడుకున్నాడు.\n\nబ్రహ్మదేవుడు భరతుణ్ణి తన లోకానికి తీసుకుపోయి, తన అసనమైన పద్మంలో ఒక రేకుగా మార్చాడు.\n\nమర్నాడు ఉదయం విరథుడు వచ్చి భరతుడి తండ్రితో, “మూర్ఛుడా, నీ కొడుకును బ్రహ్మదేవుడు తన అసనంలోని పద్మంలో ఒక రేకు కింద మార్చి దాస్తే నేను కనుక్కో లేననుకున్నావా? ఈ సారి ఓడిపోయావు. నీకు మరొక అవకాశం ఇస్తున్నాను. ఈ సారిమరింత బాగా నీ కొడుకును దాచు. రేపు ఉదయం మళ్ళీవస్తాను,” అని వెళ్ళిపోయాడు.\n\nఈసారి భరతుడి తండ్రి శంకరుణ్ణి ప్రార్థించాడు. శంకరుడు ప్రత్యక్షమయ్యాడు. బ్రహ్మను వేడుక్కుట్టే శంకరుణ్ణి కూడా వేడుకున్నాడు, భరతుడి తండ్రి. శంకరుడు భరతుణ్ణి కైలాసానికి తీసుకుపోయి, ఒక కలువ పువ్వుగా మార్చి, పార్వతి చెవిలో అమర్చాడు.\n\nవిరథుడు మర్నాడు ఉదయం వచ్చి,” నీ కొడుకు కైలాసంలోపార్వతీదేవి చెవిలో కలువ పువ్వు రూపంలో దాగి ఉన్నాడు. నేను తెలుసు కున్నాను. వాణ్ణి దాచటానికింకా ఒక్క అవకాశం ఇస్తున్నాను. ఇదే ఆఖిరిది,” అంటూవెళ్ళిపోయాడు.\n\nఆరోజు భరతుడితండ్రి విష్ణువును అరా ధించి, ప్రత్యక్షంచేసుకుని, బ్రహ్మనూ, శంకరుణ్ణి కోరినట్టే విష్ణువును కూడా అర్థించాడు. విష్ణువు భరతుణ్ణి వెంటబెట్టుకుని వెళ్ళిపోయాడు.\n\nమర్నాడు విరథుడు వచ్చాడు. అతడుతన సూక్ష్మదృష్టితో మూడు లోకాలూ గాలించాడు, కానిభరతుడుఎక్కడ ఉన్నదీ తెలియ రాలేదు. అతను ఆవేశంతో, “మునిబాలకా, ఎక్కడ ఉన్నావురా?” అని అరిచాడు.\n\n“ఇక్కడ ఉన్నాను,” అని భరతుడి కంఠం అస్పష్టంగా జవాబిచ్చింది.\n\n“నిన్నేమీ చెయ్యను. నా ఎదటికి రా!” అన్నాడు విరథుడు. వెంటనే విరథుడిగుండెను చీల్చుకుని భరతుడు బయటికి వచ్చాడు. రాక్షసుడు చచ్చి పడిపోయాడు. దానితో విరథుడి శాపం తీరిపోయింది. అతను తిరిగి గంధర్వుడై, భరతుడి తండ్రికి నమస్కరించి, స్వర్గానికి తిరిగి వెళ్ళిపోయాడు."
        },
        {
            "title": "ద్విగుణుడి ఉపవాసం",
            "page_start": 24,
            "author": "చందమామ బృందం",
            "pdf_page": 24,
            "content": "ద్విగుణుడి ఉపవాసం\n\nపట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపైనుంచి శవాన్ని దిరచి భుజాన వేసుకుని, ఎప్పటిలాగే మానంగా శ్మశానం కేసినడవసాగాడు. అప్పుడు శవంలోని బేతాళుడు, “రాజా, ఇంతటి నడిరాత్రి వేళ, భూతద్రేతగణం తప్ప మరేదీ నడయాడని ఈ భయంకర శ్మశానంలో, నువ్వు పడుతున్న శ్రమలకు తగిన ఫలితం ఎప్పుడు లభిస్తుందో తెలియడం లేదు. ఒక్కొక్కసారి మనం అనుకోని, ఊహించని మార్గంలో మన కోరికలు నెరవేరడం జరుగుతుంటుంది. ఇలా జరగడానికి కారతా లేమిటో ఎంతటి విజ్ఞుడూ, తాపసీ కూడా తార్కి కంగా వివరించలేడు. ఇందుకు ఉదాహర ణగా, ద్విగుణుడనే వాడి ఉపవాసం గురించి చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nబలభద్రపురంలోని రమానాథుడి ఇంటి పెరట్లో నిధి ఉన్నదని అంతా చెప్పుకునేవారు.\n\nవేతాళ కథలు\n\nదాని కోసం రమానాథుడు ఎన్నో ప్రయత్నాలు చేశాడు కానీ, జాడ తెలియలేదు.\n\nఒకసారి అతడింటికి సన్యాసి ఒకడు వచ్చి, “సన్యాసి కాని, ఉత్తముడైన పురుషుడికి నీ ఇంట్లో మూడు రోజులు భోజనం పెట్టు. నాలుగో రోజు అతడి చేత కటిక ఉపవాసం చేయించు. అయిదవ రోజు చేతికి గునపం ఇయ్యి. అతడెక్కడ తవ్వితే అక్కడ నీకు నిధి తప్పక దారికి తీరుతుంది,” అని చెప్పాడు.\n\nఅ రోజునుంచి కాస్తమంచివాడని తెలిసిన ప్రతివాణ్ణీ, రమానాథుడు తన ఇంటికి ఆహ్వానించ సాగాడు. నిధి దారికితే వాళ్ళకూ అందులో భాగం ఇస్తానంటే, వాళ్ళల్లో ఒక్కరు కూడా అందుకు అంగీకరించకుండా, పరాయి సామ్మును ఆశించడం పాపమన్నారు. మంచి మనసుతో అతడింట బస చేసి, మూడు\n\nరోజులు సుష్టుగా భోజనం చేసి, నాలుగో రోజున ఉపవాసముండేవారు. అయిదో రోజున వాళ్ళు గునపం పట్టి తవ్వితే, అక్కడ నేలలో చిల్ల పెంకులు కూడా దొరకలేదు. తాము ఉత్తములం కాదని వాళ్ళు చిన్నబుచ్చుకునే వారు. కొందరు సన్యాసి మాటల్లో నిజం లేదను కునేవారు.\n\nఏది ఏమైనా- క్రమంగా రమానాథుడి ఆహ్వానం మన్నించి ఇంటికొచ్చే వారి సంఖ్యతగిపోయింది.\n\nకొన్నాళ్ళకు అదే సన్యాసి, మళ్ళీ రమా నాథుడి ఇంటికి వచ్చాడు. ఆయనకు రమా నాథుడు జరుగుతున్నది చెప్పాడు. అప్పుడు సన్యాసి గంభీరంగా, “నేను నీ అతిథి చేత కటిక ఉపవాసం చేయించడం గురించి చెప్పాను. కటిక ఉపవాసం అంటే ఒక్కరోజుకు పచ్చి మంచినీళ్ళు కూడా ముట్టకూడదు. అలా చేస్తున్నారా?” అని అడిగాడు.\n\nరమానాథుడు గుర్తు చేసుకున్నాడు. కొందరు పళ్ళు తిన్నారు. కొందరు పాలు తాగారు. అందరూ నీళ్ళు తాగారు. కటిక ఉపవాసం అంటే నిత్యం చేసే భోజనం మానుకోమనే శాస్త్రం చెబుతున్నది. అయితే, ఇప్పుడు సన్యాసి చెప్పాక నిధి కోసం చేయవలసిన కటిక ఉపవాసం గురించి రమానాథుడికి అర్థమై, “స్వామీ! నా నిధి కోసం ఇతరులెవ్వరూ కటిక ఉపవాసం చేయరు. నేనే ఆపని చేస్తే ఎలా ఉంటుంది?” అని సన్యాసిని అడిగాడు.\n\n“నీ కోసం ఫలాపేక్ష లేకుండా కటిక ఉపవాసం చేయగలిగిన వాడే సత్సురుషుడు. నీ ప్రయోజనం కోసం నువ్వు ఉపవాసం\n\nచేస్తే, అది స్వార్థమవుతుంది తప్ప మంచితనం కాదు. ఇక్కడికి కాస్తదూరంలో చిన్న పట్టుముంది. పట్టంలో ద్విగుణుడనే ఆయన ఉన్నాడు. ఆయన్ని పిలుచుకుని రా. ఆయన చేత కటిక ఉపవాసం చేయించావందే నీ కార్యం నెర వేరుతుంది,\"అని చెప్పి సన్యాసి వెళ్ళిపోయాడు.\n\nవెంటనే రమానాథుడు ప్రయాణం కట్టి, రోజంతా నడిచి చీకటి పడే సమయానికి చిన్నపట్టం చేరుకున్నాడు. ద్విగుణుడి ఇల్లు అతడికి సులభంగానే దారికింది. ఆ ఇల్లు చూసి రమానాథుడు ఆశ్చర్యపోయాడు.\n\nద్విగుణుడు పేదవాడై ఉంటాడని అతడు అనుకున్నాడు. ఇల్లు చూస్తే ఇంద్రభవనంలా ఉంది. లోపలకు వెళితే దాసదాసీ జనంతో మహావైభవంగా వుంది. ద్విగుణుడు వారి మధ్య గొప్ప తేజస్సుతో వెలిగిపోతున్నాడు. ఆయన మంచి పాడగరి. పాడవుకు తగ్గట్టుగా పుష్టిగా వున్నాడు. పట్టువస్తాలు ధరించి, వంటినిండా నగలు వేసుకుని, వైష్ణవాలయం లోని దేవుడి విగ్రహంలాగా ధగధగలాడి పోతున్నాడు.\n\nరమానాథుణ్ణి చూస్తూనే ద్విగుణుడు స్వయంగా వచ్చి పలకరించి, వచ్చిన పనే మిటని అడిగాడు. అంత గొప్పవాడికి తను వచ్చిన పని చెప్పడం రమానాథుడికి మొహమాటంగా తోచింది. అయినా, ద్విగుణుడు బలవంతంగా అతడిచేత మనసులోని మాట చెప్పించాడు.\n\nమాట చెప్పాక ద్విగుణుడేమంటాడోనని రమానాథుడు కలవరపడ్డాడు. కానీ ఆయన ఆప్యాయంగా అతడి భుజం తట్టి, \"ఈ రాత్రి కిక్కడ విశ్రాంతి తీసుకో. తెల్లవారగానే బయ\n\nల్దేరుదాం. ఈలోగా అన్నిఏర్పాట్లూ చేసి వుంచు తాను,\" అన్నాడు.\n\nరమానాథుడు ఎంతో సంతోషించాడు.\n\nద్విగుణుడు ఇచ్చిన ఆతిథ్యం వల్ల, రమానాథుడికి వళ్ళు తెలియని నిద్ర పట్టింది. తెల్లవారగానే ద్విగుణుడి సేవకుడు అతణ్ణి నిద్ర లేపి, \"త్వరగా తెమలండి. అయ్యగారు తొందర పడుతున్నారు,\" అన్నాడు.\n\nరమానాథుడు లేచి కూర్చున్నాడు. రాజ వైభోగాలతో అతడి చేత సేవకులు స్పానం చేయించారు. అతడు ద్విగుణుడి గురించి వారినడిగి, విషయం తెలుసుకుని ఆశ్చర్య పోయాడు. వాళ్ళు చెప్పిన ప్రకారం, ద్విగుణుడు సేవకులకు మంచి జీతాలిస్తాడు. కానీ వారిని బాగావేధిస్తాడు. ఎన్నో మంచి పనులు చేస్తాడు. కానీ వ్యసనాలున్నాయి.\n\n“ద్విగుణుడు మంచివాడా, చెడ్డవాడా?”\nఅని అడిగాడు రమానాథుడు ఆత్రంగా.\n\n“ఆయనలో మంచీ, చెడ్డా వున్నాయి.\nఎటొచ్చీ చెడ్డను దాచుకోడు. అదొక్కటీ విశేషం,”\nఅన్నారు సేవకులు.\n\nఇది విని రమానాథుడు దిగులు పడిపోతూ,\n“సన్యాసి, ద్విగుణుడి పేరెందుకు చెప్పాడో?\nఈయన ఉపవాసం వల్ల నాకు ప్రయోజన\nముంటుందో? ఉండదో?” అని పైకే అనేశాడు.\n\nదీనికి సేవకులు నవ్వి, “తను చేయబోయే\nఉపవాసం గురించి, మా యజమాని రాత్రి\nబాగా ప్రచారం చేశాడు. మేమందరం ఆశ్చ\nర్యంగా చెప్పుకుంటున్నాం. ఉపవాస దీక్షకు\nమా యజమాని మీకెక్కడ దారికాడు? అందరూ\nమూడుపూటలు తింటే, ఈయన ఆరు పూటలు\nభోజనం చేస్తాడు. అయనచేత ఉపవాసం\n\nచేయించడం ఆ బ్రహ్మతరం కూడా కాదు,”\nఅన్నారు.\n\nఈ మాటలకు రమానాథుడికి దిగులు\nమరింతగా పెరిగింది. అతడు అన్నింటికీ\nసన్యాసి మీదే భారం వేసి, ఆలోచించడం\nమానుకున్నాడు.\n\nకొద్దిసేపట్లో ప్రయాణానికి బండి సిద్ధమైంది. అ బండిలో చాలా మూటలున్నాయి. రమానాథుడు, ద్విగుణుడితో పాటు ఒక వంటవాడు కూడా ఉన్నాడు. ద్విగుణుడు, వంటవాణ్ణి రమానాథుడికి చూపి, “నేను భోజన ప్రియుణ్ణి. వీడి వంటలు తప్ప నాకింకేమీ నచ్చవు. నేనెక్కడికి వెళ్ళినా, నాతో పాటు వీడూ బయల్దేరాల్సిందే,” అన్నాడు.\n\nఆ వెంటనే ప్రయాణం మొదలైంది. దారిలో\nవంటవాడు పెట్టగా రమానాథుడు, ద్విగుణుడు\nఫలహారాలుచేశారు. తను తిన్నదానికి ద్విగుణుడు\nరెట్టింపు తిన్నాడు. అతడి తిండి పుష్టికి రమా\nనాథుడు ఆశ్చర్యపోయాడు. కానీ కానేపాగి ద్విగు\nణుడు మళ్ళీ ఫలహారం చేశాడు.\n\nబండి కొంతదూరం వెళ్ళాక, వాళ్ళకు ఆ\nదారినే వెళుతున్న ఒక మనిషి కనిపించాడు.\nద్విగుణుడు బండి ఆపించి, వాణ్ణి పలకరిం\nచాడు. ఆ మనిషి భార్యకు జబ్బుగా ఉంది.\nవైద్యుడేవో మూలికలు తెమ్మంటే పారుగూరు\nవెళుతున్నాడు. ద్విగుణుడు, వాడి పరిస్థితికి\nజాలిపడి, ధైర్యం చెప్పాడు.\n\n“కాస్త బండిలో ఎక్కించుకుంటే తొందరగా\nపారుగూరు చేరుకుంటాను. నా భార్యకు ప్రాణ\nప్రమాదం లేదు కానీ, చాలా బాధపడుతున్నది.\nవెంటనే ఉపశమనం కలిగించాలని నా అశ,”\nఅన్నాడు వాడు.\n\n“ప్రాణప్రమాదం లేదు కదా! శరీర బాధం టావా- అనుభవించక తప్పదు. ఉత్తపుణ్యా నికి అయిదేళ్ళ వాడైన నా కొడుకును వెన్న దొంగిలించాడని అనుమానించి, వాతలు పడేలా కొట్టింది నీ భార్య. అందుకే అనుభవిస్తున్నది. అనుభవించనీ,” అంటూ వాడిని బండె క్కించుకోకుండానే, ద్విగుణుడు ముందుకు సాగిపోయాడు.\n\nఅతడి ప్రవర్తనకు రమానాథుడు చాలా ఆశ్చర్యపడ్డాడు.\n\nఅలా మరికొంత దూరం వెళ్ళాక, వాళ్ళకు దారి పక్కగా చెట్టు కింద కూర్చుని ఏడుస్తున్న మనిషాకడు కనిపించాడు. ద్విగుణుడు బండి ఆపించి దిగి వెళ్ళి వాడిని చూస్తూ, “నువ్వు నరసింహం కదూ! ఇక్కడ కూర్చుని ఎందుకు ఏడుస్తున్నావు?” అని అడిగాడు.\n\nనరసింహం ముక్కు చీదుకుంటూ, “మా అయ్య ముసలయ్య పోయి నాలుగు రోజు లైంది. ఎక్కడ ఏ పని చేద్దామన్నా, అయనే గుర్తుకొస్తున్నాడు. దుఃఖం భరించలేకపోతున్నాను,” అన్నాడు.\n\n“అయ్యో! ముసలయ్య పోయాడా? ఎన్నో సార్లు నా చిన్నప్పుడు పాలంలో తాటి ముంజ కాయలు, నా కోసం దింపించేవాడు,” అంటూ ద్విగుణుడు తనూ భోరున ఏడ్చాడు.\n\nనరసింహం దిమ్మెరపోయి, తన ఏడుపు మాని ద్విగుణుణ్ణి ఓదార్చసాగాడు. అయితే, ద్విగుణుడు అంతలో పకపకా నవ్వి, “మీ నాన్న దుష్టుడు. బ్రతికినంత కాలం మోసాలే చేశాడు. పాలంలో పనివాళ్ళ కడుపు కొట్టాడు. అన్యాయంగా నాదాక ఎకరం పాలం, తన పాలంలో కలుపుకున్నాడు. అలాంటి దుష్టుడు\n\nపోతే సంతోషించాలి కానీ ఏడ్వడమెందుకు?” అంటూ బండెక్కాడు.\n\nద్విగుణుడి మాటల్లో నిజమైతే ఉండవచ్చు కానీ, అయనలా నిష్ణూరంగా మాట్లాడటం రమానాథుడికి నచ్చ లేదు. ఆ తర్వాత మధ్యాహ్నం కాగానే ద్విగుణుడు బండినొక చోట ఆపించి, సుష్టుగా భోంచేశాడు. బాగుం డదని రమానాథుడూ కొంత తిన్నాడు.\n\n“ఇక్కడ కాస్సేపు విశ్రాంతి తీసుకుందాం. ఒక గంట అయ్యూక నాకు మళ్ళీ ఆకలి వేస్తుంది. అప్పుడు మళ్ళీ భోంచేసి బయల్దే రుదాం,” అన్నాడు ద్విగుణుడు.\n\n“ఇదేం ఆకలిరా బాబూ!” అనుకున్నాడు రమానాథుడు. ద్విగుణుడు మళ్ళీ భోంచేశాక, వాళ్ళు ప్రయాణం ప్రారంభించి, సాయంత్రా నికల్లా రమానాథుడి ఇల్లు చేరుకున్నారు.\n\nఅప్పటినుంచి ద్విగుణుడు ఇంట్లో విచి\nత్రంగా ప్రవర్తిస్తూనే ఉన్నాడు. ముందు రమా\nనాథుడి భార్య అందాన్ని మెచ్చుకున్నాడు.\nతర్వాత, మనిషి అందంగా ఉన్నా, ఇల్లు\nఅందంగా ఉంచలేదని చిన్నబుచ్చాడు.\nరమానాథుడి పిల్లలు ముచ్చటగా వున్నా\nరని అన్నకాసేపటికే, అల్లరెక్కువని విసుక్కు\nన్నాడు. రమానాథుడికి నిధి దొరుకుతుందని\nకాసేపు సంతోషించి, అతడి కోసం తన వైభ\nవాలన్నీ వదులుకు రావలసి వచ్చిందని\nచిరాకు పడ్డాడు.\n\nఆ రోజు గడిచింది. తరవాత మూడు\nరోజుల పాటు ద్విగుణుడు, రమానాథుడి\nఇంట్లో సుష్టుగా భోజనం చేశాడు. రోజుకు\nఆరు పూటలు అంతగా భోంచేసేవాణ్ణి\nఎక్కడా చూసి ఉండనందున, ఇంటిల్లిపాదీ\n\nఆశ్చర్యపోతూండేవారు. ఇలాంటివాడు ఉప\nవాసమేమి ఉంటాడూ అని, రమానాథుడి\nకుటుంబంవారంతా అనుమానించారు.\n\nమూడోరోజు రాత్రి పడుకోబోయే ముందు\nద్విగుణుడు, రమానాథుడి భార్యను పిలిచి,\n“అమ్మా! రేపు నేను కటిక ఉపవాసం. పచ్చి\nమంచినీళ్ళు కూడా ముట్టను. నీకు విశ్రాంతి,”\nఅన్నాడు.\n\nఆ తర్వాత కాసేపటికి రమానాథుణ్ణి\nపిలిచి, “నీకు నిధి దొరికితే నాకేమైనా భాగం\nఇస్తావా?” అని అడిగాడు.\n\nఇలాంటి స్వార్థపరుడి వల్ల తనకు నిధి\nఏం దొరుకుతుందిలే అనుకుంటూ, “నిధి\nదొరకాలే కానీ అందులో నాలుగోవంతుమీదే!”\nఅని చెప్పాడు రమానాథుడు.\n\nనాలుగో రోజు వచ్చింది. ద్విగుణుడు\nకటిక ఉపవాసం వుంటాడనుకున్నాడు రమా\nనాథుడు. కానీ అయన తన వంటవాడి చేత\nమూడు పూటలా శుభ్రంగా వండించుకుని\nతిన్నాడు. అదేమని అడిగితే, “రోజుకు అరు\nపూటలు తింటాను కదా! మూడు పూటలు మానేస్తే,\nఅదే కటిక ఉపవాసం నాకు,” అన్నాడు.\n\nరమానాథుడు కలవరపడ్డాడు. కానీ\nమర్నాడు ఉదయం ద్విగుణుడు గునపం\nతీసుకుని పెరట్లో తవ్వగా వెంటనే ఖంగుమన్నది.\nఅక్కడ కొంచెం లోతుతవ్వగా, బంగారు కాసు\nలతో నిండిఉన్న పెద్ద బిందె దొరికింది!\n\nబేతాళుడు ఈ కథ చెప్పి, “రాజా,\nరమానాథుడు నిధి సంపాదించేందుకు సన్యాసి\nఅతణ్ణి ఒక ఉత్తమ పురుషుడికి మూడు\nరోజులు భోజనం పెట్టి, నాలుగో రోజున\nకటిక ఉపవాసం చేయించమన్నాడు గదా!\n\nఅయినా, ద్విగుణుడు అలా కటిక ఉపవాసం\nచేయకపోయినా, అతడి వల్ల రమానాథుడికి\nనిధి దారికింది. పైగా, ద్విగుణుడి ప్రవర్తన\nచూస్తే, అతడిలో ఉత్తమ పురుషుడిలో\nఉండదగ్గ మంచి లక్షణాలేమీ లేవు. చావు\nబతుకుల్లో వున్న భార్య గురించి విచార\nపడుతున్న వాడికి సానుభూతి చూపకపోగా,\nవాణ్ణి తిట్టాడు. అలాగే, తండ్రి పోయిన\nదుఃఖించిలో ఉన్న నరసింహాన్ని, నాలుగు\nమంచిమాటలతో పరామర్శించకపోగా, నానా\nదుర్భాషలాడాడు. దారకబోయే నిధిలో రమా\nనాథుణ్ణి భాగమడిగాడు. ఇదంతా చూస్తే,\nఅనుకోని, ఊహించని రీతిలో, ఏదో కాక\nతాళీయంగా రమానాథుడికి నిధి దారికిం\nదనుకోవాలే తప్ప, ఇందులో ద్విగుణుడి\nఉత్తమ పురుష లక్షణాల ప్రమేయం వున్న\nదనుకోవడం పారబాటవుతుంది గదా? ఈ\nసందేహాలకు సమాధానం తెలిసి కూడా\nచెప్పకపోయావో, నీ తల పగిలిపొతుంది,”\nఅన్నాడు.\n\nదానికి విక్రమార్కుడు, “లోకంలో ఎక్కడా\nసంపూర్ణ ఉత్తమపురుషుడంటూ ఉండడు.\nఉత్తముడైనవాడు చెడ్డతనాన్ని తనలో దాచి\n\nపెట్టి ఉంచడం వల్ల, అతడి ఉత్తమ స్థితికి\nగ్రహణం పడుతుంది. ద్విగుణుడు తనలోని\nమంచినీ, చెడ్డనూ విడదీశాడు. అందువల్ల,\nఅతడి మంచిచెడ్డలు అందరికీ స్పష్టంగా\nకనిపించినై. అతడిలో రెండు వ్యక్తిత్వాలుం\nడడం వల్ల, రోజుకు అరు పూటలు భోజనం\nచేస్తాడు. తనలోని మంచితనంతో ఇతరులకు\nసాయపడతాడు. చెడ్డతనంతో ఇతరులను\nద్వేషిస్తాడు. స్వార్థం చూపిస్తాడు. ఎంతో\nవైభవముందీ, రమానాథుడికి సాయపడాలని\nవచ్చాడు. అతడిలోని మంచివాడు, రమా\nనాథుడి భార్య పెట్టింది తిన్నాడు. చెడ్డవాడు\nఅహంకరించి, తన వంటవాడి చేత వండిం\nచుకుని తిన్నాడు. అతడిలోని ఉత్తముడు\nఒక రోజంతా కటిక ఉపవాసం చేశాడు.\nఅందువల్లనే అతడి సాయం రమానాథుడు\nనిధి సంపాయించేందుకు ఉపకరించింది.\nఈ కారణాల వల్ల, నిధి దారకడం ఏదో కాక\nతాళీయం అనుకోవడం సరికాదు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. – (కల్పితం)\n\n[అధారం : “వసుంధర” రచన]"
        },
        {
            "title": "సాష్టాంగ నమస్కారం",
            "page_start": 31,
            "author": "కోటంరాజు రమాపతి",
            "pdf_page": 31,
            "content": "సాష్టాంగ నమస్కారం\n\nఒకసారి సముద్రతీర ప్రాంతంలో వున్న ఉల్లిపాలెం అనే గ్రామం, పెద్ద తుఫాను తాకిడికి గురవడంతో, గ్రామంలోని చాలా ఇళ్ళు దెబ్బతిన్నవి. సాంబుడనే పేద రైతు, ఇంటి మరమ్మతు కోసం, ఇరుగు పారు గుల్ని సాయమడిగాడు. వాళ్ళు సాంబుణ్ణి, గ్రామంలోని వడ్డీ వ్యాపారి చింతన్న దగ్గరకు వెళ్ళమన్నారు.\n\nసాంబుడు, చింతన్న దగ్గరకు వెళ్ళి, వచ్చిన పని చెప్పి వెయ్యి రూపాయలు అప్పడిగాడు. చింతన్న వాణ్ణి ఎగాదిగా చూసి, 'ఓహో, నువ్వు సాంబుడివి గదా, నన్నెరుగుదువన్నమాట!' అన్నాడు వేశాకోళంగా.\n\n“అయ్యా, గ్రామంలో తమనెరుగని వాళ్ళుంటారా!” అన్నాడు సాంబుడు.\n\n“ఏమో, నన్నెరగవేమో అనుకున్నాను. నేను వీధిలో ఎదురైనా, చెరువు గట్టున కనిపించినా- ఏనాడైనా నమస్కరించావా? నువ్వు పాగరుబోతువు,” అన్నాడు చింతన్న కోపంగా.\n\n“అది నేనెరక్క చేసిన తప్పు!” అంటూ సాంబుడు, చింతన్నకు నమస్కరించాడు.\n\n“నాకు నువ్వు నమస్కారం పెట్టడానికి, ఒక తుఫాను అవసరమయిందన్న మాట!” అంటూ చింతన్న నవ్వి, “ఇలాంటి నమస్కారాలు గ్రామంలో అందరూ నాకు చేస్తారు. నీ పాగరణుగుతుంది. సాష్టాంగనమ స్కారం చెయ్యి,” అన్నాడు.\n\nసాంబుడలాగే చేసి, చింతన్న ఇచ్చిన డబ్బు తీసుకుని వెళుతుండగా, దూరాన చెట్టుకింద నిలబడి ఇదంతా చూసిన వీరయ్య అనేవాడు, వాణ్ణి ఆపి, “అప్పు కోసం చింతన్నకు సాష్టాంగ పడతావా? ఛి!ఛి!” అన్నాడు.\n\nదానికి సాంబుడు తాపీగా, “ఈ అప్పు చింతన్న వసూలు చేసుకునే లోపల, అతని చేత ఒకటి కాదు, నాలుగు సాష్టాంగ నమస్కారాలు చేయించుకుంటాను. నువ్వే చూద్దువు గాని!” అన్నాడు. - కోటంరాజురమాపతి"
        },
        {
            "title": "భారతదేశపు పగడాల దీవులు",
            "page_start": 33,
            "author": "మీరానాయర్",
            "pdf_page": 32,
            "content": "సముద్రతీర ప్రయాణాలు -13\n\n# భారతదేశపు పగడాల దీవులు\n\nరచన : మీరానాయర్\n\nచిత్రాలు: అరిత్రా\n\nకేరళ రాష్ట్రం కొచ్చిన్‌కు రెండువందల నుంచి నాలుగు వందల క.మీ దూరంలో లక్షమీద్వీప్ దీవులు ఉన్నాయి. మన దేశంలో ఇక్కడ మాత్రమే పగడాల దీవులు ఉన్నాయి.\n\nలక్షమీద్వీప్ 36 చిన్న దీవుల సమూహం. ఇది 1956వ సం॥ లో మన దేశంలోని అతి చిన్న కేంద్రపాలిత ప్రాంతం అయింది. 1974వ సం॥లోనే దీనికి లక్షమీద్వీప్ అని పేరు పెట్టారు. అంత వరకు దీనిని లక్షమీదవులనీ, అమినీ ద్వీపమనీ, మినికాయ్ దీవులనీ పిలిచేవారు.\n\nమొత్తం 36 దీవులలో 10 దీవులలో మాత్రమే ప్రజలు నివసిస్తున్నారు. అమినీ, ఆంధ్రాట్, అగాట్టి, బిట్ర, చెట్లాట్, కడ్మట్, కల్పేనీ, కావరట్టి, కిల్టాన్, మినికాయ్ అనేవే ఈ పది దీవులు.\n\nకేరళ ప్రాంతంనుంచే ఈ దీవులకు ప్రజలు మొట్టమొదట వెళ్ళి స్థిర నివాసం ఏర్పరచుకున్నారు. కేరళను పరిపాలించిన చిట్టచివరి రాజు చేరమాన్ పెరుమాళ్, ఇస్లాం మతాన్ని స్వీకరించి, మెక్కాకు వెళ్ళి పోయాడని చెబుతారు. అతన్ని ఒప్పించి మళ్ళీ స్వదేశానికి పిలుచుకురమ్మని, కన్ననూర్ రాజా- కొందరు సైనికులను పంపాడు. ఆ సైనికులు వెళ్ళిన ఓడ మార్గమధ్యంలో పెద్దబండకు ఢీకొనడం వల్ల, వాళ్ళు ముందుకు వెళ్ళలేక వెనుదిరగవలసి వచ్చింది.\n\nసైనికులు తిరుగుప్రయాణంలో, మార్గమధ్యంలో చాలా దీవులను చూసినట్టు కన్ననూర్ రాజాకు తెలియజేశారు. ఆ దీవులకు వెళ్ళి, నివాసం ఏర్పరచుకుని వ్యవసాయం చేయదలచుకున్నవారు ఆ భూములను సొంతం చేసుకోవచ్చునని రాజు ప్రకటించాడు. ఆ విధంగా అక్కడికి కేరళ ప్రజలు వెళ్ళి స్థిరపడడం ప్రారంభమయిందని చెబుతారు.\n\nవాళ్ళు మొట్టమొదట అమినీ దీవికి వెళ్ళారు. అది 3 క.మీ. పాడవూ, 1.6 క.మీ వెడల్పూ కలిగిన దీవి.\n\nతాబేటిచిప్పలతో, కొబ్బరి చిప్పలతో అందమైన చేతికర్రలు తయారుచేయడంలో అమినీదీవి హస్తకళాకారులు సిద్ధహస్తులు. పగడాల మీద, రాతిచెక్కల మీద అందమైన బొమ్మలు చెక్కడంలో అమినీ శిల్పకారుల నైపుణ్యం ప్రసిద్ధమైనది.\n\nలక్షమీద్వీప్ పశ్చిమాగ్రంలో ఉన్న అగాట్టిదీవి ఎక్కువ ఉష్ణోగ్రత గల దీవి. 1988వ\n\nలక్షమీద్వీప్\n\nఆంధ్రాట్ పడవవాడు\n\nకావరట్టి, ఉజ్రా మసీదు\n\nసం॥లో ప్రధాన భూభాగం నుంచి ఇక్కడికి వాయుదూత్ విమానం వచ్చి వెళ్ళడంతో, ఇది వాయుయానపటంలో కూడా చోటు సంపాయించుకున్నది.\n\nఅమినీకి ఆగ్నేయదిశలో ఉన్న అండ్రాట్ దీవి ప్రజలు మొదట ఇస్లాం మతం వుచ్చుకున్నారు. లక్షద్వీప్లో ఇప్పుడున్న దాదాపు 51,680 మంది జనాభాల్ 94 శాతం మంది ముస్లింలే.\n\nప్రవక్త మహమ్మదు - హజ్రత్ ఉబేయ్దుల్లా అనే అరబ్ సాధువు కలలో కనిపించి, ఇస్లాం మతాన్ని దూరతీరాలలో వ్యాపింపజేయమని అజ్ఞాపించాడట.\n\nప్రవక్త అజ్ఞ ప్రకారం హజ్రత్ ఓడలో బయలుదేరాడు. కాని ఓడ, తుఫానులో చిక్కుకుని తల్లకిందులయింది. అఖరికి అయన ఒక విరిగిపోయిన కొయ్యపలక మీద అమినీ దీవిని చేరుకున్నాడని చెబుతారు.\n\nఅమినీ దీవి ప్రజలను ఇస్లాం మతానికి మార్చడంలో అయన కృతకృత్యుడు కాలేకపోయాడు. అక్కడి నుంచి దాపులనున్న అండ్రాట్, కావరట్టి, కల్పేని దీవులలో తన ప్రచారాన్ని సాగించి, క్రమంగా విజయం పొందాడు. అయన అండ్రాట్లోనే మరణించాడు. అయన సమాధిని జుమ్మా మసీదులో భద్రపరచి ఉన్నారు.\n\nలక్షద్వీప్లోకెల్లా పెద్ద దీవి అండ్రాట్. ఈ దీవి అంతా కొబ్బరి చెట్లమయంగా ఉన్నది. ఇదే ఈ దీవులకు మేలురకం కొబ్బరిని సరఫరా చేస్తున్నది.\n\nలక్షద్వీప్ రాజధాని కావరట్టి- అమినీ, అండ్రాట్\n\nదీవుల మధ్య ఉన్నది. ఇది 6 క.మీ పాడవూ, 1 క.మీ వెడల్పూ కలిగిన దీవి. ఇది బాగా అభివృద్ధి చెందిన ద్వీపం. లక్షద్వీప్కు చెందని ప్రజలు ఇక్కడే ఎక్కువ శాతం నివసిస్తున్నారు. ప్రభుత్వ కార్యాలయాలూ, అధికారుల నివాసగృహాలూ ఇక్కడే ఉన్నాయి.\n\nతేలికచెక్కల నగిషే పనులతో నిండిన ఉజ్రా మసీదు పైకప్పు\n\nకావరట్టి శిల్ప కళాకారులు నైపుణ్యానికి పేరుగాంచారు. ఉజ్రా మసీదు వారి ప్రతిభకు తార్కాణంగా ఉంటున్నది. ఈ కేంద్రపాలిత ప్రాంతంలో ఉన్న 52 మసీదులలో ఇది చాలా ఆకర్షణీయమైనది. దీనిని 1670వ సంస్థలో నిర్మించారు.\n\nమసీదు పైకప్పును దుంగలుగా నీళ్ళలో కొట్టుకు వచ్చిన తేలిక కలపతో నిర్మించారు. అందంగా మలచబడిన దాని మీద ఎరుపు, పచ్చరంగులు పూయబడి ఉన్నాయి. ఇక్కడ ఉన్న బావినీటికి రోగాలను నయం చేసే గుణం ఉన్నదని విశ్వసిస్తారు.\n\nకావరట్టికి దక్షిణంగా కల్పేని ఉన్నది. ఆరబ్ రచయితలు దీనిని కోల్పోనీ అని పిలిచారు. ఇది అరేబియాకు వెళ్ళే మార్గంలో ఉన్నది. కల్పేని చుట్టూ బ్రహ్మాండమైన సరస్సు ఉన్నది. ఇందులోనే - చెర్యమ్, టియలక్కమ్, పిట్టీ అనే మూడు చిన్నదీవులు ఉన్నాయి.\n\nపిట్టీని పక్తి పిట్టీ అనికూడా అంటారు. ఇదిచాలా ఆసక్తికరమైన చిన్న రాతిదీవి. ఈ దీవిని చేరుకోవాలంటే కనీసం ఆఖరి50మీ. ఈదుకుంటూనే వెళ్ళాలి. అందువల్ల ఇదొక సాహసయాత్ర అనే చెప్పవచ్చు. ఇక్కడ గడ్డిపోచ కూడా పెరగదు. ఇక్కడ ఉన్న వన్నీ వేనవేలసంఖ్యలో సముద్రపక్షులు. వీటిలో రీవ (టెర్ఫ్) పక్షులు అధికసంఖ్యలో ఉన్నాయి. ఈ తీరాన్ని సమీపిస్తు న్నప్పుడే ఈ పక్షుల కిలకిలారావాలు వినిపిస్తాయి.\n\nకొన్ని రకాల రీవపక్షులు ఇక్కడే గుడ్లు పెట్టి పొదుగుతాయి. ఇవి ఇసుకలోనూ, రాళ్ళలోనూ\n\nకట్టే గూళ్ళు అందంగా ఉంటాయి. అక్కడ దారికే రంగురంగుల గుల్లపెంకులతో గూళ్ళను అలంక రిస్తాయి. వీటి గుడ్లు కోడిగుడ్లలాగా ఉంటాయి. కాని, వాటి మీద నలుపు ఊదారంగు మచ్చలు ఉంటాయి. అమినీ, ఆండ్రాట్ ద్వీపవాసులు ఈ గుడ్లను ఇష్టంగా తింటారు. ఇటీవల ప్రభుత్వం పిట్టీని పక్షుల శరణాలయంగా ప్రకటించేంతవరకు, వాళ్ళు రోజు తప్పకుండా వాటి గుడ్ల కోసంఅక్కడికి వెళ్ళేవాళ్ళు.\n\nచేపలు పట్టేవాళ్ళకు రీవపక్షులు చాలా ఉపయోగపడతాయి. ఇవీ, టూనా చేపలు చిన్న చిన్న చేపలను పట్టి తింటాయి. ఇవి ఉన్నచోట ఎక్కువగా చేపలు ఉంటాయని మత్య్యకారులకు తెలిసి పోతుంది.\n\nలక్షద్వీప్ దక్షిణాగ్రంలో ఉన్న దీవి మినికాయ్. ఇక్కడీ పగడాల సరస్సు చిన్న ఓడలు ప్రవేశించడానికి తగినంత వైశాల్యమూ, లోతూ కలిగి ఉన్నది.\n\nమినికాయ్ దీవిలోని పురుషులందరూ చేపలు పట్టడానికి వెళ్ళడం వల్ల అక్కడ స్త్రీలే ఎక్కువగా కనిపించడంతో – 13వ శతాబ్దానికి చెందిన యాత్రి కుడు మార్కోపాలో దీనిని 'ఆడదీవి' అని చెప్పాడు. ఆ పరిస్థితి ఇప్పటికీ అంతగా మారలేదు.\n\nపురుషులు చాలామంది చేపలు పట్టడానికీ, ఓడలలో పనిచేయడానికీ వెళతారు. అందువల్ల దీవిలోని పనులన్నిటినీ అంటే – కార్యాలయాల వ్యవహారాల నుంచి, శారీరక శ్రమ ప్రధానంగా గల అన్ని పనులనూ స్త్రీలే చూసుకుంటారు.\n\nపిట్టీ దీవిలోని(నాడీ టెర్ఫ్ రీవపక్షులు)\n\nమినికాయ ప్రజల వేషభాషలు మిగతా\nవారికన్నా భిన్నంగా ఉన్నాయి.\n\nఇక్కడి పురుషులు జీన్స్, టీ షర్ట్ ధరిస్తారు.\nస్త్రీలు పాడవాటి ఎర్రటి లుంగీలు ధరిస్తారు.\nమెడ చుట్టూ అందమైన అల్లికలు చేసు\nకుంటారు. తల చుట్టూ తెల్లబట్టను, లేదా\nనల్లబట్టను చుట్టుకుంటారు. అప్పుడే నడక\nప్రారంభించిన ఆడపిల్లలు కూడా తలకు\nరుమాలును చుట్టుకుంటారు.\n\nఇతర దీవులలో పురుషులు లుంగీలు\nధరిస్తారు. స్త్రీలు బిగువైన రవికలు, నడుముకు\nపావడలాంటి 'కచ్చి' ధరిస్తారు.\n\nమినికాయ ద్వీపవాసులు మాహిభాష\nమాట్లాడతారు. మిగతా దీవులలో మలయాళమే\nప్రధానభాష. ఇతర దీవుల ప్రజల లాగా\nకాకుండా, ఈ దీవి ప్రజలు గుజరాత్ ప్రాంతం\nనుంచి వచ్చిన వారి సంతతిగా చెబుతారు.\nవీరిని 'టర్కుస్' అని అంటారు. అందే 'ఠాకూర్'\nఅనేమాట ఇలా మార్పుచెంది ఉండవచ్చు.\nగుజరాత్ లో లాగే ఇక్కడ కూడా ప్రతి ఇంట్లో\nఉయ్యాల మంచం ఉన్నది.\n\nలక్షద్వీప్ స్త్రీలు\n\nవారి సంప్రదాయ నృత్యం 'దండి'\nగుజరాత్ కు చెందిన 'దండియారాస్' కు సంబంధించినది.\n\nలక్షద్వీప్ లోని మిగతా దీవులలో లాగే మినికాయ్ లో కూడా మాతృస్వామ్య వ్యవస్థ ఆచరణలో ఉన్నది. అందే ఈ కేంద్రపాలిత ప్రాంతంలోని స్త్రీలు, మన దేశంలోని పలు ఇతర ప్రాంతాల స్త్రీల కన్నా, ఉన్నతమైన సామాజిక స్థాయిని అనుభవిస్తున్నారు.\n\nమినికాయ దీవిలోని\nరావరీల (గీతకారుల) లావా నృత్యం"
        },
        {
            "title": "నిత్యసంతోషి",
            "page_start": 36,
            "author": "రాయవరపు ఆదినారాయణరావు",
            "pdf_page": 36,
            "content": "నిత్యసంతోషి\n\nవిశాలపురంలో చార్యాకుడనే యువకుడు న్నాడు. వాడు కష్టపడి పనిచేసేవాడు. కొత్త విషయాలు ఎవరు చెప్పినా నేర్చుకుంటాడు. ఎవరేమన్నా కోపగించుకోడు. ఎప్పుడూ నవ్వు తూండడంవల్ల, వాడిని అంతా నిత్యసంతోషి అంటూంటారు.\n\nఇలా వుండగా, ఆ ఊరుకు ప్రారబ్దుడనే ధనికుడు వచ్చాడు. అయనకు పెద్ద జబ్బు చేసి తగ్గింది. వైద్యుడు గాలిమార్పు కోసం అయనను కొన్ని మాసాలపాటు విశాలపురంలో గడిపి రమ్మన్నాడు.\n\nప్రారబ్దుడు పెద్ద ఇల్లు అద్దెకు తీసుకు న్నాడు. ఒక వంటమనిషినీ, సేవకుణ్ణీ ఏర్పాటు చేసుకున్నాడు. రోజూ అయనింటికి ఊరి పెద్దలు కొందరు వచ్చి కబుర్లు చెప్పి వెళుతూండేవారు.\n\nకానీ ప్రారబ్దుడెప్పుడూ దిగులుగా వుండేవాడు. అది గమనించిన ఊరిమెద్ద ఒకడు, “ఈ ఊళ్ళోని చార్యాకుడనే వాడు నిత్యసంతోషి. వాణ్ణి నీ\n\nఇంట్లో పనికి పెట్టుకుంటే, వాణ్ణి చూస్తూ నువ్వు సంతోషంగా వుండగలవు,” అన్నాడు.\n\nఇందుకు సరేనని ప్రారబ్దుడు అన్ని వేళలా దగ్గరుండి, తన అవసరాలు చూసేటందుకు గాను చార్యాకుణ్ణి నియమించాడు.\n\nచార్యాకుడు, ప్రారబ్దుడికి చక్కగా సేవలు చేసేవాడు. అయన చేత స్నానం చేయించే వాడు. అయన్ను చక్కగా ముస్తాబు చేసేవాడు. అయన పక్కమడత నలిగేది కాదు. అయన గదిలో ధూళిరేణువు కూడా వుండేది కాదు. చూడవచ్చిన వారందరూ చార్యాకుడి పని తనాన్ని మెచ్చుకున్నారు.\n\nఅయితే, ప్రారబ్దుడి దిగులు మాత్రం పొలేదు. అయన ఒకరోజున చార్యాకుడితో, “ఒరేయ్, అష్టయిశ్వర్యాలూ వుండి నేను దిగులుగా వున్నాను. విశ్రాంతి లేకుండా పనిచేస్తూ కూడా నువ్వు నిత్యసంతోషివి. నీ సంతోషానికి రహస్యమేమిట్రా?” అన్నాడు.\n\n“ఈ ప్రపంచంలో సంతోషం తప్ప మరా కటున్నదనిపించదు, నాకు. మీరు దిగులుగా వుండడానికి కారణం నాకు తెలియడం లేదు,” అన్నాడు చార్యాకుడు.\n\n“చిన్నప్పుడు నాకే దిగులూలేదు. వంద రూపాయల పెట్టుబడితో వ్యాపారం ప్రారంభించి, ఇప్పుడు కోటీశ్వరుణ్ణయ్యాను. నాకు జబ్బు చేసింది. గాలిమార్పు కావాలన్నారు. ఇక్కడికి వచ్చాను. నా వాళ్ళంతా ఇంటి పనులు, వ్యాపారం పనులు చూసుకుంటూ ఒంటరిగా నన్నిక్కడికి పంపారు. అందరుండీ ఎవరూ లేనివాడినయ్యాను. మరి దిగులుగా వుండదా?” అన్నాడు ప్రారబ్దుడు.\n\nచార్యాకుడునవ్వి, “ఇదిఎంతో సంతోషించి చాల్సిన విషయం. మీరు దగ్గర లేకున్నా, మీ వాళ్ళు అన్నివ్యవహారాలూ చూసుకోగలుగు తున్నారు. మీకోసం ఎంతైనా ఖర్చుపెట్టగలుగు తున్నారు,” అన్నాడు.\n\n\n\n“కానీ మా వాళ్ళు నాకు సేవలుచేస్తూంటే ఆ తృప్తి వేరు కదా!” అన్నాడు ప్రారబ్దుడు.\n\n“తమరు నాకు రోజుకు పదిరూపాయలి స్తున్నారు. మీ వాళ్ళు ఒక్కొక్కరు రోజుకు వెయ్యి రూపాయలు వచ్చే పని చేస్తారు. ఆ విధంగా వాళ్ళు మీకు ఆదా చేస్తున్నారు కదా!” అన్నాడు చార్యాకుడు.\n\n“నా కోసం రోజుకు పది రూపాయల సేవకుడు కాదు, వెయ్యిరూపాయల సేవకులు కావాలి. ఆ కోరిక తీరడం లేదని నాకు దిగులు,” అన్నాడు ప్రారబ్దుడు.\n\nదీనికి చార్యాకుడు పెద్దగానవ్వి, “అయ్యా! ఈ ప్రపంచంలో అతినీచమైనది సేవకవృత్తి. ఏ పనీ చేతకాని వారే దీనికి పాల్పడతారు. ఎవరైనా డబ్బుకోసమే సేవలుచేస్తారు. డబ్బు దగ్గరుంటే సేవలు చేయించుకోవాలని పిస్తుంది; చేయాలనిపించదు. మీ వంటి వారికి సక్రమంగా సేవలు జరగాలంటే, అవి నాబోటివాళ్ళవల్లే అవుతాయి. సమర్థలైన మీ వాళ్ళకు సేవలు చేయడం రాదు,” అన్నాడు.\n\nఅప్పుడు ప్రారబ్దుడు మాట మార్పుతూ, “అతినీచమైన వృత్తిచేస్తూ నువ్వు దిగులుగా వుండవలసింది పోయి, సంతోషంగా ఎలా వుండగల్గుతున్నావు?” అని విషయం చార్యా కుడి మీదకు, మళ్ళించాడు.\n\n“ఈ మహాప్రపంచంలో, మా జనాభాయే ఎక్కువమరి. మా సంఖ్యాబలం నాకు సంతోషాన్ని కలిగిస్తుంది,” అన్నాడు చార్యాకుడు.\n\nమహాభారతం మహాకావ్యం అది చదవ లేదని ప్రారబ్దుడికి దిగులు. కావ్యపతనం\n\nతీరుబడివున్న వాళ్ళకోసమనీ, తీరుబడి\nలేకుండా పనిచేయడమే గాప్ప అదృష్టమనీ,\nచార్యాకుడిబదులు. ఎవరికీరాని భయంకర\nవ్యాధి తనకు సోకిందని, ప్రారబ్దుడికి దిగులు.\nఅంతటివ్యాధీ నయం కావడమేకాక, ప్రారబ్దు\nడికి విశ్రాంతినికూడా ప్రసాదించిందని, చార్యా\nకుడి బదులు.\n\nఇలా ఏం చెప్పినా చార్యాకుడు మరొక\nవిధంగా బదులిస్తూండడంతో, ప్రారబ్దుడిలో\nవిసుగు బయల్దేరింది. ఆయన తన దిగులు\nమరిచిపోవడానికి బదులు, చార్యాకుడి సంతో\nషానికి అసూయ చెందసాగాడు. చార్యాకుడి\nనవ్వుముఖం చూస్తూంటే ఆయన దిగులు\nరెట్టింపయింది. ఒకరోజున ఆయన ఈ\nవిషయం ఊరిపెద్దలకు చెప్పుకున్నాడు.\n\nఇది విన్న ఒకాయన, “ఇప్పుడు నీకు\nసంతోషం కలిగే మార్గం సులభమయింది.\nప్రతిరోజూ చార్యాకుడిని మనసుకు కష్టం\nకలిగేలా తిట్టు. వాడి ముఖంలో నవ్వు మాయ\nమైతే, నీ దిగులూ మాయమవుతుంది,” అని\nసలహా ఇచ్చాడు.\n\nఅప్పటినుంచీ ప్రారబ్దుడు, చార్యాకుణ్ణి\nఅకారణంగా తిట్టడం మొదలుపెట్టాడు.\nఅయినా వాడు చలించక పోగా, “ఛికొట్టినా\nనీకు సిగ్గులేదు. నువ్వు కుక్కవి,” అన్నాడు.\n\nచార్యాకుడు ఎప్పటిలాగే నవ్వి తనపనులు\nచేసుకునిపోయాడు.\n\nమరొకసారి ప్రారబ్దుడు వాణ్ణి పంది\nఅన్నాడు. ఇంకొకసారి దున్నపోతు అన్నాడు.\nమరొకసారి గాడిద అన్నాడు. అయినా చార్యా\nకుడు నవ్వుతూంటే, “నాతిట్లు నీకు సంతో\nషాన్నెలాకలిగిస్తున్నాయి?” అని ప్రశ్నించాడు.\n\n“కుక్క విశ్వాసానికి మారుపేరు. పంది\nదశావతారాల్లో ఒకటి. దున్నపోతు, గాడిద సేవా\nధర్మంలో సాటిలేనివి. మీరు నన్ను పొగిడి\nనట్లే అనిపించిది నాకు. పొగడ్డలకు సంతో\nషించడం మానవధర్మం,” అన్నాడు చార్యా\nకుడు నవ్వుతూ.\n\nప్రారబ్దుడికి బాగా ఉక్రోషం వచ్చింది.\nఎలాగైనా చార్యాకుడి సంతోషాన్ని మట్టు\nపెట్టాలని పట్టుదలవచ్చి, ఆయన బాగా\nఆలోచించాడు. ఆయకొక విషయం స్పురిం\nచింది. ఇప్పటివరకూ తనుచార్యాకుణ్ణి\nఒంటరిగా వున్నప్పుడు తిడుతున్నాడు. ఎన్ని\nతిట్టినా ఇతరులకు తెలియదు. నలుగురి\nముందూ తిడితే పరమ శాంతమూర్తులుకూడా\nసహించలేరు. ఇలా అనుకుని ఒకరోజు\nసాయంత్రం, ఆయన ఊరి పెద్దల ఎదుట\n\nచార్యాకుణ్ణి నానా మాటలూ అన్నాడు.\nఅయినా,చార్యాకుడు నవ్వుతూనే తన పనులు\nతాను చేసుకుపొతున్నాడు. దాంతో ప్రారబ్దుడు\nరెచ్చిపోయి వాడిని ఇంకా ఇంకా మాట\nలన్నాడు.\n\nచార్యాకుడైతే ఆమాటలు భరించగలిగాడు\nకానీ ఊరి పెద్దల్లో సత్యమూర్తి అనే ఒకాయనకు\nకోపం వచ్చి, “ఒరేయ్, చారా! ఇన్ని మాటలు\nపడుతూ, ఇంకా ఎందుకు ఇక్కడ పనిచేస్తావు?”\nఅన్నాడు.\n\n“ఊరికే పనిచేస్తున్నానా, డబ్బు పుచ్చుకుంటున్నాను కదా!” అన్నాడు చార్యాకుడు నవ్వుతూ.\n\n“డబ్బుపుచ్చుకుంటే మాత్రం నచ్చనిచోట\nపనిచేస్తావా? అడబ్బు నేనే యిస్తాను. నా ఇంటి\nకొచ్చి పనిచెయ్యి,” అన్నాడు సత్యమూర్తి.\n\nదీనికి చార్యాకుడు ఒక్కక్షణం ఆగి, “ఈ\nబాబుకు నా పనినచ్చకేం! ఇన్నిసార్లు మాట\nలైతే అన్నాడు కానీ ఎన్నడూ పనిమానేసి\nపామ్మనలేదు. ఆయన పామ్మనేదాకా ఇంకొ\nకరింట్లో పనికి ఒప్పుకోవడం ధర్మం కాదు\nకదా!” అన్నాడు నవ్వుతూ.\n\n“మాటలన్నాడని నువ్వే అన్నావు కదా!\nమాటలనేచోట పనిచేయడం, నీకు సంతోషంగా\n\nవుంటుందా?” అని అడిగాడు సత్యమూర్తి.\n“బాబూ! మాటలన్న వాడికి కూడా సేవలు\nచేయగలిగితే – ఈ ప్రపంచంలో అంతకంటే\nసంతోషించదగ్గ విషయముంటుందా?” అని\nజవాబిచ్చాడు చార్యాకుడు.\n\nసత్యమూర్తి ఏదో అనబోతూంటే, ప్రారబ్దు\nడాయన్ను ఆపి, “ఆగండి! నాకిప్పుడు వాడి\nనిత్యసంతోషానికి కారణం తెలిసింది. వాడు\nప్రతివిషయంలోనూ మంచిని తీసుకుని,\nచెడునువిడిచిపెడతాడు. తనేం చేసినా బాధ్య\nతలు నిర్వహిస్తున్నాననుకుంటాడే తప్ప,\nపరోపకారంగా భావించడు. తనకు చేతనైనది\nచేస్తాడు. ఇతరులనుంచి అవసరానికి మించి\nప్రతిఫలం ఆశించడు. తనకున్నదానితో తృప్తి\nచెందుతాడు. లేనిదానిగురించి దిగులు చెందడు.\nఅందుకేవాడు నిత్యసంతోషి! వాడిలా వుండడం\nఅందరికీ సాధ్యం కాకపోవచ్చు. కానీ అలా\nవుండడానికి ప్రయత్నిస్తే, ఎంతో కొంత దిగులు\nతప్పక తగ్గుతుంది,” అన్నాడు.\n\nఆ తర్వాత నుంచి ప్రారబ్దుడు, చార్యాకుడి\nముఖంలోని సంతోషం పోగొట్టాలనికాక, తన\nముఖంలో దిగులు తొలగించుకునేందుకు\nప్రయత్నించి, కొంత ఫలితం సాధించాడు.\n\nచంద్రమామ\n\nబంగారు\nగడియలు నెం.7\n\nఇది బిజాపూర్‌ను పరిపాలించిన ఒక\nగొప్పవ్యక్తి సమాధి.దీనిని నిర్మించిన\nవారెవరు? ఈ సమాధి ప్రత్యేకత ఏమిటి?\n\nఅస్సాంలోని ఒక చిన్న గ్రామంలో, సెప్టెంబర్-\nఅక్టోబర్ నెలల మధ్య వెన్నెల లేని మంచు\nరాత్రులలో - కొన్ని పక్కులు కొద్దిగా వెలుతురు\nకనిపించినా సరే హఠాత్తుగా కిందికి దూసుకు\nవస్తాయి. ఆ తరవాత కొన్ని రోజుల పాటు\nపారవశ్యంతో ప్రవర్తిస్తాయి.పక్కుల ఈ విచిత్ర\nప్రవర్తనకు ఇంతవరకు ఎవరూ కారణం కను\nగొనలేదు. ఈ వింత జరిగే గ్రామం పేరేమిటి?\n\nఇక్కడ, డైనోజార్ శరీరం ఐదు\nభాగాలుగా ఉన్నది. వీటిని\nవిడివిడిగా కత్తిరించి ఏనుగుబొమ్మ\nవచ్చేలాగా అమర్చండి.\n\nఢిల్లీలో పుష్పదళాల ఆకారంలో నిర్మితమైన ఈ భవనం ఒక ప్రార్థనా మందిరం. ఒక పర్వియన్ ప్రవక్తస్థాపించిన అధునాతన మతానికి సంబంధించిన మందిరం ఇది. మరి ఆ మతం పేరేమిటి?\n\n# టూత్‌బ్రష్‌తో పెయింట్ స్పే చేసుకోండి.\n\nఒక టూత్‌బ్రష్, కొన్ని రంగులు, కొంచెం ఊహాశక్తి ఉంటే చాలు. మీరొక అందమైన చిత్రాన్ని సృష్టించవచ్చు.\n\nసరళమైన చిన్న డిజైన్లను కత్తి రించి, ఒక డ్రాయింగ్ పేపర్ మీద అందంగా అమర్చుకోండి. నాణాలు, బోట్టులు వంటి బరువైన వస్తువులతో అవి కాగితం మీద బాగా అనుకుని ఉండేలా చేయండి.\n\nఒక పళ్ళెంలో రంగును నీళ్ళతో కలుపుకోండి. టూత్‌బ్రష్ బ్రిజిల్సను ఆ రంగులో ముంచెత్తండి. టూత్‌బ్రష్‌ను డ్రాయింగ్ పేపర్ మీద వెల్లకిలా ఉండేలా పట్టుకుని, బొటనవేలితో చిత్రంలో చూపిన విధంగా బ్రిజిల్స్ వెనక్కు లాగి వదలండి. అలా చేయడం వల్ల డ్రాయింగ్ పేపర్ మీద రంగు సన్నటి చుక్కలుగా స్ప్రే అవుతుంది. ఇలా పేపర్ అంతా పూర్తయ్యాక, పేపర్ మీద ఉంచిన డిజైన్స్ తీసేయండి. ఇప్పుడు అందమైన బామ్మలు కనిపిస్తాయి.\n\nఇందుకు బట్టల రంగులను, ఫోటోట్రాన్స్‌పరెంట్ ఇంకులను కూడా ఉపయోగించవచ్చు. మొదట ఒక రంగుతో ప్రారంభించి, ఆ తరవాత కావలసినన్ని రంగులు ఉపయోగించవచ్చు. బ్రష్‌ను పేపర్ మీద తీసుకెళ్ళ డంద్వారా సన్నటి చుక్కలు పడుతాయి. ఒక్కొక్క తెర రంగుల తరవాత డిజైన్లకు మరింత ఆకర్షణ వస్తుంది."
        },
        {
            "title": "మహాభారతం",
            "page_start": 45,
            "author": "చందమామ బృందం",
            "pdf_page": 45,
            "content": "గలరు. నా కొడుకులకు చావుమూడింది,”\nఅని దిగులుపడ్డాడు.\n\n“అందులో అబద్ధం ఏమీలేదు. ద్రౌపదిని\nసభకు ఈడ్చి తెచ్చి, అన్నివిధాల అవమానిస్తే,\nమీ కొడుకుల మీద పాండవులకు పగఉండక\nఏం చేస్తుంది?” అన్నాడు సంజయుడు.\n\nఅర్జునుడు తిరిగి వచ్చేదాకా తీర్థయాత్రలు\nచెయ్యమని ధౌమ్యుడు ధర్మరాజుకు చెప్పాను.\nధర్మరాజు తన తమ్ములనూ, ద్రౌపదినీ బ్రాహ్మణ\nబృందాన్నీ వెంటబెట్టుకుని తిరుగుతూ తీర్థ\nయాత్రలు చేయటానికి పోదామనుకుంటూం\nడగా వారి వద్దకు రోమశుడు వచ్చి, “ఇంద్రుడి\nసభ అయిన సుధర్మకు వెళ్ళాను. సింహా\nసనం మీద మీ అర్జునుడు ఇంద్రుడితోబాటు\nకూర్చుని ఉన్నాడు. నాకెంతో ఆశ్చర్యం కలి\nగింది. అర్జునుడు సుఖంగా ఉన్నాడని మీతో\n\nఇంద్రుడు చెప్పమన్నాడు. అందుకే ఇక్కడికి\nవచ్చాను. అర్జునుడికి ఇంద్రుడు ఎన్నో దివ్యా\nస్రాలు ఇచ్చాడు. ప్రస్తుతం అతను చిత్రసేను\nడనే గంధర్వుడి వద్ద నృత్యమూ సంగీతమూ\nనేర్చుకుంటున్నాడు. ఇంద్రుడు నిన్ను తీర్థ\nయాత్రలు చెయ్యమన్నాడు. నేను ఇది వరకు\nరెండుసార్లు తీర్థయాత్రలు చేశాను. మళ్ళీ\nమూడోమారు మీ వెంట వస్తాను,” అన్నాడు.\n\nధర్మరాజుకు చాలా ఆనందమయింది.\nఅర్జునుడు వెళ్ళిన పని సానుకూలమయింది.\nతాను చేయదలచిన తీర్థయాత్రలనే చేయ\nమని ఇంద్రుడు కబురు పంపాడు. ధర్మరాజు\nతీర్థయాత్రలకు బయలుదేరే ముందు తన\nవెంటఉన్న బలగంలో కొంతమందిని హస్తినా\nపురానికీ, మరికొంతమందిని ద్రుపదుడి\nనగరానికీ పంపి, ఆయుధాలూ కవచాలూ\nగల ఇంద్రసేనుడు మొదలైన వారిని కొద్ది\nమందిని మాత్రమే దగ్గిరుంచుకున్నాడు.\n\nపాండవులు తీర్థయాత్రలు చేసుకుంటూ\nగోమతీతీర్థమూ, కన్యాతీర్థాలూ, గోతీర్థమూ,\nబాహుదానదీ తీరమూ, త్రివేణీ, గయాక్షేత్రమూ\nసేవించారు; అగస్త్యుడి ఆత్రమానికి వెళ్ళి\nఅక్కడ అగస్త్యుడి కథ విన్నారు.\n\nపూర్వం మణిమంతం అనే పట్టణంలో\nఇల్వలుడూ, వాతాపీ అని ఇద్దరు అన్నదమ్ము\nలుండేవారు. వాళ్ళు బ్రాహ్మణులకు అతిథ్యం\nఇచ్చి చంపేస్తూ ఉండేవాళ్ళు. వాతాపి మేకగా\nమారేవాడు. ఇల్వలుడు ఆ మేకను వండి\nబ్రాహ్మణ అతిథికి పెట్టి, “వాతాపీ, రా!”\nఅని పిలిచేవాడు. వాతాపి ఆ బ్రాహ్మణుడి\nపాట్టచీల్చుకుని బయటికి వచ్చేవాడు. బ్రాహ్మణ\nఅతిథి చచ్చేవాడు.\n\nఇలా ఉండగా అగస్త్య మహాముని విదర్భరాజు కూతురైన లోపాముద్రను పెళ్ళాడి, అమె కోరగా ధనం తీసుకు రావటానికి బయలుదేరాడు. అగస్త్యుడు ముగ్గురు రాజుల వద్దకు వెళ్ళాడు. కాని ఏ ఒక్కడికీ ఖర్చుకు మించిన ఆదాయం లేదు. కాని, మణిమంతంలో ఉండే వాతాపీ, ఇల్వలుడూ అనే వాళ్ళ వద్ద చాలా ధనం ఉంటుందని విని, అగస్త్యుడు అక్కడికి వెళ్ళాడు.\n\nఇల్వలుడు తన అలవాటు ప్రకారం వాతాపిని మేకగా మార్చి, వాడి మాంసం అగస్త్యుడికి పెట్టాడు. అగస్త్యుడా మాంసం తిని త్రేన్సాడు. ఇల్వలుడు, “వాతాపీ, రా!” అని పిలిచాడు.\n\n“ఇంకెక్కడి వాతాపి? వాడు అప్పుడే జీర్ణమై పోయాడు,” అన్నాడు అగస్త్యుడు. ఇల్వలుడు తెల్లముఖం వేసి, అగస్త్యుడికీ,\n\nఅయన వెంట వచ్చిన ముగ్గురు రాజులకూ అంతులేని ధనం ఇచ్చి పంపేశాడు.\n\nఅగస్త్యుణ్ణి గురించి ధర్మరాజు ఇంకా ఎన్నో కథలు విన్నాడు.\n\nఒకసారి వింధ్యపర్వతం సూర్యుడితో, “నువ్వు మేరువు చుట్టూ ఎందుకు తిరుగు తావు? అంతకన్న గొప్పవాడినైన నాచుట్టూ తిరుగు,” అన్నది.\n\n“నేను మేరువు చుట్టూ బుద్ధిపూర్వకంగా తిరగటం లేదు. నాకు విధించబడిన మార్గంలో తిరుగుతున్నాను,” అన్నాడు సూర్యుడు.\n\nవింధ్యుడికి కోపం వచ్చి, సూర్యచంద్రుల దారికీ, గ్రహాల దారికీ అడ్డంగా పెరిగాడు. లోకం అంధకారమయమైపోయింది. అప్పుడు దేవతలు అగస్త్యుడి వద్దకు వెళ్ళి, “మునీశ్వరా, నీ శిష్యుడైన వింధ్యుడు లోకాన్ని తారుమారు చేసేశాడు. అతణ్ణి అదుపులో పెట్టు,” అని వేడుకున్నారు.\n\nఅప్పుడు అగస్త్యుడు లోపాముద్రతో సహా వింధ్యపర్వతం వద్దకు వెళ్ళి, “నాయనా, నేను పని మీద దక్షిణానికి వెళుతున్నాను. దారి ఇయ్యి,” అన్నాడు.\n\nవింధ్యుడు అగస్త్యుడికి సాప్టాంగపడి దారి ఇచ్చాడు. “నేను తిరిగి వచ్చేదాకా ఇలాగే ఉండు!” అన్నాడు అగస్త్యుడు. ఆ మహాముని దక్షిణం నుంచి తిరిగి రాలేదు; వింధ్యుడు తిరిగి తల ఎత్తనూ లేదు!\n\nకాలకేయులనే రాక్షసులు సముద్రంలో నివసిస్తూ, రాత్రిపూట భూమి మీదికి వచ్చి బ్రాహ్మణులను క్షోభపెట్టసాగారు. సముద్రం ప్రవేశించి కాలకేయులను చంపటం దేవ తలకు సాధ్యంకాక, వాళ్ళు అగస్త్యుడి శరణు జొచ్చారు. అప్పుడా ముని సముద్రజలమంతా ఒక్కగుక్కలో తాగేశాడు. కాలకేయులు బయట\n\nపడ్డారు. దేవతలు వారితో యుద్ధం చేసి అనేక మందిని చంపారు. చావగా మిగిలిన కాలకేయులు పాతాళంలోకి పారిపోయారు. అప్పుడు వట్టిపోయిన సముద్రం, భగీరథుడు గంగను భూమికి తెచ్చినప్పుడు తిరిగి జల మయమయింది.\n\nఅగస్త్యుడి అశ్రమం నుంచి బయలుదేరి పాండవులు అనేక తీర్థాలు సేవించుతూ కాశికీనదీతీరాన్ని చేరి, అక్కడ ఉన్న విశ్వామిత్రుడి అశ్రమమూ, దాని అవతల ఉన్న విభాండకుడి అశ్రమమూ చూసి, విభాండ కుడి కొడుకైన ఋశ్యశృంగుడి కథ విన్నారు.\n\nఅంగదేశాన్ని పాలించే రోమపాదుడు దశరథుడి స్నేహితుడు. ఆయన బ్రాహ్మణులకు ద్రోహం చెయ్యగా బ్రాహ్మణులందరూ ఆ రాజ్యాన్ని వదిలిపోయారు. తరవాత అక్కడ వానలు కురవక క్షామం ఏర్పడింది. అప్పుడు రోమపాదుడు తన మంత్రుల సలహాపై అందగత్తెలను పంపి, ఋశ్యశృంగుణ్ణి అకర్షించి తన దేశానికి తెచ్చుకుని, తన కుమార్తె అయిన శాంతను అతనికిచ్చి పెళ్ళి చేశాడు. ఋశ్యశృంగుడు అడుగు పెట్టగానే అంగదేశంలో ఎప్పటిలాగా వానలు కురిశాయి.\n\nపాండవులు ఇలా అనేక తీర్థాలు సేవిస్తూ మహేంద్ర పర్వతం వద్దకు వెళ్ళారు. అక్కడ అకృతవర్ణుడనేవాడు ధర్మరాజుకు పరశు రాముడి కథ చెప్పాడు. హైహయవంశాన పుట్టిన కార్తవీర్యుడు దత్తాత్రేయుడివరం చేత వెయ్యిచేతులు సంపాదించి, బల మదాంధుడై అనేక ఉపద్రవాలు చేశాడు. ఒక నాడు ఆ కార్తవీర్యుడు పరశురాముడి తండ్రి\n\n\n\nఅయిన జమదగ్ని అశ్రమానికి వచ్చి, అశ్రమాన్ని ధ్వంసం చేసి, హోమధేనువును పట్టుకు పోయాడు. పరశురాముడు అశ్రమానికి తిరిగివస్తూనే ఈ సంగతి విని, కార్తవీర్యుడితో యుద్ధంచేసి చంపేశాడు. తరవాత కార్తవీర్యుడి కొడుకులు వచ్చి, ఒంటరిగా అశ్రమంలో ఉన్న జమదగ్ని గొంతు కోసి వెళ్ళిపోయారు. అప్పుడు పరశురాముడు పగబట్టి ఇరవై ఒక్క మార్లు ప్రపంచమంతా తిరిగి, కనిపించిన ప్రతి క్షత్రియుణ్ణీ చంపాడు.\n\nపాండవులు ప్రభాస తీర్థాన్ని చేరుకున్నప్పుడు, ఆ వార్తతెలిసి బలరాముడూ, కృష్ణుడూ మొదలైన యాదవులు వారిని చూడవచ్చారు. ధర్మరాజు యుద్ధంలో కౌరవులనందరినీ చంపి రాజ్యం పొందుతాడని యాదవులు పాండవులకు దైర్యం చెప్పారు.\n\nయాదవులు ద్వారకకు తిరిగి వెళ్ళినాకపాండవులు తీర్థయాత్రలు కొనసాగించారు. వారు చివరకు గంధమాదనపర్వతం చేరి, అక్కడ అర్జునుడి రాకకోసం ఎదురు చూడనిర్ణయించుకున్నారు. అది మహాపవిత్రమైన ప్రదేశం; అన్ని పుణ్యస్థలాలలోకీ గొప్పది. అక్కడ పాండవులు నరకాసురుడి అస్థికలగుట్టచూశారు.\n\nవాళ్ళు గంధమాదన పర్వతాన్ని చేరబోతూ ఉండగా భయంకరమైన గాలి బయలు దేరింది. దానితో దుమ్ములేచి అంతటా అంధకారమయి పోయింది. తరవాత ఆర్భాటంగా మెరుపులతో, ఉరుములతో కుండపోతగా వర్షంకురిసింది. తమ్ముతాము రక్తించుకోవటానికి తలా ఒకదారీ అయిపోయారు. తిరిగి తెల్లవారేసరికి తెరిపి ఇచ్చింది. కాని ద్రౌపది నడకప్రయాస వల్లా, వానదెబ్బకూ, చలికీ గడగడవణుకుతూ మూర్ఛపోయింది. ఆమె రాళ్ళమీద పడి పోకుండా నకులుడు పట్టుకుని, ధర్మరాజును కేకపెట్టాడు. ధర్మరాజూ, భీముడూ, సహదేవుడూ ద్రౌపదిని ఆస్థితిలో చూసి కొంతసేపు దిగ్గ్యమచెందారు.\n\nధర్మరాజు ద్రౌపది తలను తన తొడమీద పెట్టుకుని చాలాసేపు దుఃఖించాడు. మిగిలిన వాళ్ళు ఆమెకు ఉపచారాలు చేశారు. దారి చాలా కంటకంగా ఉన్నది. ముందుకు సాగేమార్గం కనిపించలేదు. అప్పుడు భీముడ్డు తలచుకునేసరికి, ఘటోత్కచుడు తన రాక్షస బలగంతో వచ్చాడు. ఘటోత్కచుడు పాండవులనూ, ద్రౌపదినీ ఎత్తుకున్నాడు. మిగిలిన వాళ్ళను రాక్షసులు ఎత్తుకున్నారు. ప్రయాణం అతివేగంగా సాగింది. వాళ్ళు కాలక్రమాన\n\nకైలాసం సమీపంలో ఉన్న బదరికాశ్రమం దగ్గిర గంగాప్రవాహం ఉన్నచోట రాక్షసుల భుజాలమీద నుంచి దిగి, గంగలో స్నానాలు చేశారు. అక్కడే వారు నివాసాలు ఏర్పరుచు కున్నారు. అక్కడ ఉండే మునులు పాండవు లకు కందమూలాలతో అతిథిసత్కారం చేశారు.\n\nవాళ్ళు అక్కడ ఆరురోజులున్న తరవాత వారికి గాలివెంట ఒక దివ్యమైన సువాసన తెలియ వచ్చింది. అంతలోనే పాండవుల మధ్య ఒక అపూర్వమైన పుష్పం పడింది. అది వెయ్యిరేకులు గల ఎర్రకలువపువ్వు. చూడటానికి ఎంతో అందంగా ఉండి, అద్భుతమైన సువాసనలు వెదజల్లుతున్నది.\n\nద్రౌపది ఆ పుష్పాన్ని తీసుకుని భీముడితో, “దీన్ని ధర్మరాజుకు ఇస్తాను. ఇలాటి పుష్పాలను మనం తీసుకుపోయి కామ్యకవనంలో ఉంచుకుందాం. నాకోసం ఈ పూలను వెతికి తీసుకురాగలవా?” అన్నది.\n\nభీముడు ఆమె కోరిక తీర్చే ఉద్దేశంతో విల్లూ, అంబులపాదీ తీసుకుని, ఏ గాలికి సాగంధికపుష్పం వచ్చిపడిందో ఆ గాలి వచ్చిన దిక్కుగా బయలుదేరాడు. కోకిలల పాటలూ, తుమ్మెదల ఝుంకారాలూ, సెలయేళ్ళ గల\n\nగలలూ వింటూ, ద్రౌపదిని తలుచుకుంటూ, దారికి అడ్డం వచ్చిన చెట్లను విరుస్తూ, లతలను తెంపేస్తూ, మధ్యమధ్య అరణ్యం దడ్డరిల్లేటట్టు సింహనాదాలు చేస్తూ, చాలా దూరం వెళ్ళాడు. ఒకచోట అంతులేని అరటి తోట వచ్చింది. ఆ అరటి చెట్లను తోసుకుని పోతూ భీముడు మళ్ళీ సింహనాదం చేశాడు. దానికి భయపడి నీటి పక్షుల గుంపు ఆకాశం లోకి ఎగిరింది. ఆ పక్షులను చూసి, అటుగా నీరున్నదని గ్రహించి భీముడు ఆ దిక్కుగా వెళ్ళి ఒక సరస్సును చేరుకున్నాడు.\n\nభీముడు ఆ సరస్సులో చల్లగా స్నానం చేసి, మళ్ళీ అరటితోట వెంబడి బయలుదేరి, కొంతదూరం వెళ్ళి, భుజాలు చరచుకుని, మరొకసారి సింహనాదం చేశాడు. ఆ అరటి తోటలోనే ఉన్న హనుమంతుడు, ఆ సింహ నాదం చేసినది భీముడని గ్రహించి, భీముణ్ణి చూడబోతున్నందుకు సంతోషించి, భీముడు వచ్చేదారికి అడ్డంగా పడుకుని, తన తోకను టెక్కింలాగా పైకి ఎత్తి, దిక్కులు అదిరేలాగా ఒక్క చరుపు చరిచాడు.\n\nఆ చప్పుడు విని భీముడు హనుమంతుడు ఉన్న చోటికి వచ్చాడు."
        },
        {
            "title": "మనదేశపు ఋషులు: ఆస్తీకుడు",
            "page_start": 54,
            "author": "చందమామ బృందం",
            "pdf_page": 54,
            "content": "1. బంకించడం చెట్టీ.\n\n2. రోములోని వాటికన్ నిటి.\n\n3. భూమితో నాహో తామ్మిది.\n\n4. ఇంగ్లీష్ ఛానెల్.\n\n5. తామర.\n\n6. వార్త్ దీస్త్రీ.\n\n7. కష్టమ్యె ద్యూటి.\n\n8. వాల్.\n\n9. ప్రొరెన్స్ నైటింగెన్.\n\n10. లోకసభ, రాజ్యసభ.\n\n11. 64; నల్లవి 32, తెల్లవి 32.\n\n12. డి విటమిన్.\n\n13. దక్షిణ అథ్లికా.\n\n14. నంది చేసుకోవాలనుకున్నప్పుడు.\n\n15. గురుగ్రహం.\n\n16. నరోజనె నాయుడు.\n\n17. జరాఫే.\n\n18. నాలుగేళ్ళకు.\n\n## నాయాణ్యమ్మ\n\n1. లోకసభ, రాజ్యసభ.\n\n11. 64; నల్లవి 32, తెల్లవి 32.\n\n12. డి విటమిన్.\n\n13. దక్షిణ అథ్లికా.\n\n14. నంది చేసుకోవాలనుకున్నప్పుడు.\n\n15. గురుగ్రహం.\n\n16. నరోజనె నాయుడు.\n\n17. జరాఫే.\n\n18. నాలుగేళ్ళకు.\n\n## నాయాణ్యమ్మ\n\n1. లోకసభ, రాజ్యసభ.\n\n11. 64; నల్లవి 32, తెల్లవి 32.\n\n12. డి విటమిన్.\n\n13. దక్షిణ అథ్లికా.\n\n14. నంది చేసుకోవాలనుకున్నప్పుడు.\n\n15. గురుగ్రహం.\n\n16. నరోజనె నాయుడు.\n\n17. జరాఫే.\n\n18. నాలుగేళ్ళకు."
        },
        {
            "title": "చెప్పులజత పావలా",
            "page_start": 55,
            "author": "కొనే నాగవెంకట ఆంజనేయులు",
            "pdf_page": 55,
            "content": "చెప్పులజత పావలా\n\nహౌలాపుర నివాసి చంద్రయ్య, పాత్రసామానులు కొనేందుకు సంతకు బయలుదేరాడు. పాత చెప్పులు కావడంతో, దారిలో ఒక కాలిచెప్పు ఉంగటం తెగిపోయింది. పనిలో పనిగా చెప్పులు కూడా కొందామను కుంటూ ముందుకు సాగాడు.\n\nచంద్రయ్య వెళ్ళే దారి పక్కన పాతకాలపు దేవాలయం ఒకటున్నది. దానికి అల్లంత దూరంలో ఒక దుకాణం ముందు చెప్పుల జతలు వరసగా పేర్చబడివున్నవి. వాటిని చూసిన చంద్రయ్య, సంతకు చేరకముందే చెప్పులు కొనుక్కుందామనుకుంటూ దుకాణం ముందుకు వెళ్ళాడు. అక్కడ ఒక చెక్కబల్ల మీద, 'చెప్పులజత పావలా' అని రాసి వున్నది. కనీసం పదిరూపాయల ఖరీదు చేసే చెప్పులు ఎంత చపకయిపోయాయి- అని సంబరపడుతూ చంద్రయ్య తనకు నచ్చిన చెప్పుల జత ఎంచుకుని, వాటిలో పాదాలుంచి చూశాడు. అవి చక్కగా అతికినట్టు సరిపోయాయి.\n\nఅప్పుడు చంద్రయ్య దుస్తుల్లోంచి ఒక పావలా తీసి దుకాణం వాడికివ్యబోయాడు. వాడు చంద్రయ్య కేసి అనుమానంగా చూస్తూ, \"ఈ జత మీది కాదు, బట్టల దుకాణం పాపయ్యగారిది. అయినా మీరిక్కడ చెప్పుల జత విడవలేదే!\" అన్నాడు. అంతలో పాపయ్య అక్కడికి వచ్చి, చంద్రయ్యకేసి కళ్ళురుముతూ చూసి, \"పట్టపగలే దాంగతనమా! అదీ దేవాలయం ముందు!\" అన్నాడు.\n\nచంద్రయ్య చప్పన చెప్పులు వదిలి, \"అయ్యా, నేను దాంగను కాదు. ఆ చెక్కబల్ల కేసి చూడండి! 'చెప్పుల జత పావలా' అని రాసి వున్నది. 'చెప్పులజతకు పావలా' అని వుంటీ, ఈ పారపాటు జరిగేదే కాదు. బాగా చదువుకోని వాళ్ళతో పెద్ద చిక్కు!\" అన్నాడు. పాపయ్య ఆదరాబాదరాగా చెప్పులు తొడుక్కుని, \"అవును, బాగా చదువుకోని వాళ్ళతో పెద్ద చిక్కే కాని, బాగా చదువుకునీ చెప్పులజత పావలాకు కొనుక్కోవచ్చుననుకునే వాళ్ళతో మరింత పెద్ద చిక్కు!\" అంటూ అక్కణ్ణించి వెళ్ళిపోయాడు. - కోనే నాగవెంకట ఆంజనేయులు"
        },
        {
            "title": "అమావాస్య దయ్యాలు",
            "page_start": 56,
            "author": "మాచిరాజు కామేశ్వరరావు",
            "pdf_page": 56,
            "content": "అమావాస్య దయ్యాలు\n\nకొండాపురం కొండయ్యకూ, కోనాపురం కోమలికీ కొత్తగా పెళ్ళయింది. కొండయ్య తల్లిదండ్రులు అతడి చిన్నతనంలోనే పోయారు. పెంచి పెద్ద చేసిన అవ్వకూడా, అతడి పెళ్ళికళ్ళ చూడకుండానే కన్ను మూసింది. అవ్వ నుంచి తనకు సంక్రమించిన పదెకరాల పాలం కౌలు కిచ్చి, దాని మీద వచ్చే అదాయంతో సుఖంగా బతుకుతున్నాడు కొండయ్య.\n\nకోమలికి కొత్తకాపురం ఎంతో అనందంగా వుంది. ఏ బాదరబందీ లేదు. ఇద్దరూ అన్యో న్యంగా వుంటున్నారు. ఇలావుండగా -వాళ్ళ పక్కింట్లోకి కొత్తగా అద్దెకు దిగిన అలివేలు, పచ్చగా వున్న కోమలికాపురాన్ని చూడలేక పోయింది. ఆమె పనిగట్టుకుని మొగుడూ, పెళ్ళాల మధ్య తంపులుపెట్టడం ఆరంభించింది.\n\n“ఉద్యోగం సద్యోగం ఏమీ లేని నీ మొగుడు, నీకు వంటపనిలో సాయపడవచ్చు గదా!” అనేది,\n\nకట్టెలు మండక పాయి రాజేయడానికి అవస్థ పడుతున్న కోమలితో.\n\n“తెలియకడుగుతానూ - పెళ్ళయి ఏడా దయినా, ఇంకా ఒకకాసు బంగారమైనా కొన లేదా, నీ మొగుడు! అసలు పెళ్ళాం మీద ప్రేమవుంటే గదా!” అనేది, ప్రతి పేరంటా నికీ ముత్యాలగొలుసు మాత్రం వేసుకువచ్చే కోమలితో.\n\n“మీ నాన్న కట్నం ఇచ్చుకోలేకగానీ, నీ చక్కదనానికి ఏ పెద్దజమీందారు సంబంధమో కాకపోయినా, ఏ పిల్లజమీందారు సంబం ధమో వచ్చి వుండేది!” అనేది, బట్టలుతికి పిండుకుంటున్న కోమలి దగ్గరకు పని గట్టుకువచ్చి.\n\nఅలివేలు మాటలు వినగా వినగా తల కెక్కడంతో కోమలి, చీటికీమాటికీ కొండ య్యతో తగవుపెట్టుకుని, అతణ్ణి చులకన చేస్తూ మాట్లాడేది.\n\nఒకనాటి రాత్రి అలివేలు మాటలు గుర్తుకు వచ్చి, కోమలికి చాలాసేపటివరకూ నిద్ర పట్టలేదు. కొండయ్య గట్టిగా గురక పెడుతూ నిద్రపోతున్నాడు.\n\nఒళ్ళు మండిపోయిన కోమలి, కొండ య్యను తట్టిలేపి, “నువ్వు గురకమానతావా? నన్ను ఎక్కడికైనా పామ్మంటావా?” అన్నది కోపంగా.\n\nనడిరాత్రి నిద్రలేపి, భార్య తగవులాడు తున్నందుకు కొండయ్య చిరాకుపడి, “అడ దానివి, చీకట్లో ఎక్కడికి వెళతావు? నేనే వెళ తానులే!” అంటూ ఆవేశంగా ఇంట్లోంచి బయ టకు వచ్చేశాడు.\n\nకొండయ్య, భార్య గయ్యాళితనానికి చింతపడుతూ ఊరుదాటి, పాలిమేరదాటి, దాపులనున్న అడవిలో చాలా దూరం నడి\n\nచాడు. అమావాస్య కావడంతో అడవి అంతా చిమ్మచీకటిగా వుంది. కొండయ్య తిరిగి ఊరిదారిపడదాం అనుకుంటుండగా, ఒక మర్రిచెట్టుకింద దీపాలకాంతి కనిపించింది. అతడు అటుకేసి నడిచాడు.\n\nమర్రిచెట్టు కింద కాగడాల వెలుగులో నాలుగు దయ్యాలు, ఏదో వినోద కార్య క్రమంలో మునిగివున్నాయి. గయ్యాళి భార్య భయం ముందు, దయ్యాల భయం దిగ దుడుపు! అన్న అవ్వ చెప్పిన సామెత గుర్తు రాగా, కొండయ్య ధైర్యంగా మరికొంత ముందుకు నడిచాడు.\n\nఅక్కడ దయ్యాల నాయకుడు కీచు గొంతుతో, “అందరూ అతి జాగ్రత్తగా వినండి! నలుగురిలో ఎదుటివారిని ఎవరు ఎక్కువగా నవ్విస్తారో, వాళ్ళకు ఒక అద్భుతవస్తువు బహు మతి!” అంటున్నాడు.\n\nకొద్దిక్షణాలు గడిచేంతలో ఒక దయ్యం కీచుగొంతుతో ఏదో పాట పాడింది. మరొక దయ్యం పాడవాటి కాళ్ళను ఎగరవేస్తూ ఆడింది. ఇంకొకటి హాస్యకథ అంటూ ఏదో చెప్పడం ప్రారంభించింది.\n\nకొండయ్యకు, దయ్యాల వినోదకార్య క్రమంలో వినోదించడానికి ఏమీ కనిపించ లేదు. అతడు నిద్ర ముంచుకు వస్తుండగా ఆవలిస్తూపోయి, దాపులనున్న మరొక మర్రి చెట్టు నానుకుని కూర్చుని నిద్రలోకి జారు కున్నాడు. ఆ వెంటనే గురక అరంభమైంది.\n\nఆ ధ్వనికి దయ్యాలు, ఒక తృటికాలం నివ్వెరపోయి, చుట్టూ కలయచూడగా గురక పెడుతున్న కొండయ్య కనిపించాడు. అవి నాలుగూ అడుగులో అడుగు వేసుకుంటూ\n\nఅతణ్ణి సమీపించాయి. గురక పెట్టేప్పుడు పైకీకిందికీ కదిలేకొండయ్య బుర్రమీసాలూ, బానకడుపూ,చివరగా వచ్చే ఈల లాంటి ధ్వనీ వాటిని పాట్టచెక్కలయ్యేలా నవ్వించాయి.\n\nదయ్యాల నవ్వులకు కొండయ్య కళ్ళు తెరిచాడు. దయ్యాల నాయకుడు అతడితో, “మేం ప్రతి అమావాస్యకు ఇక్కడ వినోద కార్యక్రమం ఏర్పాటు చేసుకుంటాం. ఈ రోజు కార్యక్రమంలో గెలుపు నీదే! మమ్మ ల్నందర్శ్నీ వినోదపరిచావు!” అంటూ, ఒక నల్లటోపీని కొండయ్య తలమీదపెట్టి మిగి లిన దయ్యాలతో మాయమయ్యాడు.\n\nఆ సరికి కొండయ్యకు భార్య మీద కోపం తగ్గడంతో, అక్కడినుంచి బయలు దేరాడు. అతడు ఇల్లు చేరేసరికి తెల్లవార వస్తున్నది. ఆ సమయంలో కోమలి ఇంటి ముందు ముగ్గుపెడుతున్నది. ఆమె కొండ య్యను చూసీచూడనట్టు ఊరుకున్నది. కాని, రాత్రి తన మూర్ఖపు ప్రవర్తనకు మొగుడికి ఎలాక్షమాపణచెప్పాలా అని ఆలోచిస్తున్నది.\n\n“శత్రువుల మధ్య, స్నేహితుల మధ్యక్షమా పణలు చెల్లుతాయి గాని, మొగుడూ పెళ్ళాల మధ్య క్షమాపణలేమిటి? ఛి, ఛి, వెర్రిదానా!” అన్నాడు కొండయ్య.\n\n“నామనసులోని ఆలోచన, ఈయనకెలా తెలిసిందబ్బా!” అనుకుంటూ ఆశ్చర్యపోయింది కోమలి.\n\n“నీ మనసులోని ఆలోచన తెలిసిపోవడం నాకూ ఆశ్చర్యంగానే వున్నది!” అన్నాడు కొండయ్య.\n\n“తలమీద ఆ నల్లటోపీ ఏమిటి? అస హ్యంగా!” అని కోమలి అనుకూండడం తెలిసి,\n\nకొండయ్య టోపీలాగి చేత్తో పట్టుకున్నాడు. ఇప్పుడు టోపీ తలమీదినుంచి తీశాక, కొండ య్యకు పెళ్ళాం మనసులోని ఆలోచన తెలి యడం లేదు. అతడు దయ్యాలు తనకుఅద్భుతమైన టోపీని ఇచ్చాయని గ్రహించి అనంద పడిపోతూ, పెళ్ళానికి అడవిలో జరిగిందంతా చెప్పాడు.\n\nకోమలి కొంచెంసేపు ఆలోచించి కొండ య్యతో, “చూడూ! ఇటువంటి అద్భుతమైన టోపీ మనకెందుకు? రాజుగారికి కానుకగా ఇచ్చిరా. అయన మిత్రులెవరో, శత్రువులెవరో తెలుసుకోలేని మందమతి అని చెబుతారు. ఈ టోపీ ఆయనకు ఉపయోగిస్తుంది,” అన్నది.\n\n“ఆహాఁ కోమలీ! నీకున్న రాజభక్తిలో ఒక్కపాలు రాజ్యంలో వున్న వాళ్ళందరికీ\n\nవుంటే, రాజుగారికి రక్షకభటుల గూఢచారుల కిచ్చే జీతభత్యాల ఖర్చుమిగిలేది!” అంటూ భార్యను మెచ్చుకుని, అప్పటికప్పుడే బయల్దేరి రాజధాని చేరి, రాజుగారిని కలుసుకుని, నల్ల టోపీ మహిమ గురించి చెప్పి, దాన్ని ఆయ నకుకానుకగా ఇచ్చి, వెనుదిరిగి వెళ్ళబోయాడు.\n\nరాజు, కొండయ్యను అగమని, భుజం తట్టి, “ఔరా, కొండయ్య! నీ రాజభక్తి, అమోఘం నీ కానుక విలువలేనిది. నా నుంచి బహుమానం తీసుకోకుండా వెళ్ళడం సరికాదు,” అని, అప్పటికప్పుడు కోశాధికారిని పిలి పించి, కొండయ్యకు ఒక సంచీనిండుగా బంగారుకాసులు ఇప్పించాడు.\n\nఇంటికి తిరిగివచ్చిన కొండయ్య, సంచీలో వున్న బంగారుకాసులను చాపమీద కుమ్మ రించి, “కోమలీ! ఈ డబ్బంతా ఏం చేసు\n\nకుందాం?” అని అడిగాడు. దానికి కోమలి చిన్నగానవ్వి, “అప్పట్లో చెడనుకున్న నీ గురక మనకు మేలేచేసింది. ఇక దాని అవసరం లేదు. వ్యాపార మర్మాలెరిగిన స్నేహితులను సంప్రతించి, ఏదైనా వ్యాపారం మొదలుపెట్టు. అలా ఏదో ఒక పనిలోపడితే బానపాట్టా, గురకా – రెండూ మటుమాయం కాగలవు,” అన్నది.\n\nకొండయ్యకు, భార్య సలహా బాగా నచ్చింది.\n\nఈలోపల – నెల క్రితం చెల్లెలి పెళ్ళికని తమ ఊరు వెళ్ళిన అలివేలు తిరిగివచ్చి, కోమలివాళ్ళ దశతిరిగిపోవడం చూసి నిర్ఘాంత పోయింది. ఆమె కోమలిని మాటల్లో దింపి, అమావాస్యదయ్యాల రహస్యం రాబట్టింది.\n\nఆ రాత్రే ఆమె, భర్త అవతారానికి కొండ య్యకు పట్టిన అదృష్టం గురించి చెప్పి, “ఈ రోజు అమావాస్య. నువ్వు అడవికి పోయి కొండయ్యలా గురకపెట్టి దయ్యాలను మెప్పించు. తర్వాత వాటిని, ఎదుటి వారి మనసులో ఏమున్నదీ తెలుసుకునే టోపీకాక, తలమీద పెట్టుకుంటే ఎవరికీ కనబడ కుండా వుండే టోపీ అడుగు. అది తీసుకుని అటునుంచి అటు రాజధానికి పోయి, అదృశ్య రూపంలో రాజుగారిఖజానాలో వున్న విలు వైన వస్తువులు దోచుకురా. మరిచి పోయేవు, రాణీగారి ఏడువారాల నగలూ తీసుకురావాలి. విన్నావా?” అని గదమాయించింది.\n\nఅవతారం బిక్కమొహం పెట్టి, “మొదలు, నాకు గురకపెట్టడం రాదు గదా?” అన్నాడు.\n\nఅలివేలు చీదరించుకుంటూ, “మనిషి ప్రయత్నిస్తే, సాధించలేనిదంటూ ఏమీ\n\nవుండదన్న సంగతి నువ్వరగవా? ఇక కదులు,\nపో!” అన్నది.\n\nఅవతారం, అలివేలు చెప్పిన గుర్తుల ప్రకారం అడవి చేరి, ఒక చెట్టు చాటునుంచి నాలుగు దయ్యాలను చూసి, భయంతో వణికి పోతూ కెవ్వుమంటూ అరిచాడు. ఆ మరు క్షణం దయ్యాలు బిలబిలమంటూ వచ్చి, అతణ్ణి చుట్టుముట్టి, “ఎవరా చచ్చువెధవా? ఇక్కడి కొచ్చికేకపెట్టి, మాకు వినోదభంగం చేశావు,” అన్నవి గుడ్డురుముతూ.\n\nఅవతారం మరింతగా వణికిపోతూ, “అది కేక కాదు, గురక!” అన్నాడు.\n\nఆ జవాబుకు దయ్యాలన్నీ విరగబడి నవ్వినై దయ్యాలనాయకుడు, అవతారాన్ని మెచ్చు కుని, “నువ్వు మంచి హాస్యగాడివిరా అబ్బీ! ఇంతకూ, ఈ అమావాస్య చీకట్లో ఇంత దూరం ఎందుకొచ్చావు?” అని అడిగాడు.\n\nఇంకా దయ్యాలభయంతో తీరని అవతారం తడబడుతూ, “అదృశ్య పీటోకోసం!” అన్నాడు.\n\nఅమాటకు దయ్యాలు ఒక క్షణం ఆశ్చర్య పోయి, తర్వాత పగలబడి నవ్వినై. వాటి నాయకుడు, అవతారం వీపు తట్టుతూ, “ఓహోఁ, ఏమి వాక్సాతుర్యం! నువ్వు పుట్టు హాస్యగాడివిరా మనిషీ. ఇంతకూ పీటో అంటే ఏమిటి!” అని అడిగాడు.\n\nఆ సరికి దయ్యాల భయంపోయిన అవతారం, “టోపీ, టోపీ - అదృశ్య టోపీ!” అన్నాడు.\n\n“అదాసంగతీ! ఇదిగో,” అంటూ దయ్యాల నాయకుడు గాలిలో చేయి వూపి, చేతికి వచ్చిన ఒక తెల్లటోపీని అవతారం నెత్తినపెట్టి, “అరే ఒరే, మనిషీ! మాకు రెండు అమావాస్య లకు సరిపోయేంత వినోదం కలిగించావు. కనక, ఆపై అమావాస్యకు ఇక్కడికిరా,” అంటూ మిగిలిన మూడు దయ్యాలతో గుడ్లగూబగా మారి గాలిలోకి ఎగిరిపోయాడు.\n\nఅవతారం అదృశ్యటోపీతో ఉత్సాహంగా అక్కడినుంచి బయలుదేరి, తెల్లవారుజాము వేళకు రాజుగారి కోట చేరాడు. అతడు టోపీ ప్రభావం వల్ల, కాపలాదార్లముందు నుంచే నడిచిపోయి, రాజుగారి ఖజానాలో ప్రవేశించి, అక్కడున్న రత్నాలూ, మణులూ, బంగారుకాసులూ ఒక గోనెసంచిలో వేసి, భూజానవేసుకుని, రాజాంతఃపురంచేరాడు.\n\nఅక్కడ రాజూ, రాణీ చెరొక హంసతూలికా తల్పం మీదపడుకుని గాఢనిద్రలో ఉన్నారు. గదిలో ఒక మూలగా వున్న దంతపుబల్ల మీద రాణీగారి ఏడువారాల నగలూ, రాజుగారి\n\nకిరీటం ఉన్నవి. అవతారం నగలను సంచీలో వేసుకుని బయలుదేరబోతూ – అలివేలు తెలివితేటల వల్లే ఇంత ధనం దొరికింది. దానికి రాణీగారి నగలున్నప్పుడు, నాకునెత్తిన కిరీటం లేకపోవడం వెలితిగా వుంటుంది!” అనుకుని కిరీటం తీసుకుని అదృశ్యటోపీమీద అదిమి పెట్టి, తీవ్రిగా నడుస్తూ బయటకు వచ్చాడు.\n\nఅయితే, అలవాటు లేకపోవడంతో, అతడికి నెత్తిమీదకొండంత బరువుగా వున్నట్టుతోచి, కోటద్వారాన్ని దాటేముందు కిరీటాన్ని తీసి చేత్తో పట్టుకుని నడవసాగాడు. అతడు కోటద్వారాన్ని దాటుతూండగా కాపలాభటులు చూసి, “ఒరే, ఎంత ధైర్యం నీకు! రాజుగారి కిరీటాన్నే దొంగిలించుకు పోతున్నావా?” అంటూ పట్టుకుని, పెడరెక్కలు విరిచికట్టి రాజుగారి దగ్గరకులాక్కుపోయారు.\n\nఅవతారం నిలువెల్లా కంపించిపోతూ, తను కిరీటాన్ని తలమీదినుంచి తీసినప్పుడు, దానితోపాటు అదృశ్యటోపీ కూడా బయటకు వచ్చిందని గ్రహించి, బావురుమంటూ, మన సులో భార్య అలివేలును శాపనార్థాలు పెట్టి సాగాడు.\n\nరాజు, అవతారం వాలకంచూసి, అతడంత దుస్సాహసం చెయ్యధానికి కారకు లెవరో వుంటారని ఊహించి, కొండయ్య కానుకగా ఇచ్చిన నల్లటోపీని తలమీద పెట్టుకున్నాడు. ఆయనకు అవతారం, భార్యను పెడుతున్న శాపనార్థాలు తెలిసిపోయినై.\n\nరాజు వెంటనే భటులను పంపి అలి వేలును తన సమక్షానికి రప్పించి, గట్టిగా ప్రశ్నించిన మీదట, ఆమె దురాశ, ఓర్చలేని తనం బయటపడింది. రాజు, ఆ భార్యాభర్త లిద్దర్శీ అప్పటికప్పుడు కట్టుబట్టలతో రాజ్యం వదలిపోవలసిందిగా అజ్ఞాపించాడు.\n\nఈ సంగతితెలిశాక, కోమలి కొండయ్యతో, “ఆ అమావాస్య దయ్యాల పుణ్యాన మన కాపురం చక్కబడింది. అలివేలు నీ మీద అవీ ఇవీ కల్పించి చెప్పి, నామనను పాడు చేస్తుండేది,” అన్నది.\n\nకొండయ్య తాపీగా తలాడించి, “చూడు, కోమలీ! అడ్డమైన వాళ్ళందరు చెప్పేమాటలు నమ్మే, అవివేకం అనే దయ్యాలు మనలో ఉన్నంతకాలం, అలివేలు కాకపోతే మరొక అండాళ్ళు చాడీలు చెబుతుంది. నీ జాగ్రత్తలో నువ్వుండాలి. తెలిసిందా?” అన్నాడు."
        },
        {
            "title": "కారణానికి కారణం",
            "page_start": 62,
            "author": "డి. శంభుదాసు",
            "pdf_page": 62,
            "content": "కారణానికి కారణం\n\nముక్తపల్లె అగ్రహారంలో వుండే కృష్ణమా చార్యులు, అగ్రహారంలో మిగతావారి కన్నా మంచి ఆస్తిపరుడు. ఆయనకు పదిహేను ఎకరాల మాగాణిభూమి, రెండెకరాలమామిడి తోట వున్నవి. ఆయనకు మగసంతానంలేదు, ఒకే ఒక్క కుమార్తె. పేరు రుక్కిణి.\n\nరుక్కిణి యుక్తవయస్కురాలయ్యాక, కృష్ణమాచార్యులు ఆమెకు పెళ్ళిసంబంధాలు వెదకసాగాడు. శాస్త్ర, కావ్యాలు బాగా అధ్య యనం చేసినవాడూ, అందగాడూ అయిన యువకుడికి తన కుమార్తెనిచ్చి వివాహం చేసి, అల్లుణ్ణి ఇల్లరికం తెచ్చుకోవాలన్నది అయన కోరిక.\n\nఅయితే, కృష్ణమాచార్యులు కోరుకున్న విధంగా అన్నిటా యోగ్యులైన యువకులు ఇద్దరు ముగ్గురున్నారు కాని, వాళ్ళల్లో ఏ ఒక్కరూ ఇల్లరికం రావడానికి ఒప్పుకోలేదు. ఈ పరిస్థితుల్లో, తల్లితో పాటు శ్రీపుర\n\nఅగ్రహారానికి బంధువుల పెళ్ళికి వెళ్ళిన రుక్కిణికి, పెళ్ళిలో తల్లి తరపు కాస్త దూరపు బంధువైన శ్రీకాంతుడనే యువకుడితో పరిచయమయింది. శ్రీకాంతుడు అంతగా ఆస్తి మంతుడు కాకపోయినా, పండితుడూ, మంచి లౌకికజ్ఞానం కలవాడూ అని అందరూ చెప్పు కునేవారు.\n\nరుక్కిణికి, శ్రీకాంతుడిపై మనసు కలిగిందని గ్రహించిన ఆమెతల్లి మొదట ఇందుకు చాలాసంతోషించినా, భర్త ఇల్లరికపు నియమం గుర్తుకు వచ్చి నిరాశపడింది. అయినా, ఒకసారి ప్రయత్నించిచూద్దామని ఆమె అతణ్ణి, “బాబూ! నీ చదువు పూర్తయింది కదా! జీవనం కోసం ఏం చేయాలనుకుంటున్నావు?” అని అడిగింది.\n\nదానికి శ్రీకాంతుడు వెంటనే, “నాకు మా నాన్ను వదిలిపోయిన రెండెకరాల పాలం ఉన్నది. దానిమీద వచ్చే ఆదాయంతోపాటు మరికొంత ఆదాయం అవసరం. ఇక్కడ\n\nఅందరూ నన్ను ఏదైనా గురుకులం ప్రారం భించమని అంటున్నారు. ఆ పని చేయబో తున్నాను,” అన్నాడు.\n\nఈ జవాబు విని రుక్కిణితల్లి చిన్నగా నిట్టూర్చి, “నేను నీకు కాస్త దూరపు బంధువు నని తెలుసు గదా! బంధుత్వం బంధుత్వమే. దానికి దగ్గర, దూరం అన్న ప్రసక్తి ఉండ కూడదు. మా వారు అంగీకరిస్తే నిన్ను అల్లుణ్ణి చేసుకోవాలనిఉన్నది. మాఅమ్మాయిరుక్కిణిని చూశావు గదా?” అని అడిగింది.\n\nశ్రీకాంతుడు చిన్నగా నవ్వి, “రుక్కిణిని చూడకేం, చూశాను! ఆమె తండ్రిగారుగొప్ప స్థితిమంతులు. వారికి ఇల్లరికంరాగల అల్లుడు కావాలి. మీరు బంధువులుగనుక, అటువంటి వాడెక్కడైనా దొరుకుతాడేమో నేను ప్రయ త్నించి ‘చూస్తాను,’ ” అన్నాడు.\n\nఇది జరిగిన నెల రోజులకు భార్య పట్టు దలతో పాటు, రుక్కిణి తను శ్రీకాంతుణ్ణి\n\nతప్ప వివాహమాడననడంతో, చేసేదిలేక కృష్ణమా చార్యులు శ్రీకాంతుడితో, రుక్కిణి వివాహం వైభవంగా జరిపించాడు. అయితే, ఆయనలో ఇల్లరికానికంగీకరించని అల్లుణ్ణి నలుగురిలో ఏదోవిధంగా కించపరచాలన్న కోపం రగులు తూనే ఉన్నది.\n\nపెళ్ళయిన నాలుగు నెలల తర్వాత దీపా వళి పండగకు, శ్రీకాంతుడు, భార్యతోపాటు అత్తవారింటికి వచ్చాడు. ఒకనాటి సాయం కాలం, దేవాలయ మండపంలో కొందరు పిచ్చాపాటీ మాట్లాడుకుంటున్నారు. వాళ్ళల్లో కృష్ణమాచార్యులు కూడా ఉన్నాడు. ఆ సమయంలో శ్రీకాంతుడు అక్కడికి వచ్చాడు.\n\nకృష్ణమాచార్యులు అక్కడ వున్న వాళ్ళకు, తన అల్లుణ్ణి చూపుతూ, “మా అల్లుడుమంచి విద్యావంతుడనీ, వివేకి అనీ అంటుంటారు. అయితే, ఆ సంగతి నేనెరుగను. ఇప్పుడు మీతో పాటు నేనూ ఆ సంగతి తెలుసుకోవా\n\nలనుకుంటున్నాను,\"అని, శ్రీకాంతుణ్ణి, \"నువ్వు\nగొప్ప విద్యావంతుడివని అందరికీ తెలుసు.\nచిన్న ప్రశ్న! ఒక్కొక్కసారి కొంగలు గుంపులు\nగుంపులుగా ఆకాశంలో ఎగురుతూ, శ్రావ్యంగా\nఅరుస్తూంటవి. ఎందువల్ల?\" అన్నాడు.\n\n“అది వాటికి ప్రకృతి ప్రసాదించింది!”\nఅన్నాడు శ్రీకాంతుడు.\n\n“వసంతముతువులో, వేపా, చింతచెట్లు\nచిగిర్చడానికి కారణం ఏమిటి?” అన్నాడు\nకృష్ణమాచార్యులు.\n\n“అదీ ప్రకృతి ప్రసాదితమే!” అన్నాడు\nశ్రీకాంతుడు.\n\n“దారి వెంట అటూ ఇటూ వుండే చెట్ల\nబోదెలకు కణితెల్లాగా, ఇంతంత బొడిపెలుం\nటవి. దానికి కారణమేమై వుంటుంది?”అని\nఅడిగాడు కృష్ణమాచార్యులు.\n\n“ఆ కణితెలూ ప్రకృతి కారణంగా ఏర్పడి\nనవే!” అన్నాడు శ్రీకాంతుడు.\n\nఆ జవాబుకు కృష్ణమాచార్యులు నవ్వి,\n“అంతగా విద్యాగంధం లేనివాడు కూడా,\nనా ప్రశ్నలకు సరైన జవాబులు చెప్పగలడు.\nనువ్వు చెప్పలేకపోవడం ఆశ్చర్యంగా ఉంది.\nకొంగలు శ్రావ్యంగా అరవడానికి కారణం,\n\nవాటికున్న పొడవాటి మెడలు. వేపా, చింతచెట్ల\nలాంటివి వసంతముతువులో చిగిర్చడానికి\nకారణం, వాటి వేళ్ళు భూమిలో చాలాలోతుగా\nపోయి ఉండడం. దారి పక్కన వుండే చెట్ల\nబోదెలకు లోతైనగాట్లూ, కణితెల్లాంటివి\nఉండడానికి కారణం, పశువులు కొమ్ములతో\nవాటి బోదెలను తాటిస్తూ వుండడం. కారణం\nఇదైతే, నువ్వు అన్నిటికీ ప్రకృతి మూల\nకారణం అనడం వింతగా ఉంది!” అన్నాడు.\n\n“మామగారితో పాటు ఇక్కడున్న పెద్ద\nలందరూ అనుమతిస్తే, నేను నిర్మాహ\nమాటంగా నాలుగు మాటలు చెప్పదలిచాను,”\nఅన్నాడు శ్రీకాంతుడు వినయంగా.\n\nచెప్పమన్నట్లు అందరూ తలలూపారు.\nఅప్పుడు శ్రీకాంతుడు, “కప్పలు బెక బెక\nలాడడం, వాటికి పొడవాటి మెడలుండ\nడమా? వెదురుచెట్లు వసంతంలో చిగిర్చ\nడానికి కారణం, వాటి వేళ్ళు భూమిలోచాలా\nదూరం వ్యాపించి ఉండడమా? మామగారు\nక్షమిస్తే-వారి మెడమీద అంత పెద్ద కణితికి\nకారణం, చతుష్ణాదుల కొమ్ములా?” అన్నాడు.\n\nఇది విని అందరూ పెద్దగా నవ్వారు.\nకృష్ణమాచార్యులు తలవంచుకున్నాడు."
        }
    ]
}