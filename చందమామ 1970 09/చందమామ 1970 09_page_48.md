# అత్తా-కోడలు

ఒక ఊళ్ళో ఒక పెద్దమ్మ. ఆ పెద్దమ్మ కొక కొడుకు. పెద్దమ్మ కొడుక్కి పెళ్ళీడు వచ్చింది. పెద్దమ్మ తన కొడుక్కి మంచి ఆందమైన పిల్లను చూసి పెళ్ళి చేసింది. పెద్దమ్మ కోడలు కొద్ది రోజుల్లో ఈడేరి కాప రానికి వచ్చింది.

“అత్త లేని కోడలు త్తమురాలు!” అని సామెత. అందుచేత పెద్దమ్మ కోడలు తన అత్తగారు పోతే తానూ మొగుడూ హాయిగా ఉండొచ్చు గదా అనీ, తనను అంతా మంచిది అనుకుంటారు గదా అనీ అనుకున్నది.

అందుకని ఆమె ఒకనాడు పెద్దమ్మతో, “అత్తా, అత్తా! నేను కాపరాని కొచ్చాను గదా, ఇంటి పనులన్నీ నేనే చేసుకుంటాను గదా, ఇక నువు చచ్చిపో, అత్తా!” అన్నది.

“ఒసే, ఒసే, అలాగే చచ్చిపోతాను గాని, నాకు ఒక్క ముచ్చట తీరలేదే. నీ కడుపున ఒక నలుసు పుడితే చూసి మరీ పోతానే!” అన్నది పెద్దమ్మ.

“ఇంతే గదా,” అనుకుని పెద్దమ్మ కోడలు సంతోషించింది.

కొద్ది కాలానికే పెద్దమ్మ కోడలు కడు పుతో ఉండి ఒక కొడుకును కన్నది. పెద్దమ్మ మనపణ్ణ ఎత్తి ఎంతో సంతోషించింది.

“అత్తా, అత్తా! మనపణ్ణ కళ్ళు చూశావు గదా. ఇక చచ్చిపో, అత్తా!” అన్నది పెద్దమ్మ కోడలు.

“కాస్తఓపిక పట్టవే! మనవడి అచ్చట్లూ ముచ్చట్లూ చూసుకుని పోతాలే. వాడికి పుట్టువెంట్రుకలు తీసి అకరాభ్యాసం అయే దాకా ఉండి మరీ పోతా,” అన్నది పెద్దమ్మ.

అయిదేళ్ళు గడిచాయి. పెద్దమ్మ మన పడి అకరాభ్యాసం చేశారు.

“ఇక నువు చచ్చిపో, అత్తా!” అన్నది పెద్దమ్మ కోడలు.