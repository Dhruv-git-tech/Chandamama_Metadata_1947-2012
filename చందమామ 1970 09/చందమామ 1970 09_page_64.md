“మూడుడు! వాడు పారేసుకున్న తాళం చెవి సామానుకొట్టు గడప పక్కనే ఉన్నది. ఇంకేం చెప్పాడు?” అన్నది గండభేరుండం.

“మరో రాజు కూతురికి ఏదో జబ్బట. ఏం మందిచ్చినా నయం కాదట,” అన్నది స్త్రీ.

“ఆ పిల్ల వెంట్రుకల తుట్టెలో పాము గుడ్లు పెట్టింది. వెంట్రుకలతుట్టె మెట్ల కింద ఉన్నది. ఆ గుడ్లు తీసేస్తే ఆ పిల్ల రోగం కుదురుతుంది,” అన్నది గండభేరుండం.

“సముద్రంలో మనుషులను దాటిస్తాడే ఆ రాక్షసుడు తన కా పని ఎట్లా తప్ప తుందో గదా అని ఏడుస్తున్నాడట!” అన్నది స్త్రీ.

“వాడి మొహం! ఒక మనిషిని నడి సముద్రంలో పదిలేస్తే సరి!” అన్నది గండభేరుండం.

తరవాత గండభేరుండం నిద్రపోయింది.

స్త్రీ శేఖరుణ్ణి బయటికి తీసి, గండభేరుండం ఈక ఒకటి పీకి ఇచ్చి, “ఇక నువు వెళ్ళిపో!” అన్నది.

శేఖరుడు సముద్రతీరానికి రాగానే రాక్షసుడు, “గండభేరుండం నా మాట ఏమిన్నది?” అని అడిగాడు.

“ముందు సముద్రం దాటించు. తర వాత చెబుతాను,” అన్నాడు శేఖరుడు. ఇవతలి ఒడ్డు చేరి అతను రాక్షసుడితో,