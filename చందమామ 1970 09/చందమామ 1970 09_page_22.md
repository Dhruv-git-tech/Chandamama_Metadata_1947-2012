ఒక పల్లెలో సుబ్బయ్య అనే వాడికి ఒక
నల్ల ఆవు ఉండేది. దాని కొక దూడ ఉంటే,
దాన్ని పాలు తాగనివ్వక చావనిచ్చాడు
సుబ్బయ్య. అతను ఆవుకు కూడా మేత
వేసేవాడు కాడు, ఊరి మీద వదిలేవాడు.
అది తన పొట్ట తానే పోసుకుని, సాయంకాల
మయాక ఇంటికి తిరిగి వస్తూ ఉండేది.

ఒక రోజు సుబ్బయ్య ఆవు ఇంటికి తిరిగి
రాలేదు. తప్పిపోయిన పశువులను వెతికించే
బాధ్యత గ్రామాధి కారిది. అందుచేత
సుబ్బయ్య గ్రామాధికారి వద్దకు వెళ్ళి,
తన నల్లావు తిరిగి రాలేదనీ, తప్పిపోయిందనీ
తెలియజేశాడు.

గ్రామాధికారి తన మనుషులను ఆవును
వెతకటానికి పంపాడు. వాళ్ళు వెళ్ళి ఒక
నల్లావును తెచ్చారు.

“ఇదేనానీ ఆవు?” అని గ్రామాధి
కారి సుబ్బయ్యను అడిగాడు.

సుబ్బయ్య పొగొట్టుకున్న ఆవు బక్క
చికిక్కినది. ఈ ఆవు పుష్టిగా ఉన్నది.
సుబ్బయ్య దురాశతో, “ఇదే నా ఆవు!”
అని గ్రామాధికారి అనుమతితో దాన్ని తన
ఇంటికి తోలుకుపోయాడు.

కాని తీరా చూస్తే అది పాడి ఆవు కాదు,
పట్టిపోయినది. ఇది తన ఆవు కాదని గ్రామాధి
కారికి చెప్పటానికి లేదు. అందుచేత
సుబ్బయ్య ఆ ఆవును తన ఇంటనే కట్టేసి,
తిండీ, నీరూ పెట్టకుండా దాన్ని ఎండ
గట్టుతూ, తాను కూలిపనులు చేసుకుని
బతకసాగాడు.

సుబ్బయ్య తెచ్చుకున్న ఆవు కాళయ్య
అనే వాడిది. తన ఆవు ఇంటికి రాలేదని
కాళయ్య కొంత ఆలస్యంగా తెలుసుని,
గ్రామాధికారి దగ్గిర ఫిర్యాదు చేశాడు.

గ్రామాధికారి కాళయ్య పొగొట్టుకున్న
నల్లావును వెతకటానికి తన మనుషులను