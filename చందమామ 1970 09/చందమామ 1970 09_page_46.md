మృత్యువు బెప్పోకు ఎన్ని విధాలో చెప్పి
చూశాడు: చావు లేకుండా లోకయాత్ర
సాగదు; అతి వృద్ధు లుంటారు, దీర్ఘ
వ్యాధులు గలవా రుంటారు, దుర్భరమైన
జీవితాలు గడిపే వారుంటారు — వారికి
చావే విమోచన మార్గం; చావనేది లేకుండా
ప్రాణులు పుట్టుకొస్తూంటే వాటికి చోటు
కూడా ఉండదు. ఈ మాటలలో సత్య
మున్నదని బెప్పో ఒప్పుకోవలసి వచ్చింది.
తాను పిల్లిస్తే తప్ప తన జోలికి రాకుండా
మాట తీసుకుని, బెప్పో మృత్యువును సంచి
నుంచి విడుదల చేశాడు.

సంచి నుంచి విడుదల అవుతూనే
మృత్యువుదిగబడిపోయిన తన పనిని గబగబా
పూర్తి చేయసాగాడు. ప్రపంచ మంతటా
యుద్ధాలూ, విషవ్యాధులూ, ఇతర పీడలూ
చెలరేగి, జనం కొన్ని మాసాలపాటు కోట్ల
సంఖ్యలో చచ్చారు.

ఆతరువాత బెప్పో ఎంతోకాలం బతికాడు.
ఆతనికి జీవితం పైనే రోత పుట్టింది. ఆతని
మిత్రులే గాక, వారి పిల్లలూ, మనమలూ
కూడా పోయారు. రాజుగారూ, ఆయన
కూతురూ కూడా ఏనాడో పోయారు. అందు
చేత అతను, తనను తీసుకుపామ్మని తన
నౌకరు ద్వారా మృత్యువుకు కబురుపెట్టాడు.

CHITRA

"నేనా మనిషి ఉండే చాయల కే
రాను!" అని మృత్యువు జవాబు చెప్పాడు.

“ఈ మృత్యువు ఎంత కృతఘ్నుడు!
ఆతన్ని సంచీలోనే ఉంచినట్టయితే రోగం
వదిలేది,” అనుకున్నాడు బెప్పో.

మృత్యువు తన శరీరం నుంచి ఆత్మను
వేరుచేయ నిరాకరించాడు గనక తాను
స్వర్గానికో, సరకానికో బొందితో పోవటం
తప్ప మరొక మార్గం లేదని బెప్పో నిర్ణ
యించుకున్నాడు. తనకు స్వర్గంలో చోటుం
టుందని అతనికి తోచలేదు. అందుచేత
తిన్నగా నరకానికి వెళ్ళి, నరకద్వారం తలు
పులు తట్టాడు.