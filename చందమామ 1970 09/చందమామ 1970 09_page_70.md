వచ్చావు? అసలే రాజులు నూతన ప్రియులు.
అదీగాక, ఎంత దృఢమైన బంధాలైనా పాత
పడిపోతే తెగిపోతాయి. ప్రేమలు చిరకాలం
ఉండవు.'' అని ఈర్ష్యగా మాట్లాడింది.
ఆమెను అర్జునుడు తగిన విధంగా
ఓదార్చాడు.

అర్జునుడి సైగ గ్రహించి సుభద్ర కుంతీ
దేవికీ, ద్రౌపదికీ నమస్కారం చేసింది.
ద్రౌపది ఆమెను ఆపేక్షగా కౌగలించుకుని
ఆశీర్వదించింది.

ఇంద్రప్రస్థంలో అందరూ సుఖంగా
ఉండగా, కృష్ణుడు బలరాముణ్ణీ,
అక్రమూణ్ణీ, ఉద్దవుణ్ణీ, సాత్యకీ, కృతవర్మా,
సాంబుడూ, ప్రద్యుమ్నుడూ మొదలుగా
గల యాదవ ప్రముఖులనూ వెంట బెట్టు
కుని, సుభద్రకు సారె తెచ్చాడు. ఈ సంగతి
తెలియగానే ధర్మరాజు తన నలుగురు
తమ్ములనూ ఎదురు పంపాడు. యాదవులు
వైభవంగా ఇంద్రప్రస్థ నగరం ప్రవేశించారు.

యాదవులు తెచ్చిన వేలాది ఏనుగులనూ,
రథాలనూ, గురాలనూ, పాడి అవులనూ,
కనకాభరణాలనూ స్వీకరించి, వచ్చిన
వారందరికీ ఎదురు కానుక లిచ్చి, వారిని
కొంతకాలం అతిథులుగా ఉంచుకున్నాడు
ధర్మరాజు. తర వాత కృష్ణుడు తప్ప

మిగిలిన యాదవు లందరూ ద్వారకకు తిరిగి
వెళ్ళిపోయారు.

( కాలక్రమాన సుభద్రకు అర్జునుడి వల్ల
ఒక కొడుకు కలిగాడు. అతనికి అభిమన్యుడు
అని పేరు పెట్టారు. అభిమన్యు డంటే
భయంలేనివాడనీ, కోపంగలవాడనీ అర్థం.
ద్రౌపది పాండవు లయిదుగురికీ అయిదు
గురు కొడుకులను కన్నది. ప్రతివింద్యుడూ,
సుతసోముడూ, శుతసోముడూ, శతానీ
కుడూ, శుతసేనుడూ అని ఉపాండవుల
పేర్లు. వీరందరికీ అర్జునుడే ధనుర్విద్య
నేర్పాడు. విలువిద్యలో అర్జును డంత
వాడనిపించుకున్నవాడు అభిమన్యుడు.)