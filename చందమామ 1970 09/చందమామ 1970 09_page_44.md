“అదంతా పట్టి మాట. ఇవాళ ఆర్డర రాత్రి దాటి నప్పటి నుంచి రాజకుమార్తె నా సొత్తు. ఆలా ఆని రాజుగారు నాకు పత్రం రాసి సంతకం చేసి ఇచ్చాడు,” అన్నాడు సైతాను.

“ఆ సంగతి నాకు తెలుసు. ఆ ఒప్పందం చించేస్తావా, లేదా? అఖిరుసారి అడుగు తున్నాను,” అన్నాడు బెప్పో.

“నా వ్యవహారాలలో జోక్యం కలిగించు కోకు. ముందు నన్ను సంచీ నుంచి బయటికి రానీ,” అన్నాడు సైతాను.

“సరే అయితే!” అని బెప్పో దుడ్డు కర్రతో సంచీని బాదసాగాడు.

సరకలోకానికి ప్రభువైన సైతాను తన లోకంలో శరీరబాధలకు అతీతుడు. కాని అతను మానవ లోకానికి రావాలంటే మానవ సహజమైన గుణాలు గల శరీరాన్ని ధరించి మరీ రావాలి. అందుచేత సైతానును దుడ్డు కర్ర దెబ్బలు తీవ్రంగా బాధ పెట్టాయి. ఆ బాధతో సైతాను అరిచాడు, అక్రంశించాడు, చివరకు కాళ్ళ బేరానికి వచ్చి, తనను సంచీలో నుంచి పైకి రానిచ్చినట్టయితే రాజకుమార్తె జోలికి రానన్నాడు.

“నీవు పత్రాలపై సంతకాలు చేయించు కునేవాడివి, నీ నోటి మాటకు విలువ లేదు.

నేను పత్రం తయారుచేస్తాను. నీ చెయ్యి బయట పెట్టి దాని పైన సంతకం చెయ్యి. ఆ తరవాతనే నిన్ను వదిలిపెట్టేది,” అంటూ బెప్పో ఒక పత్రం తయారుచేసి దానిపై సైతాను చేత సంతకం చేయించి, ఆ తరవాత సైతానును సంచీ నుంచి పైకి రానిచ్చాడు. గంధకం వాసనలు వెదజల్లుతూ ఒక్క మెరుపు మెరిసింది; సైతాను గదిలో నుంచి నిష్ణమించాడు.

తరువాత రాజుగారూ, ఆయన కుమార్తె, కొలువులో వున్నవాళ్ళూ తన చుట్టూ చేరి తెగ మెచ్చుకుంటూంటే బెప్పో సిగ్గుతో తల వంచేసుకున్నాడు. అతని గౌరవార్తం రాజు