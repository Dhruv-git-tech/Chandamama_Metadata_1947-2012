గండభేరుండం

పూర్వం ఒక రాజుండేవాడు. ఆ రాజు కొకుకూతురు. ఆమెకు ఎప్పుడూ జబ్బుగానే ఉండేది. ఎన్ని వైద్యాలు చేసినా ఆ జబ్బు నయం కాలేదు.

“పవిత్రమైన దానిమ్మకాయ తింపే గాని ఈ పిల్ల కోలుకోదు,” అని ఒక దైవజ్ఞుడు చెప్పాడు. కాని పవిత్రమైన దానిమ్మకాయలు ఎలా ఉంటాయో ఎవరికీ తెలియలేదు.

రాజుండే ఊళ్ళోనే ఒక భూస్వామి ఉన్నాడు. ఆ మనిషి సాధారణంగా నిజమన్నది నోట చెప్పి ఎరగడు. ఆయనకు ముగ్గురు కొడుకులున్నారు. పెద్దవాళ్ళిద్దరూ గడుసువాళ్ళు. అందుచేత వాళ్ళు కూడా సాధ్యమైనంత వరకు నిజం చెప్పేవాళ్ళు కారు. మూడోవాడు శేఖరుడు వాళ్ళకు విరుద్ధం. వాడు ఎప్పుడూ నిజమే చెప్పే వాడు. అందుచేత తండ్రీ, అన్నలూ కూడా శేఖరుణ్ణి చవట కింద జమ-కట్టేవారు.

ఇలా ఉండగా రాజు చాటింపు వేయించాడు—పవిత్రమైన దానిమ్మలు తెచ్చి తన కూతురికి ఆరోగ్యం చేకూర్చిన వాడికి ఆమె నిచ్చి పెళ్ళి చేస్తానన్నాడు.

“దానిమ్మలకు పవిత్రమేమిటి, అపవిత్ర మేమిటి? మన దొడ్లో ఉన్నవి భేషయిన దానిమ్మలు. ఒరే పెద్దవాడా, నువు రెండు దానిమ్మకాయలు తీసుకుపోయి రాజకుమా రైను పెళ్ళి చేసుకో!” అన్నాడు భూస్వామి తన పెద్ద కొడుకుతో.

భూస్వామి పెద్ద కొడుకు రెండు దానిమ్మకాయలు కోసి, బుట్టలో పెట్టుకుని రాజభవనానికి బయలుదేరాడు. దారిలో ఒక ఇనప చొక్కా మనిషి కనిపించి, “ఏమిటా బుట్టలో?” అని అడిగాడు.

“కప్పలు!” అన్నాడు వాడు.

“సరే, అంతే కావాలి,” అన్నాడు ఇనప చొక్కా మనిషి.