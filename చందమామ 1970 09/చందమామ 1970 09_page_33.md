నేను మొదట్లో మీకు ద్రోహం చేశాను.
అయినా మీ రిద్దరూ నన్ను క్షమించారు.
నేను యిక్కడే మరేదైనా సత్రం కట్టి
సుఖంగా జీవిస్తాను. బహుశా, మీ కుమారు
లెవరైనా, యీ ప్రాంతాలు చూసేందుకు
వస్తే, వారికి నా సత్రంలోనే ఆతిధ్యం
జరుగుతుంది," అన్నాడు.

శిఖిముఖీ, విక్రమకేసరీ అతడి మాటలకు
చాలా సంతోషించారు. తరవాత తాము
తెచ్చిన శిల్పాలనూ, బంగారాన్నీ మోసేం
దుకు గుర్రాలనూ, వాటిని తోలేందుకు
మనుషులనూ కుదుర్చుకుని, తమ అను
చరులైన అజిత వీరభద్రులతో కలిసి
దాదాపు మూడునెలల ప్రయాణం తర్వాత
శూరసేనదేశ రాజధానీనగరం చేరారు.

విక్రమకేసరి తండ్రి జయపాలుడు
వాళ్ళకు రాజోచితమైన సన్మానం చేశాడు.
భటుల ద్వారా సవరనాయకుడు గండుపోతు
కుటుంబానికీ, శిఖిముఖి తండ్రి శివాలుడికీ

కబురు చేసి, వాళ్ళను తన రాజధానీ నగరా
నికి పిలిపించాడు.

గండుపోతు కూతురు నాగుమల్లి, శిఖి
ముఖిని చూస్తూనే, “శిథిలాలయ పూజారి
శిఖ తెచ్చావా?” అని ఆడిగింది.

ఎంతోకాలంగా భద్రంగా తన నడుముకు
బిగించుకున్న ఆ శిఖను శిఖిముఖి ఆమె
కిచ్చాడు. నాగుమల్లి ఆనందం అంతాయింతా
కాదు. విక్రమకేసరి చెప్పగా వాళ్లిద్దరి
ప్రేమను గురించి విన్న రాజు జయపాలుడు,
వాళ్ళ తల్లిదండ్రులతో మాట్టాడి, ఒక శుభ
ముహూర్తాన, శిఖిముఖికీ, నాగుమల్లికీ వైభ
వంగా వివాహం చేశాడు.

శబర, సవరజాతి పెద్దలూ, వాళ్ళ
పిల్లలూ, అనుచరులూ, ఒక నెలరోజుల
పాటు జయపాలుడి ఆతిథ్యంలో విందులూ,
వేడుకలతో కాలం గడిపి, తరవాత ఎవరి
గ్రామాలకు వాళ్ళు వెళ్ళిపోయారు.

— ( అయిపోయింది )