చెప్పేందుకు ఆలయం నుంచి బయటికి వచ్చారు. వాళ్ళకు ఆలయం ఎదురుగా వున్న ఒక రాతి మీద ఘోరచిత్తుడూ, పక్కనే తన బంట్లయిన అడవి దొంగల భుజాల మీద చేతులు వేసి నిలబడి, గర్భ గుడిలోని దేవీవిగ్రహం కేసి చూస్తున్న పూజారీ కనిపించారు. సవరభేరుండం అటూ యిటూ దూకుతూ పూజారికి ఏమో చెపుతున్నాడు.

శిఖిముఖి తనను సమీపించగానే, శిధిలా లయ పూజారి అతడికి నమస్కరిస్తూ, “శిఖి, ఆటవికుడివైనా, చిన్నవాడివైనా నీకు నమస్కరించకుండా వుండలేను. నీ ధైర్య సాహసాలూ, చివరికి ఘోరచిత్తుడి సహాయం పల్లనే నేను శిధిలేశ్వరిని చూడ గలిగాను. ఇక్కడ దొరికే వెండి బంగారా లతో నేను మహారాజులా జీవించాలని తల చాను. కాని, శిధిలేశ్వరి మరోలా తలచింది. నేను వెయ్యేళ్ళుగా యీ ఆలయానికి పూజారినంటే—యీ ఒక్క జన్మలోనే ఆని కాదు; నా పూర్వజన్మలన్నీ కలిపి అన్న మాట! నాకు పూర్వజన్మ జ్ఞానం వున్నది,” అంటూ శివమెత్తిన వాడిలా అటూ యిటూ తూలి పోతూ, కళ్ళు మూసుకుని ఏదో గౌణగసాగాడు.

శిఖిముఖి, పూజారిని పట్టుకున్న అడవి దొంగలను హెచ్చరిస్తూ, “జాగ్రత్త, గట్టిగా పట్టుకోండి. కాలు బారి ముందుకు పడ్డా టంటే, చావు తప్పదు!” అన్నాడు.

పూజారి ఆ మాటలు వింటూనే కళ్ళు తెరిచి, “శిఖి, నే నెలాగూ ఎక్కువ కాలం బతకను. ఒకవేళ బతికినా నజ్జయి పోయిన కాళ్ళు నరికించుకుని కుంటి పూజారిగా హీనమైన బతుకు బతకాలి. సరే, నువ్వూ, విక్రమకేసరీ; నా శిఘ్యులైన సవరభేరుండాన్నీ, యీ ఇద్దరు అరణ్య జీవుల్నీ శిక్షించక, క్షమించి వదిలి పెట్టకోరుతున్నాను,” అన్నాడు.