చూస్తే గౌప్ప వంశానికి చెందినట్టున్నావు.
ఈ కొండల మధ్య ఒంటరిగా ఎక్కడికి ప్రయాణమై వెళుతున్నావు?” అని అడిగాడు.

“మీరెవరు? ఈ రోజు ఇంత ప్రమాద స్థలంలో మీరెందుకున్నారు?” అని లీలా వతి ఎదురు ప్రశ్న వేసింది.

“నేను కాశ్మీరయువరాజును. నా పేరు జయంతుడు. ఏడాది కిందట మా నగరాన్ని విడిచి పెట్టి దేశం తొటిగాను. ఇప్పుడు తిరిగి వెళ్ళుతున్నాను. ఈ ప్రదేశం ప్రమాదకర మయిందన్నావే? ఇక్కడ నాకేమీ ప్రమాదం కనిపించదే!” అన్నాడు జయంతుడు.

“ఈ దారినే ఇంకా కొంతదూరం వెళ్ళితే ఒక కూడలి వస్తుంది. అక్కడ ముపైమంది విచ్చుకత్తుల సైనికులూ, వారి సర్దారూ ఉన్నారు. వాళ్ళు యవన సైనికులు. అందులోనూ భల్లాటుడి భటులు. యముల వాళ్ళన్న మాటే!” అన్నది లీలావతి.

“అటువంటి చోటికి నువు ఒంటరిగా పోతున్నావే? ఏమిటి నీ ధైర్యం?” అని జయంతు డడిగాడు.

“నేను ఒంటరిగా పోవటం లేదు. నా వంటి కన్యలు ఇంకా పందొమ్మిది మంది ముందు నడుస్తున్నారు,” అన్నది లీలావతి.