కుంటాను. నీకు సమ్మతమేనా ?'' అని అడిగాడు.

'' మా నగరుకు రండి. మా తండ్రి మన కిద్దరికీ పెళ్ళిచేసి, మీకు తన కృతజ్ఞత తెలుపుకుంటాడు,'' అన్నది లీలావతి.

'' లేదు. నేను త్వరగా మా దేశం చేరు కోవాలి. మీ తండ్రి నీకు అదివరకే వీడ్కోలు చెప్పాడు. నన్ను పెళ్ళాడదలిస్తే నా వెంట వచ్చెయ్యి.'' అన్నాడు జయంతుడు.

లీలావతి అందుకు సమ్మతించి, అతని గుర్రం మీదనే ఎక్కి అతని దేశం వెళ్ళి పోయింది. ఆక్కడ వారికి వివాహం జరిగింది. వారు సుఖంగా ఉన్నారు.

బేతాళుడీ కథ చెప్పి, ''రాజా, నా కొక సందేహం. మహీదేశపు రాజుకు అంత మహోపకారం చేసిన జయంతుడు ఆయన వద్దకు వెళ్ళి, ఆయన కృతజ్ఞతలు అందుకొని, లీలావతిని ఆయన చేతి మీదుగా ఎందుకు కన్యాదానం పుచ్చుకో లేదు? లీలావతిని

తీసుకుని తిన్నగా తన దేశానికే ఎందుకు వెళ్ళిపోయాడు? లీలాపతిని తిరిగి చూసు కుని ఆమె తండ్రి ఎంతగానే సంతోషించే వాడుగదా! ఈ సందేహానికి సమాధానం తెలిసి కూడా చెప్పకపోయావో నీ తల పగిలి పోతుంది,'' అన్నాడు.

దానికి విక్రమార్కుడు, ''మహీదేశపు రాజుకు జయంతుడు చేసినది మహోపకారం కాదు, తీరని అపకారం. భల్లాటుడి భటులను చంపి కన్యలను తిప్పి పంపిన మాత్రాన మహీదేశానికి భల్లాటుడి భయంతప్ప లేదు; మరింత హెచ్చింది. జయంతుడు అంత సాహసమూ చూపినది ఒక్క లీలావతి కోసమే. అందుచేత ఆమె తండ్రి ఎదట పడకుండా, ఆమెను తీసుకుని తిన్నగా తన దేశం వెళ్ళిపోయాడు,'' అన్నాడు.

రాజుకు ఈ వీధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. (కల్పితం)