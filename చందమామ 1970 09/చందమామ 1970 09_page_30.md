శిఖిముఖి అతణ్ణి కసురుతూ, ''ఏయ్, భేరుండం! నీ కేనాడూ ఆకాశంలో పక్షిలా ఎగిరే శక్తి లేదు. తాగిన మైకంలో అలా అనుకుంటూండేవాడివి. ఇప్పటికైనా బుద్ది తెచ్చుకుని, మంచి మార్గాన పడక పొయావో, నిన్ను సవరనాయకుడు గండు పోతుకు ఒప్ప చెప్పుతాను,'' అన్నాడు.

"అలాగే చేయి దొరా! వింధ్యకు దక్షిణా స్నుంచి, హిమాలయాలు చేరిన సవరజాతి వాడెవడున్నాడు? గండుపోతు తప్పక నాకు మంచి మర్యాదలు చేస్తాడు. అతని కూతురు నాగుమల్లి నుంచి మాత్రం నన్ను రక్షించండి!" అన్నాడు సవరభేరుండం.

అతడి మాటలకు అందరూ విరగ బడి నవ్వారు.

సూర్యోదయంతోనే అందరూ ప్రయాణ సన్నాహాలు ప్రారంభించారు. శిధిలాలయం లోని అపూర్వ శిల్పాలను, ఆక్కడి నుంచి తమ దేశానికి తరలించుకు పోయేందుకు శిఖిముఖి, విక్రమకేసరీ వృశ్చికనాయకుడి అనుమతి కోరారు. వృశ్చిక నాయకుడు తన జాతివాళ్ళతో సంప్రతించి, ''ఆ శిల్పాలే కాదు, వృశ్చికమాత మందిరంలో వున్న బంగారు కణికెల్ని కూడా మీరే ఎత్తుకు పొండి. ఈ వృశ్చికలంకలో వాటి అవసరం

మాకు లేదు. మాకు వృశ్చికమాత వున్నది, ఆరణ్యంలో కావలసినంత వేటా, పండ్లూ ఫలాలూ వున్నవి!'' అన్నాడు.

శిఖిముఖి వృశ్చిక నాయకుడికి తన కృతజ్ఞత చెప్పకుని విక్రమకేసరితో, ''కేసరీ! నేను ఆటవికుడిగా మాట్టాడుతున్నాను; బంగార మనేది మనిషిని బాధలా, కష్టాలా పాలు చేస్తుంది. ఇది వేటాడి జీవించే మా శబరజాతి వాళ్ళ నమ్మకం!'' అన్నాడు.

ఆ మాటలకు విక్రమకేసరి నవ్వి, ''నీ నిజాయితీ మెచ్చదగిందే. కాని, కృతియుడిగా, శూరసేనదేశ రాజకుమారుడుగా నే మాట్లాడుతున్నాను. సమర్థుడూ, వివేకి