మరికాస్త

ఒక సాపుకారు బస్తే నుంచి దండగా సరుకులు తీసుకుని తన గ్రామానికి పోతూ, అలుపు తీరటానికి దారిలో ఒక చెట్టు కింద కూచ్చన్నాడు. తిరిగి బయలు దేరేటప్పుడు మూట నెత్తి కెత్తు కోవటం సాపుకారుకు సాధ్యం కాలేదు.

అటుగా ఒక కురవాడు పోతుంటే సాపుకారు వాణ్ణి అపి, “కాస్త మూట నెత్తి కెత్తు తావా? నీకు కాస్త బెల్లం పెడతాను!” అన్నాడు.

“కాస్త బెల్లం కాదు, మరి కాస్త పెట్టాలి,” అన్నాడు కురవాడు.

సరేనని సాపుకారు వాడి నహాయంతో మూట ఎత్తుకుని ఇల్లు చేరుకుని, బెల్లపు అచ్చులో చిన్న ముక్క తుంపి, కురవాడి కివ్వబోయాడు.

“మరి కాస్త కావాలి,” అన్నాడు కురవాడు. సాపుకారు ఇంకా పెద్ద పెళ్ళ తుంపి ఇవ్వబోయాడు.

“మరి కాస్త,” అన్నాడు కురవాడు.

తన దగ్గిర ఉన్న బెల్ల మంతా ఇచ్చినా కురవాడు, “మరి కాస్త!” అంటున్నాడు. సాపుకారు వాడి మీద అరవసాగాడు. “నేను మరికాస్త ఇవ్వమని అడిగాను. నువు ఇస్తా నన్నావు—మాట తప్పకు,” అన్నాడు కురవాడు.

దారే పోయే పెద్ద మనిషి ఆగి ఈ వివాదమంతా విని, సాపుకారును ఊరుకోమన్నాడు. తరవాత ఆయన ఒక చిన్న బెల్లం ముక్కా, ఒకటి కాస్త పెద్ద ముక్కా కురాడికి చూపించి, “ఇందులో ఏది మరికాస్త అంటావు?” అన్నాడు.

కురవాడు పెద్ద ముక్క చూపించాడు.

“అయితే అది. తీసుకుని నీ దారిన నువు పో,” అన్నాడు పెద్ద మనిషి. కురవాడి అటకట్టింది.

—నిహేచ్. నారాయణమూర్తి.