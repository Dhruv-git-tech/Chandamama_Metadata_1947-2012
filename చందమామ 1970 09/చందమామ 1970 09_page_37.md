జయంతుడు కొంచెం ఆలోచించి,
“ఇరవైమంది కన్యలు ముఫ్ఫైమంది
విచ్చుకత్తుల వాళ్ళను జయించ గలరా?
ఏమి ఆశ్చర్యం!” అన్నాడు.

“మీకు అసలు విషయం తెలియదన్నమాట. మా మహీదేశం నుంచి ఏటా ఇరవై మంది కన్యలను భల్లాటుడికి కానుకగా పంపాలి. లేకపోతే ఆ భల్లాటుడు మా దేశాన్ని మట్టుపెట్టేస్తాడు. అతని అపారమైన సైనిక బలాన్ని ఎదిరించే శక్తి మాకు లేదు!” అన్నది లీలావతి.

జయంతుడి ముఖం ఆగ్రహంతో జేవు

“ఇంత అనాగరికమా? లోకంలో బల వంతులుంటారు. కాని బలహీనులను ఇలా ఆవమానిస్తారా? మీ రాజుకు పొరుషం లేదా? ఏమైనా నేనుండగా ఇలాటి పని జరగటానికి వీలులేదు. ఆ యవనుల సంగతి నేను చూస్తాను,” అంటూ అతను తన గుర్రాన్ని దౌడుతీయించాడు.

కొండదారి మరొక మలుపు తిరగగానే అతనికి మిగిలిన పందొమ్మిది మంది కన్యలూ కూడలి కేనిపోతూ కనిపించారు. వ్రారికి ఇంకా అవతల దారి చాలా ఇరుకుగా కొండరాళ్ళ మధ్యగా ఉన్నది. ఆ ఇరుకు దారికి ఇంకా అవతల, కొంచెం ఎత్తు ప్రదేశంలో ఒక పెద్ద చెట్టు కింద యవనసైనికులున్నారు.

జయంతుడు ఆ కన్యలను ఆగమని,
“మీరంతా వెనక్కు వెళ్ళండి. ఈ యేడు యవనులకు కప్పం లేదు,” అన్నాడు.

కన్యలు ఆగి వెనక్కు తిరిగారు.

ఇదంతా కూడలి నుంచి చూస్తున్న యవనసర్దారు ఇద్దరు భటులను జయంతుడి పైకి పంపాడు.

జయంతుడు యుక్తిగా వారిని ఇరుకు దారిలోకి రానిచ్చి ఎదురుక్కున్నాడు. దారి ఇరుకు కావటం సైనికులకు ఇబ్బంది