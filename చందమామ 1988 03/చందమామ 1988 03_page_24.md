ఆ పేట్లిస్తున్నావు. అంతే కాని, నీకు మాపట్ల ఎటువంటి శత్రుత్వమూ, దురుద్దె శమూ లేదు. పైగా నువ్వు మా శ్రేయోభి లాషివే !'' అన్నాడు రాజు.

వినోదుడి కళ్ళువెంట ఆనందబాష్పాలు రాలాయి. ''నేను మీతో చెప్పాలనుకున్న మాటలను మీరే చెబుతున్నారు మహారాజా! ఒక వరం సాధించడానికి నేను ఈ జ్ఞాన భూమిని దాటి వెళ్ళాలి. అందుకు మీ సహాయం కావాలి,'' అన్నాడు వినోదుడు.

రాజు కొంతసేపు మౌనం పహించి, అక్కడ ఉన్న పండితులను వెళ్ళమని సైగచేశాడు. వాళ్ళు వెళ్ళాక రాజు వినో దుడితో, ''ఈ జ్ఞానభూమికి అవతల ఉన్న ప్రాంతానికి మేమెవ్వరమూ వెళ్ళ లేదు. అయినా, అది ఎటువంటిదో మాకు తెలుసు. ఆ ప్రదేశానికీ, మా జ్ఞానభూమికీ మధ్య విషవాయువులు చిమ్మే పర్వత శ్రేణులు ఉన్నాయి. ఆ విషవాయువులకు తట్టుకుని ఏ ప్రాంటి కూడా అవతలికి పోజాలదు,'' అన్నాడు.

''మహారాజా! ఆ విషవాయువులను దాటి అవతలికి వెళ్ళడానికి మీరు మాత్రమే నాకు సహాయం చేయగల సమర్థులు,'' అన్నాడు వినోదుడు.

''నేనెలా సహాయం చేయగల నో చీప్పు,'' అని అడిగాడు రాజు.

''ఒకచోట మాయమై, మరొక చోట ప్రత్యక్షమయ్యేరహస్యాన్నినాకు ఉపదేశిస్తే చాలు మహారాజా!'' అన్నాడు వినోదుడు.

రాజు మళ్ళీ ఆలోచనలో పడ్డాడు.

''మహారాజా, నేను నా యాత్రలో విజయం సాధించినట్టయితే, మీ కందరికీ హాయిగా నవ్వే వరాన్ని తీసుకువస్తాను,'' అన్నాడు వినోదుడు.

''నవ్వే వరమా! అదేమిటో నాకు స్పష్టంగా తెలియడంలేదు. అయినా అదేదో గొప్పదనే విషయం మాత్రం తెలుస్తున్నది. కాని, నువ్వు తెలుసుకోవాలనే రహస్యంచాలా విలువైనది నాయనా! అది ఈ జ్ఞాన భూమిలో ఇద్దరికి—అంటే