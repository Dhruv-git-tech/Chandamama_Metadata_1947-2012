ఎంత చెప్పినా వినీలుడు, లలితను వివాహ మాడడానికి అంగీకరించలేదు. దానితో జ్ఞానసాగరుడికి ఎక్కడలేని కోపా వేశం కలిగింది.

ఆయన కమండలంలోని నీరు చేతిలోకి తీసుకుని, '‘నీలో యింత అహంభావం వున్నదని గుర్తించలేకపోయాను. గురు దక్షిణ చెల్లించని పాపానికి నువ్వు నీ విద్యలన్నీ మరిచిపోయి, సామాన్యమానవుడిలా బ్రతుకుదువుగాక!'' అని శపించాడు.

గురుశాపం వినగానే, వినీలుడికి ఒక్క సారిగా శోకం ముంచుకువచ్చింది. అతడు కన్నీళ్ళతో జ్ఞానసాగరుడికి ప్రణమిల్లి, '‘నేను చెల్లెలిగా భావించిన స్త్రీని వివాహ మాడలేను. దానికంటే, మీరు విధించిన శిక్షనే సంతోషంగా స్వీకరిస్తాను.'' అని వెళ్ళిపోయాడు.

ఆలా వెళ్ళిన వినీలుడు, కొన్నాళ్ళ పాటు విచ్చివాడిలా దేశమంతా తిరిగాడు. చివరికి ఒక రోజు, అతడు చాలా నీరసస్థితిలో శ్రీరంగపట్టణానికి చేరుకుని, శ్రీరంగనాథుని కోవెలముందు స్పృహతప్పి పడిపోయాడు.

ఆ సమయంలో, శిఘ్యలతోపాటు శ్రీరంగనాథుని దర్శనం కోసం వచ్చిన, కృష్ణస్వామి అనేమహాపండితుడు వినీలుణ్ణి చూసి, జాలిపడి తన శిఘ్యలసాయంతో ఇంటికి తీసుకువెళ్ళి శైత్యోపచారాలు చేయించాడు.