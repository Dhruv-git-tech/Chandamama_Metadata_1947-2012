చూని త్వరలో పెళ్ళి చెయ్యక, ఎందుకు తాత్సారం చేస్తున్నారు ?'' అని అడిగింది. తాము ఆర్థికంగా చితికిపోయిన సంగతి ఆమెకు కూడా తెలియదు.

''నువ్వన్నది నిజమే. కాని, అసలు సంగతి ఏమంటే, నా దగ్గిర డబ్బు లేదు. కొంతకాలంగా నేను ప్రతిష్ఠకోసం పాకు లాడుతూ మనకున్న తాహతును మించి ఖర్చు చేస్తూ వస్తున్నాను. ఇప్పుడున్న పరిస్థితి ఏమంటే, మన సంస్థారం జరగ టానికి ఎక్కడినుంచి డబ్బు తేవాలో నాకే తెలియదు. పిల్ల పెళ్ళి ఏంపెట్టి చెయ్యను?'' అని పండితుడు తన భార్యతో అన్నాడు.

''అయ్యో, ఎంత పాపిష్ఠిగతి దాపరించింది మనకు ! ఇంతకాలం బతికి మనం దారిద్ర్యం వాతపడ్డామా?'' తోని పండితుడి భార్య శోకించింది. పండితుడికి కూడా దుఃఖం ఆగలేదు.

భార్యా భర్తల సంభాషణ అంతా గజ దొంగ విన్నాడు. పండితుడి ఇల్లు దోచే

ఉద్దేశంతో వాడు ఆ రాత్రే దొంగతనంగా తోపల చొరపడ్డాడు. తనకు అబద్దాలు చెప్పి సుందరుడు పంపాడని వాడికి చాలా కోపం వచ్చింది. పండితుడూ, ఆయన భార్యా నిద్రపోయిన దాకా వాడు పొంచి ఉండి, తరవాత చల్లగా బయటికి జారు కున్నాడు.

మర్నాడు ఉదయం సుందరుడు గజ దొంగ కోసం చాలా సేపు చూశాడు. వాడు రాలేదు సరిగదా, సుందరుడి ఇంటిని ఎవరో కొల్లగొట్టినట్టు తెలిసింది. ఇంట్లో ఒక్క నగ మిగలకుండా ఎవరో అంతా ఊడ్చేశారు.

మర్నాడు నిద్రలేస్తూనే పండితుడి భార్య తన తల దగ్గిర ఒక మూట ఉండటం చూసింది. విప్పి చూస్తే, ఆ మూట నిండా బంగారు నగలూ, వెండి నాడాలూ ఉన్నాయి. దానితోబాటు ఒక కాగితం ముక్కు మీద, ''మీ కుమార్తె వివాహానికి గజదొంగ సమర్పించుకుంటున్న చిన్న కానుక,'' అని రాసి ఉన్నది.