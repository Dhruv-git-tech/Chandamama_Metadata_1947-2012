మోనం వహించి, భోరున ఏడ్వడం ప్రారంభించాడు! కొన్ని పందల కంఠాలు, ముక్కుతూ, మూల్గుతూ, రోదిస్తూ అతణ్ణి అనుకరించాయి. కళ్ళ నుంచి కన్నీటి ధారలు వాళ్ళ చెంపలమీదుగా జారాయి. కొందరు నెత్తి, నోరూ మొత్తుకుంటూ రోదిస్తూ, బట్టలు చింపుకోసాగారు. జుట్టు పీకోసాగారు. ఒక్క నిమిషంలో మంటప మంతా భీకరమైన రోదనలతో ప్రతిధ్వనించింది.

వినోదుడు ఆ విషాదధృశ్యాన్ని చూసి భరించలేకపోయాడు. రాజు దానిని గ్రహించి, ఆ దృశ్యాన్ని ఆవి, “నిద్రలేమి వల్ల జనించే రుగ్మతను, మా పౌరులు ఇలా పోగొట్టుకుంటారు,” అన్నాడు.

“మీ ప్రయత్నాలన్నీ ప్రయోజనం లేనివి మహారాజా! ప్రజలను ఏడ్చించడం మాని, వాళ్ళను నవ్వేవిధంగా ఎందుకు చేయకూడదు?” అని అడిగాడు వినోదుడు.

“ఏం చేయమన్నావు?” అని ప్రశ్నించాడు రాజు.

“నవ్వే విధంగా చేయమన్నాను, మహారాజా!” అన్నాడు వినోదుడు.

“నవ్వే విధంగానా! నవ్వంటే ఏమిటి?” అని అడిగాడు రాజు అమాయకంగా.

“నవ్వు. మహారాజా! సవ్వు,” అన్నాడు వినోదుడు మళ్ళీ.