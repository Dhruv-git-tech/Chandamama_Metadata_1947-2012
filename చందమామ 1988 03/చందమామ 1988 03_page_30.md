ఆనందబాష్పాలు రాలాయి. తన గురువు జ్ఞానసాగరుడిచ్చినశాపం పనిచెయ్యలేదని, అతడికి అర్థమైంది.

‘‘ఇంతకూ నువ్వెవరైనదీ చెప్పనే లేదు?’’ అన్నాడు కృష్ణస్వామీ.

వినీలుడు జరిగినదంతా వివరంగా కృష్ణస్వామికి చెప్పాడు.

‘‘సరే, నాయనా! నువ్వు కొన్నాళ్ళ పాటు, మా ఇంటనే వుండు. పద, స్నానం చేసి, భోజనం చేద్దువుగాని,’’ అన్నాడు కృష్ణస్వామీ.

ఆ మాటలు అంటున్నప్పడు, కృష్ణస్వామీ ముఖంలో, వెనుకటి ప్రశాంతత లేకపోవడం గమనించాడు వినీలుడు. అయితే, అతడు దాన్ని పట్టించుకోలేదు.

భోజనం చేశాక వినీలుడు, కృష్ణస్వామీ దగ్గిరకువచ్చి. ‘‘ఈ పట్టణాన్నేలే రాజు ఎవరు, స్వామీ? పండితపోషకుడేనా? ఎవరైనా కాస్త ప్రతిభగల పండితులున్నారా?’’ అంటూ, యింకా ఏదో అడగబోయాడు.

ఆయితే కృష్ణస్వామీ చెయ్యి ఎత్తి, అతణ్ణివారిస్తూ, ‘‘ఆవివరాలన్నీ సమయం వచ్చినప్పడు, నేనే చెబుతాను. వెళ్ళి విక్రాంతి తీసుకో,’’ అన్నాడు.

ఆ మర్నాటినుంచీ వినీలుడు, ఏదో ఒక అంశంమీద ఆశువుగా కవిత్వం చెప్పడం ప్రారంభించాడు. అయితే, చిత్రంగా, అతడి పాండిత్యం, కవిత్వంలోని మాధుర్యం, నానాటికీ దిగజారుతూ