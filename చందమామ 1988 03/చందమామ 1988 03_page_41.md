‘‘పాపం, ఆ విమల చాలా తెలివి తక్కువది!’’ అంటూ పిశాచం పెద్దగా నవ్వి, చెట్టుమీదికిపోయి, కొమ్మలను గట్టిగా గలగలమంటూ పూపింది.

ఒకటి, రెండు క్షణాలు గడిచేలోపల మురారి చెట్ల ఆకులతో కప్పుకుపోయాడు. వాడు వాటిని దులుపుకుంటూ లేచి నిలబడ, పిశాచంతో, ‘‘నీ మేలు జన్మలో మరవను. ఇక వచ్చి నీకు నిద్రాభంగం కలిగించనులే,’’ అంటూ ఇంటిదారి పట్టాడు.

నాలుగోరోజు రాత్రి, చెట్టుకేని వస్తున్న మనిషిని చూస్తూనే పిశాచం, ‘‘రావిమలా. రా! నువ్వు వస్తావని నాకు ముందే తెలుసు,’’ అన్నది.

విమల కళ్ళు నీళ్ళతో, ‘‘నువ్వు ఏం మత్తుమందు చల్లావో కానీ, మురారి పూర్తిగా మారిపోయాడు. ఈ పగలు నన్ను పలకరించకపోగా, నా ముఖంకేసే చూడ లేదు. రేపు పట్టం వెళ్ళి, అక్కడ ఏదో వ్యాపారం ప్రారంభిస్తానని, వాళ్ళ

వీళ్ళతో అంటున్నాడు. ఎలాగైనా నువ్వు, మురారికి బుద్ది చెప్పి, మా పెళ్ళి జరిగేలా చూడాలి,'' అంటూ చేతులు జోడించింది.

పిశాచం పకపకమంటూ నవ్వి. ‘‘ఇప్పటి మురారి, మునుపటి మురారి కాదు విమలా! తన కేది మేలో, విది కీడో తెలుసుకోగల తెలివిమంతుడు. అందం, ఐశ్వర్యం, తెలివితేటలూ పుష్కలంగా వున్న తనకు, నువ్వు తగిన భార్యవుకాదని గ్రహించి వుంటాడు. నీకంటే అందగత్తి, ఐశ్వర్యవంతురాలైన అమ్మాయే, ఆతణ్ణి పెళ్ళాడేందుకు యిష్టపడవచ్చు. నువ్వంటే ఎంతో ప్రేమానురాగాలున్న అతణ్ణి, నువ్వు అవమానించావు. అన్నీ వున్న మురారి, యిప్పుడు నిన్ను పెళ్ళాడ దలచకపోవడంలో ఆశ్చర్యపడవలసిందేమీ లేదు. అంతా నీ స్వయంకృతం! అవునా?'' అని అడిగింది.

పిశాచి మాటల్లోని నిజాన్ని గుర్తించిన విమల, తలదించుకుని తిరుగుదారి పట్టింది.