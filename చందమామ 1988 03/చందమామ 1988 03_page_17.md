మంత్రి వచ్చి వెళ్ళారు.'' అని జవాబు చెప్పాడు.

''వాళ్ళు ఏ దిశగా వెళ్ళారో సెలవివ్వ గలరా ?'' అని అడిగాడు రాజు.

ముని, వాళ్ళు వెళ్ళిన దిశకేసి చేయి ఎత్తి దూపించాడు.

రాజు, ఆ దిశగా వెళ్ళి, తన పరివారాన్ని కలుసుకున్నాడు. అప్పుడాయనకు, ముని తన భటుణ్ణీ, మంత్రినీ సంబోధించిన తీరు విని చాలా ఆశ్చర్యం కలిగింది. అంధుడైన ఆ ముని, భటుణ్ణి భటుడుగా, మంత్రిని మంత్రిగా, తనను రాజుగా గుర్తించాడన్నమాట! ఇది ఎలా సాధ్యమైంది?

రాజు తన సందేహాన్ని తీర్చుకునేందుకు, మరొకసారి ముని దగ్గిరకు వెళ్ళి, భటుణ్ణీ, మంత్రినీ, తననూ—తమ తమ పదవులతో సహా, ఎలా గుర్తించగలిగారని అడిగాడు.

దానికి ముని చిరునవ్వునవ్వు. ''మహారాజా, భటుడు నన్ను, ఓయ్, గుడ్డి

సన్యాసీ! అంటూ పలకరించాడు. దాన్ని బట్టి అతడు భటుడని గ్రహించాను. ఇక మంత్రి, ముందుగా నా అంధత్వాన్ని ఎత్తిచూపి, ఒక విధమైన ఆధికార స్వరంతో ప్రశ్నించాడు. అందువల్ల, ఆయన మంత్రి, అని తెలుసుకున్నాను. ఆ తర్వాత మీరు వచ్చి, గుర్రం దిగి, నా అంధత్వాన్ని గురించి వేలెత్తి చూపకుండా, జరిగినది చెప్పి—ఎవరైనా యుటుగా వచ్చిన శబ్దం ఆలకించారా ? అని అడిగారు. దాన్నిబట్టి, మీరు రాజని గ్రహించాను. అంటే—మీ ముగ్గురూ నన్ను సంబోధించిన తీరునుబట్టి, ఎవరు ఎవరైనదీ, నాకు ఆర్థమైంది.'' అని జవాబిచ్చాడు.

ముని మాటలతో, రాజుకు కొంత కాలంగా ఉన్న సందేహ నివారణ కలిగింది. మనిషి వేరొక మనిషితో ప్రపర్తించే తీరునుబట్టి, వాళ్ళల్లో ఉత్తముణ్ణి గుర్తించవచ్చని, ఆయన అర్థం చేసుకున్నాడు.