స్వయంసేవకుడు

ఒక ఊళ్ళో జగన్నాథం అనే గృహస్థు ఉండేవాడు. ఆయన కుమార్తెను పారు గూళ్ళో, కాస్త మోదా గల చోట ఇచ్చి పెళ్ళి చేశాడు.

జగన్నాథంగారి కుమార్తె తొలి కానుపుకు పుట్టింటికి వచ్చి, పండంటిమగ బిడ్డను కన్నది. కొద్ది మాసాలు గడిచాక జగన్నాథంగారి అల్లుడు ఫలానా రోజున వచ్చి తన భార్యనూ. బిడ్డనూ తీసుకు పొతానని మామగారికి ఒక మనిషి ద్వారా కబురు చేశాడు.

జగన్నాథంగారు గొప్ప స్థితిపరుడేసి కాదు. ఉన్నంతలో ఏ లోటూ లేకుండా జీవిస్తున్నా, ఆయన ఇంటి కొక నౌకరును పెట్టుకోలేకపొయినాడు. అదీగాక ఆయన కాస్త లోభ స్వభావంగలవాడు కూడానూ. అల్లుడు స్థితిమంతుడు గనక అతను ఉండే ఒక్క రోజుకైనా ఒక నౌకరుంటే

బాగుంటుం దనిపించింది జగన్నాథం గారికి.

అల్లుడు వచ్చే రోజు ఉదయం నుంచి అర్భాటంగా పిండివంటలూ అవీ చెయ్య నారంభించాడు.

జగన్నాథంగారు నౌకరు కోసం పాద్దుటి నుంచి తెగతిరిగి ఇంటికి వచ్చి, భార్యతో తన ప్రయత్నం వృథా అయిందనీ, అల్లుడు పిలిస్తే పలకటానికి నౌకరు లేక పొతే ఎంత మాత్రమూ మర్యాదగా ఉండ దనీ అన్నాడు.

భార్యాభర్తలు ఈ విషయాలు మాట్లాడు కునే సమయంలో ఒక బిచ్చగాడు పిండి వంటల వాసన చేత అకర్షించబడి వాకిట నిలబడి, వాళ్ళనుకునే మాటలన్నీ విన్నాడు. మంచి భోజనంతో బాటు పిండి వంటలు కూడా ఆరగించాలని వాడికి బుద్ధిపుట్టింది.