“అలముకున్నది. పకులు సైతం అరవ డానికి సాహసించలేకపోయాయి!”

“బంగారులోయ రాజ్యం ఇప్పుడు నిర్మానుష్యప్రదేశం!” అన్నది యువరాణి విచారంగా.

“భూప్రపంచం ఎంతో అందమైన ప్రదేశం అని నువు ఇంతకు ముందే అన్నావు. అయినా, మానవుడు ఎంతటి దురదృష్టువంతుడు! తన చేజేతులా మానవుడే భూమిని నివాసయో గ్యం కాకుండా చేసుకుంటున్నాడు,” అన్నాడు వినోదుడు పెద్దగా నిట్టూరుస్తూ.

కొంతసేపు మౌనంగా ఊరుకుని, యువరాణి, “మన ప్రస్తుత కర్తవ్యం ఏమిటి? మనం ఎక్కడికి వెళ్ళడం? ఏం చెయ్యడం?” అని అడిగింది.

“ఇక్కడేవుండి ప్రార్థనలు జరుపుదాం. మన ప్రార్థనలు ఫలించి మళ్ళీ ప్రజలు తప్పక తిరిగివస్తారు. వాళ్ళు నూతన జీవితం ప్రారంభించడానికి మనం సహాయపడదాం,” అన్నాడు వినోదుడు.

“ఆదిగో చూడు! బంగారు ద్రవం బండరాయిగా మారిపోతున్నది!” అన్నది యువరాణి.

“మారిపోనీ. అది మళ్ళీ బంగార మవుతుంది. మనుషుల మనసులు బంగా రంలా మారినప్పుడు ఆ బండరాయి మళ్ళీ బంగారమవుతుంది. అదిగోచూడు ఆ చిన్న కొలను. అందులో బురదతప్ప మరేదీలేదు. అయినా సూర్యకాంతి సహా యంతో అందులో నుంచి అందమైన తామరపుష్పాలు వికసిస్తున్నాయి. ప్రకృతి లోనే అటువంటి అద్భుతం సాధ్యమైనప్పుడు, దేవుడి దయవల్ల మనిషిలో కూడా ఏమాత్రం చెడు చేయనటువంటి మహత్తరమైన మార్పురాదా?” అన్నాడు వినోదుడు.

“తప్పకుండా వస్తుంది!” అన్నది యువరాణి.

ఇరువురూ ఒకరినౌకరు చూసి చిన్నగా నవ్వారు. ఆ నవ్వులో విశ్వాస రేఖ లు ప్రకాశించాయి! —(అయిపోయింది)