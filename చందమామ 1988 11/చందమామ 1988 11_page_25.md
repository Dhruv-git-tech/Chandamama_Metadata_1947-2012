చట్టం-న్యాయం

ఒకానొక రాజ్యంలోని ప్రజలు, వస్త్రధారణ విషయంలో మితిమీరిన స్వేచ్ఛతో ప్రవర్తించ సాగారు. ప్రజలందరూ నిండుగా బట్టలు కట్టితీరాలని రాజు చట్టం చేసి, దాన్ని కఠినంగా అమలు చేయసాగాడు.

ఒకనాడు భటులు, ముగ్గురిని బంధించి తీసుకువచ్చి రాజు ముందు నిలిపారు. వారిలో ఒకడు అనాగరికుడు; గోచితో వున్నాడు. రెండవవాడు సామాన్యవ్యక్తి; అర్థనగ్నంగా వున్నాడు. మూడవవాడు ఒక యోగి; దినమొలతో వున్నాడు.

రాజు పక్కనే వున్న మంత్రి, అనాగరికుణ్ణి నిర్బంధ వయోజన విద్యాలయంలో చేర్చ మన్నాడు. సామాన్యవ్యక్తికి పది కొరడాదెబ్బలు శిక్గా వేశాడు. యోగిని దుశ్శాలువలోకప్పి పంపేశాడు.

ఇది చూసి రాజు అశ్చర్యపోయి, “ఇదేమిటి?” అని మంత్రిని ప్రశ్నించాడు.

అందుకు మంత్రి, “మహారాజా, ముగ్గురూ చట్టాన్ని ఊల్లంఘించిన మాట నిజమే! కాని, మొదటివాడిది ఆటవికస్థాయి. మనం వాడికి కొంత నంస్కారం కలిగించవలని వున్నది. రెండవ వాడిది సాధారణస్థాయి. దండించి వాడిని సరైన మార్గాన పెట్టవలని వచ్చింది. యోగి చట్టాన్ని అతిక్రమించాడు. కాని, అయనది చట్టానికి అతీతమైన నంస్కారం. చట్టం నంకెళ్ళలో అయనను మనం బంధించలేం!” అన్నాడు.

చట్టానికి, న్యాయానికి మధ్య వుండే అంతరువు, అప్పటికగాని రాజుకు అర్థం కాలేదు.

—దా॥ తాటిచెర్ల గురురామప్రసాద