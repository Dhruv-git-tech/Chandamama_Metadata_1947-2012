సంఖ్య కీణించి పోయింది. అయినా వరాలమ్మ సంతృప్తిగానే వున్నది.

అయితే, ఒక నాడు సూర న్నా, సుబ్బయ్యలు కూడా గ్రామం వదిలిపోతూ వరాలమ్మకు కనిపించారు. ఆమె ఆశ్చర్య పోతూ, వాళ్ళకు ఎదురు వెళ్ళింది.

సూరన్నా, సుబ్బయ్యలు ఆమెతో, "అవ్వా, మేం ఎవరిమో తెలుసుగదా! గ్రామంలో మా వ్యాపారం అంత లాభ సాటిగా సాగడం లేదు. అందుకే, మరొక గ్రామానికి పోతున్నాం," అన్నారు.

అ మాటలు విన్న వరాలమ్మ కోపం పట్టలేక, తన నిజస్వరూపంతో వాళ్ళకు కనిపించి, "ఒరే, నీచులారా! అబద్దాలాడ డానికి, మీకు సిగ్గులేదా? భూసారం తగ్గడం, తెగుళ్ళు—యిదంతా మీ వ్యాపారం బాగా సాగేందుకేగదా చేశాను," అన్నది.

సూరన్నా, సుబ్బయ్యలు ఆమెకు ఎంతో భక్తిగా వంగి నమస్కరించి, "తల్లీ, నీవన్నది నిజమే! కాని, నువ్వు

మా మీద వున్న అపారమైన కరుణవల్ల, గ్రామంలోని సామాన్యరైతుల మొర పెడ చెవినిపెట్టావు. వాళ్ళంతా వ్యవసాయంలో నష్టపోతున్నారు. ఇక మా ఎరువులు గానీ, మందులుగానీ ఎవరికి అమ్మగలం? అందువల్ల, మేము పొరుగూళ్ళో వున్న పైడమ్మగుడికిపోయి, ఆ తల్లికి దణ్ణం పెట్టుకుని, ఆ ఊళ్ళో వుండేందు కు పోతున్నాం," అన్నారు.

ఘనమైన ముడుపుల లోభంలోపడి, తను గ్రామానికి ఎంత నష్టం కలిగించిందీ, వరాలమ్మకు అర్థమైంది. తన వరాలు యిలా వికటించగలవని, ఆమె ఊహించలేదు.

ఇంత జరిగాక, ఆమె పశ్చాత్తాపపడి, పంటపాలాలకు ఎప్పటిలా భూసారాన్ని కలిగించి, తెగుళ్ళబాధ లేకుండా చేసింది. క్రమంగా గ్రామం వదిలిపోయిన రైతు కుటుంబాలన్నీ తిరిగి గ్రామం చేరాయి. వరాలమ్మ దేవతగుడి పూర్వం లాగా వచ్చేపోయే భక్తులతో కళకళలాడింది.