ముందు వసారాలో ఎవరూ తేకుండా చూసి వాడు చప్పున బావి వైపుకు వెళ్ళి, అక్కడ ఉన్న ఒక పాంతబట్టా, కొద్దిగా చినిగిన చొక్కా తీసుకుని, తన కుళ్ళు బట్టలు విప్పి ఒక మూలగా పెట్టి, గుట్టు చప్పుడు కాకుండా ఈ బట్టలు వేసుకుని, తల కొక తువాలు చుట్టుకుని ఇంటి ముందుకు వెళ్ళి, చేతులు కట్టుకుని గోడవార నిలబడ్డాడు.

ఈ సమయానికే ఇంటి ముందు జట్కా బండి ఒకటి వచ్చి అగించి. అందులో నుంచి జగన్నాథంగారి అల్లుడు దిగాడు.

బిచ్చగాడు చప్పున వెళ్ళి, బండిలో నుంచి పెట్టెదించి చేత బట్టుకుని, అల్లుడి వెనకాలే లోపలికి వచ్చాడు.

బండి ఆగిన చప్పుడు విని, బయటికి వచ్చిన జగన్నాథం అల్లుణ్ణి పలకరించి, వెనకగా వచ్చినవాడు అల్లుడి వెంట వచ్చిన నౌకరేననుకుని మనస్సులో చాలా అనందించాడు.

అల్లుడు మట్టుకు వాణ్ణి చూసి అత్తశారి నౌకరయి ఉంటాడనుకున్నాడు.

అల్లుడిగారి నౌకరన్న ఉద్దేశంతో జగన్నాథమూ, అయన భార్యా కూడా బిచ్చగాణ్ణి కాస్త మర్యాదగా చూశారు, ఏవైనా చిన్న చిన్న పనులు చెప్పవలసి వస్తే ఎంతో మంచిగా చెప్పి చేయించుకున్నారు.

లోపల అందరూ భోజనాలకు కూర్చున్న సమయంలోనే జగన్నాథం బిచ్చగాదికి