# ప్రపంచపు అద్భుతాలు

## పిరమిడ్లు

దాదాపు ఐదు వేల సంవత్సరాలకు పూర్వం ఈజిప్టును ఫరావో రాజులు పరిపారించారు. ఒక ఫరావో చక్రవర్తి మరణించినప్పుడు అతని కాయానికి పరిమళ ద్రవ్యాలు పట్టించి శవపేటికలో భద్రపరిచారు. తరవాత ఆ పేటికను గోరీలో వుంచి దాని మీద బ్రహ్మాండమైన శిలాకట్టడం నిర్మించారు. అడుగుభాగం దీర్ఘచతుర్పసాకారం లోనూ, పార్శ్వాలలో బోర్డించిన త్రిభుజా కారంలోనూ, పైభాగం మొనదేలినట్టూ, ఈ కట్టడం నిర్మించారు. ఆ తరవాత ఇటువంటి కట్టడాలు చాలా ఏర్పడ్డాయి. వీటినే పిరమిడ్లు అంటారు.

కెయిరో నగరానికి సమీప ఎడారిలో వున్న మూడు పిరమిడ్లే అన్నిటికన్నా బ్రహ్మాండమైనవి. వాటిలో కెల్లా చాలా పెద్దదీ, ప్రాచీనమైనదీ— కూ ఫూ

(ఖియోప్స్) రాజు పిరమిడ్. మానవ నిర్మితమైనకట్టడాలలో బ్రహ్మాండమైనదిగా దీనిని పేర్కొంటారు. ప్రపంచ ప్రఖ్యాతి గాంచిన కట్టడాలుగా చెప్పుకునే రోములోని సెయింట్ పీటర్స్ కెఫెడ్రల్, వెస్ట్ మినిస్టర్ ఆబే మూడు చర్చలూ ఇమడగలంత విశాల ప్రదేశంలో ఈ ఒక్క పిరమిడ్ విస్తరించి ఉన్నది. 4,700 సంవత్సరాలకు పూర్వం లక్షమంది కార్మికులు 20 సంవత్సరాలు పనిచేసి దీని నిర్మాణం పూర్తి చేసినట్టు చెబుతారు.

"ఈనాడు అన్ని ఖండాలలో లభించే సాంకేతిక సంపదనంతా సమకూర్చు కున్నప్పటికీ ఖియోప్స్ పిరమిడ్ వంటి బ్రహ్మాండమైన కళాఖండాన్ని ఈ 20వ శతాబ్దంలో నిర్మించడం సాధ్యంకాదు," అంటాడు ప్రముఖ రచయిత ఎన్రిచ్ డాన్ డానికర్స్.