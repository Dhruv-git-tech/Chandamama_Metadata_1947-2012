# విక్కటించిన రాల్లు

పెద్దాపురం అనే గ్రామంలో, వరాలమ్మ దేవత గుడి వుండేది. గ్రామ ప్రజలందరూ, ఆమెను గొప్ప మహిమలు గల దేవతగా, ఎంతో భక్తి శ్రద్ధలతో కొలిచేవారు. భక్తులు యిచ్చే ముడుపులకు తగినట్టు, వరాలమ్మ వారివారి కోరికలు తీర్చేది. ఆ గ్రామ రైతులు పాలాలకు వెళ్ళేటప్పుడు, తమ పంట కాపాడమని ఆమెకు భక్తితో దణ్ణం పెట్టేవారు. ప్రతి సంవత్సరం జాతర సమయంలో, తమ రాబడిని బట్టి, తమ శక్త్యానుసారం హుండీలో డబ్బువేసేవారు.

ఒక ఏడు, సూరన్న అనే ఎరువుల వ్యాపారి, ఆ గ్రామంలో స్థిరపడేందుకు వచ్చాడు. ఆయన వరాలమ్మ మహిమలు గురించి విని, గుడికి వెళ్ళి. "తల్లీ, యీ గ్రామంలో వ్యాపారం చేద్దామని వచ్చాను. ఈ గ్రామంలోని పాలాల్లో, నా ఎరువులు

విరివిగా వాడేటట్టు చేశావంటే, వచ్చే జాతరకు నీకు వెండి తొడుగు సమర్పించు కుంటాను," అని మొక్కుకున్నాడు.

వరాలమ్మ చాలా సంతోషించింది. ప్రతి సంవత్సరం ఎరువుల అవసరం లేకుండానే పండేపంటలు, అసంవత్సరం ఎన్నో ఎరువులు వేస్తేగాని పండలేదు. పాలాల్లో భూసారం తగ్గిపొయిందని, రైతులందరూ విచారపడ్డారు.

ఈ విధంగా, రైతుల అదాయం తగ్గి, ఎరువుల వ్యాపారి సూరస్న అదాయం పెరిగింది. సూరస్న మొక్కుకున్నట్టు గానే, వరాలమ్మకు వెండి తొడుగు చేయించాడు. ఆమె ఎంతగానో అనందించింది.

ఆ మరసటి సంవత్సరం, గ్రామానికి సుబ్బయ్య అనే కొత్త వ్యాపారి వచ్చాడు. పాలాలలో తెగుళ్ళకు క్రిమి సంహరక మందులు అమ్మడం, సుబ్బయ్యపని.