వరదాచారి నిర్ఘాంతపోయాడు. తన డబ్బు వెచ్చించి కొన్ని బంగారంతో కలుపుకుని, స్వర్ణశారులకిచ్చిన కూలీ నూరు వరహాలయించి. జమీందారిచ్చినది పదివరహాలు!

జమీందారు, వాడికేసి పరీక్షగా చూస్తూ, "నీ తండ్రికి యిలాంటిపనికి, ఎనిమిది వరహాలిచ్చేవాడిని. నీ పనితనం నచ్చి, మరొక రెండు వరహాలు అదనంగా యిచ్చాను. ఇదుగో, మరికొన్ని నగలు చెయ్యాలి. పనెప్పుడు మొదలుపెడతావు? నాకు కేవలం అయిదురోజుల్లో నగలు కావాలి," అన్నాడు.

వరదాచారి నగలు చెయ్యకని చెబుదా మనుకున్నాడు. కాని, జమీందారును

కాదనగల ధైర్యం, అపరగణాలో ఎవరికి లేదు. తనెంత?

వరదాచారి సమాధానం చెప్పేలోపలే, జమీందారు నగలు చెయ్యడానికి కావలసిన బంగారం, రత్నాలూ తెప్పించి, "ఈ పనికి ఎంత బంగారం కావాలో ముందు గానే తెలుసుకుని, నీకు శ్రమ తగ్గించాను!" అన్నాడు నవ్వుతూ.

వరదాచారి అయిదురోజుల్లో పని పూర్తి చేసి, జమీందారుకు నగలు అప్పగించాడు. అందుకుగాను వాడికి నూటయాభైవరహాలు ఖర్చయితే, జమీందారుపదిహేను వరహాలు మాత్రమే మజూరీకింద యిచ్చాడు.

తర్వాత, అయన వరదాచారికి మరి కొన్ని నగలు చేసే పని అప్పగించాడు.