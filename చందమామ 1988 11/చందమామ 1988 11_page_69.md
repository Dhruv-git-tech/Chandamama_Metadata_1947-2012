పెద్ద మనిషి అ డబ్బులు పరీక్షించి, నూరేళ్ళనాటివని చెప్పాడు.

తాను ఒక నూరేళ్ళు నిద్రపోయి ఉండాలని పనివాడికి అర్థమయింది ! వాడు గనిలోకి తిరిగి వెళ్ళి షరాబుతో, "నేను నూరేళ్ళు నిద్రపోయినట్టున్నాను. ఇప్పుడు నా గతి ఏం కాను ?" అన్నాడు.

"అదంతా ఏమి లేదు. నువు ఊళ్ళోకి తిరిగి వెళ్ళు. నువు మహా నిద్రపోతే రెండేళ్ళకు పైన నిద్రపోయి ఉండవు. సరిగా ఏడాదికి మళ్ళీ వచ్చి కనబడు. నేనిక్కడే ఉంటాను," అన్నాడు షరాబు, పనివాడికి కొంత బంగారం ఇస్తూ.

పనివాడు ఈసారి తిన్నగా ఇంటికి వెళ్ళగలిగాడు. కాని వాడు తన అనుభవాలు చెబితే, వాడి భార్యగాని, పిల్లలు గాని, స్నేహితులు గాని నమ్మలేదు.

సంవత్సరం గడిచాక పనివాడు మళ్ళీ గనిలోకిదిగి, షరాబును కలుసుకున్నాడు.

"ఈసారి నీకు ఏకంగా నిధినికేపం చూపిస్తాను. నా వెంట రా!" అంటూ

దారి లేని దారి వెంట, పాడుబడిన సారంగాల కుండా చాలా దూరం తీసుకు పొయాడు. చివరకు వాళ్ళు చేరిన చోట అంతులేని నిధు లున్నాయి.

"ఇదంతా ఒకప్పుడు భూమికి దగ్గిరగా ఉండేది. పనివాళ్ళు సులువుగా తవ్వి తీసుకునేవాళ్ళు. కాని తేరగా వచ్చిన డబ్బుతో మనుషులు మదించిపొయారు. అందుకు శిక్షగా ఈ నిధి అంతా భూగర్భం లోకి దిగి వచ్చేసింది. నువు పట్టుకు పోగలిగినంత పట్టుకుపొయి సుఖంగా ఉండు," అన్నాడు షరాబు.

"ఈ నిధిని గురించి నేను నలుగురికి చెప్పవచ్చునా?" అని పనివాడు అడిగాడు.

"చెబితే చెప్పు. పలుగులూ, పారలూ తెచ్చి తవ్వ్యకుపొమని కూడా చెప్పు." అన్నాడు షరాబు.

కాని, పనివాడికి పట్టిన ఐశ్వర్యం చూసి, వాళ్ళు కూడా వాడు చెప్పిన కథ నమ్మ లేదు. అ నిధిని కనుక్కున్నవారు అ తరవాత ఎవరూ లేరు.