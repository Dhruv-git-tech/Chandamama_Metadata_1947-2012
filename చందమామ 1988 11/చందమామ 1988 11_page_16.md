అతడు కూడా, వరాలమ్మ మహిమల గురించి విని, గుడికిపోయి, వినయంగా వరాలమ్మకు దణ్ణంపెట్టి, “అమ్మా. నా తెగుళ్ళమందులు ఈ గ్రామంలో బాగా అమ్ముడుపోతే, నీకు యీ ఏడు బంగారు పడ్డాణం చేయిస్తాను," అని మొక్కు కున్నాడు.

వరాలమ్మ, సుబ్బయ్యను అనుగ్రహించింది. దాని ఫలితంగా, అ సంవత్సరం, పెద్దాపురంలో పంటలకు విపరీతంగా తెగుళ్ళు సోకాయి. రైతులు ఎరువులే కాక, పెద్ద మొత్తాలలో తెగుళ్ళమందులు కూడా కొన్నారు. సుబ్బయ్య, వరాలమ్మకు సంతోషంగా బంగారు పడ్డాణం చేయించాడు. వరాలమ్మ ఎంతో సంబర పడింది.

అయితే, వారంరోజుల తర్వాత, ఒక రాత్రివేళ అమెకు, వెంకన్న అనే రైతు పిల్లపాపలతో సహా గ్రామం వదిలిపోతూ కనిపించాడు. అ గ్రామంలోని అందరు రైతుల్లాగే, వెంకన్న కూడా వరాలమ్మ భక్తుల్లో ఒకడు.

వరాలమ్మ, అతడు భార్యాబిడ్డలతో ఎక్కడికి వెళుతున్నాడో తెలుసుకునేందుకు, ఒక వృద్ధస్త్రీ రూపంలో, అతడి రెండెడ్ల బండికి ఎదురువెళ్ళి, “ఇంత రాత్రివేళ పిల్లపాపలతో సహా ఎక్కడికి

వెళుతున్నావు. నాయనా?" అని అడిగింది.

అందుకు వెంకన్న, “పట్టణంలో కూలి పని చేసుకునేందుకు వెళ్తున్నానమ్మ! వ్యవసాయంలో చాలా నష్టాలు వస్తున్నాయి. నా పాలం అమ్ముకుని, గ్రామం వదిలిపోతున్నాను," అన్నాడు.

అ సమాధానం, వరాలమ్మకు కొంచెం బాధ కలిగించినా, తన బంగారు పడ్డాణం కేసి చూసుకుని వూరుకున్నది.

క్రమంగా గ్రామం వదిలిపోయే రైతు కుటుంబాల సంఖ్య పెరిగి, నెల తిరిగే సరికి సగం గ్రామం ఖాళీ అయింది. వరాలమ్మకు రోజూ దణ్ణాలు పెట్టేవాళ్ళు