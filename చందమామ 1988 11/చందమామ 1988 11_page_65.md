“షరాబులు”

పోలండు దేశస్థులలో ఒక నమ్మకం ఉండేది. అదేమంటే, ఆ దేశంలోని గనులలో మనుషుల లాటి భూతాలుండే వారని. వాటిని "షరాబులు" అని పిలిచే వాళ్ళు.

ఈ షరాబులు ఎన్నడూ భూగర్భంలో నుంచి పైకి వచ్చేవారుకారు; గనులలో పని చేసేవారితో కలిసి పని చేసేవారు. వాళ్ళు మామూలు మనుషులకన్న చిన్నగా ఉండేవాళ్ళు. మంచి స్వభావాలు గల వాళ్ళకు అనేక విధాలసహాయపడేవాళ్ళు; లోహపు మట్టి తక్కువగా ఉన్న చోట శ్రమపడుతున్నవారికి, సమృద్ధిగా ఉండే ప్రాంతాలు చూపేవారు.

వాళ్ళు చెడ్డవాళ్ళను సహించేవారు కారు; మరీ కోపం వచ్చినప్పుడు వాళ్ళు తవ్వేచోటినుంచి లోహాన్ని మాయం చేసి, లోతుకు తీసుకుపొయేవాళ్ళు; లేదా, పై

మట్టి విరిగి వాళ్ళ మీద పడేటట్టు చేసే వాళ్ళు.

ఒక ఉప్పు గనిలో ఒక మేస్త్రి ఉండే వాడు. ఆ గనిలో ఒక పనివాడు చచ్చి పొయినప్పుడు ఆ పనివాడి భార్యకు ఆ మేస్త్రి పరిహారం చెల్లించక, ఆమె చచ్చి పొయినవాడి భార్య అని తనకు రుజువు లేదన్నాడు. ఆమె చచ్చినవాడి పెళ్ళామే నని ఇతర పనివాళ్ళు సాక్ష్యం చెప్పారు. కాని మేస్త్రి వినిపించుకోలేదు. తరవాత వారం రోజులకు ఆ మేస్త్రి ఒక సారంగం కుండా నడుస్తూ ఉండగా పై కప్పు అతని మీద విరిగిపడి, అతను మరణించాడు.

యుద్ధ సమయాలలో ధనికులు తమ నిధులను ఈ ఉప్పు గనులలోనే దాచే వారట. అలాటి నిధులు కొన్ని శాశ్వతంగా గనులలోనే ఉండిపొయాయి. అవి కూడా షరాబుల రక్తణలోనే ఉండినట్టు చెప్పు