శ్రీచందనపురాన్ని, రాజసింహుడనే రాజు పాలించేవాడు. శ్రీచందనపురానికి, మణిమే ఖల, సౌగంధికపురంఇరుగుపారుగురాజ్యాలు. సునంపన్నమైన శ్రీచందనపురాన్ని ఆక్రమించడానికి, ఆ రెండు రాజ్యాల పాలకులూ తగిన అవకాశం ఎప్పుడు వస్తుందా అని నిరీక్షించసాగారు.

ఇలా వుండగా, వరుసగా రెండు సంవత్సరాల పాటు వర్షాలు లేకపోవడంతో, శ్రీచందనపుర రాజ్యాంలో భయంకరమైన కరువు ఏర్పడింది. ఇటువంటి విపత్కర పరిస్థితుల్లో, అపారమైన సైన్యాన్ని పోషించే శక్తి లేని రాజసింహుడు, సగానికి సగం మంది సైనికులను కొలువు నుంచి తొలగించాడు.

ఈ కారణం వల్ల, సైనికంగా బలహీనపడిన శ్రీచందనపుర రాజ్యాన్ని ఆక్రమించుకు నేందుకు, పారుగు రాజ్యాలు ఏ క్షణాన్నయినా దాడి చేయవచ్చని, వేగుల ద్వారా రాజసింహుడికి వార్త అందింది.

ఒకనాటి రాత్రి రాజసింహుడు, ఆస్థాన దైవజ్ఞుడైన చిన్నయానందస్వామితో, తన రహస్యమందిరంలో సమావేశమయ్యాడు. చిన్నయానందస్వామి, రాజసింహుడి తాతగారి కాలం నుంచి, ఆ పదవిలో వుంటున్నాడు. ఇప్పుడాయన పండు ముదుసలి.

రాజు, చిన్నయానందస్వామితో, “స్వామీ! రాజ్యపరిస్థితి చూస్తున్నారు గదా! ఇటువంటి స్థితిలో మన రాజ్యంపై శత్రు రాజ్యాలు దాడి చేయనున్నవని, వేగులు వార్త పంపారు. ఇప్పుడు అంతగా సైన్య బలం లేని మనం యుద్ధానికి దిగితే ఓడిపోక తప్పదు. ఈ గండంనుంచి గట్టెక్కేదెలా?” అన్నాడు ఎంతో విచారంగా.

చిన్నయానందస్వామి కాసేపు ధ్యానముద్రలో వుండి కళ్ళు తెరిచి, “మనం శత్రు దేశాలతో యుద్ధం చెయ్యక తప్పదు, నాయనా! భయపడకు, విజయలక్ష్మి మనల్నే వరిస్తుంది. నువ్వు పూజామందిరంలోకి వెళ్ళి, కాళీ మాత పీఠం కింద వున్న మీటను కుడివైపుకి తిప్పు, అప్పుడాక పలక తెరుచుకుంటుంది. దాని లోపలి అరలో ఒక స్వర్ణఖాడ్గం వుంటుంది. ఆ స్వర్ణఖాడ్గం చేతపట్టిన వాడు, ఎంతటి