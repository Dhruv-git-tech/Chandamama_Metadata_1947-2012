వారం రోజులు గడిచాక పట్టణవాసులు దేవాలయనిర్మాణంజరగడానికిఒప్పుకున్నారు. పునాదిరాయి రాజుగారి చేతి మీదుగా పడాలనీ, ఆసమయంలో పేరిశాస్త్రి ఉపన్యసించాలనీ కూడావారుకోరారు. అన్నింటికీ పేరిశాస్త్రితలూపాడు. ఎందరికో తానిచ్చిన వాగ్దానాల వివరాల పత్రాలను జాగ్రత్తగా పెట్టెలో సర్దాడు.

రాజు ఏర్పాటుచేసిన రథం మీద పేరిశాస్త్రితిరుగు ప్రయాణమవుతూండగా, వృద్ధుడాయనను సమీపించి, “నాయనా! ప్రయాణంలో అలసట అనిపించినప్పుడు, ఈ ఉసిరి కాయలు చప్పరిస్తూండు. నీకు సుఖంగా వుంటుంది. వీటిని ప్రత్యేకమైన ద్రావకంలో నానబెట్టి తయారుచేశాను,”అంటూ ఒక చిన్న జాడీ ఇచ్చాడు.

ఇందుకు పేరిశాస్త్రి ఎంతో సంతోషించి, ఆయన్ను ఏంకావాలో కోరుకోమన్నాడు. కానీ వృద్ధుడు మాట్లాడకుండా అక్కణ్ణించి వెళ్ళి పోయాడు.

అప్పుడు పేరిశాస్త్రి పట్టణంపెద్ద వైపుచూసి, “అయ్యా! ఈ వృద్ధుడికి నా గురించి బాగా తెలిసివుండాలి. నా వల్ల ఈయనకు పెద్ద సాయం అవసరమై వుండి వుండాలి. అందుకే, ఎన్నో మార్లు నా మెప్పు పొందాలని చూశాడు. కానీ ఇంతవరకూ ఒక్కసారికూడా తన అవసరమేమిటో నోరు విప్పి చెప్పలేదు. ఇది నాకు అసంతృప్తి కలిగిస్తున్నది. అవసరం లోపున్న వారిని అడిగి మరీ ఆదుకునే తత్వం నాది. మీలో ఎవరైనా ఆయనను అడిగి, మొహమాటపడకుండాతన అవసరం ఏమిటో