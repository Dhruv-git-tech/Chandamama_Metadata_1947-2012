పరమానంద భరితులయ్యారు. కుశల ప్రశ్నలు,పలకరింపులు అయ్యాక, ఏకాంతంలో తండ్రికి జరిగినదంతా వివరించాడు కీర్తి సింహుడు.

అంతా విన్నమహారాజు ఆనందంతో పాంగి పోతూ, “మన జీవితాలు ధన్యమయ్యాయి, నాయకా! దేవి మనల్ని కరుణించి, ఉద్ధరించ బోతున్నది!” అని, “ఇంతకూ హారం సంగతి ఏమయినట్టు?” అని ప్రశ్నించాడు.

“అది కూడా దారికినట్టే, నాన్నగారు! ఆ పని మీదే మనం ఒకసారి జయసేనుడి ఇంటికి వెళ్ళవలసి వున్నది,” అన్నాడు కీర్తిసింహుడు చిన్నగా నవ్వుతూ.

“సరే, నేటి రాత్రికే వెళదాం!” అన్నాడు సుషేణుడు.

ఆ నాటి రాత్రి భోజనానంతరం, తండ్రి, కొడుకులిద్దరూ జయసేనుడి ఇంటికి వెళ్ళారు. మహారాజునూ, యువరాజునూ చూసి పరమా నందంతో ఆహ్వానిస్తూ, జయసేనుడు, “నేటి రాత్రికి మీ ఇద్దరూ వస్తారని, నా కుమార్తె చెబుతూనే వున్నది!” అంటూ వారిని ఆదరంగా కూర్చోబెట్టాడు.

జయసేనుడి మాటలకు మహారాజు, కీర్తి సింహుడు ముఖాలు చూసుకుని నవ్వుకున్నారు.

తర్వాతకొద్దిసేపుఏదోసంభాషణ అయ్యాక, మహారాజు, కొడుకుచెప్పినప్రకారం, “జయసేనా! మీ ఇంట పురాతనమైన సరస్వతీ విగ్రహం ఏదైనా వున్నదా?” అని ప్రశ్నించాడు.

మహారాజు ప్రశ్న వినగానే జయసేనుడు ఆశ్చర్యపడుతూ, “ఉన్నది, మహాప్రభూ!” అంటూ లేచి వెళ్ళి, సరస్వతీదేవి కూర్చుని వీణ వాయిస్తున్నట్టుగా వున్న, ఒక దంతవు విగ్రహాన్ని తీసుకొచ్చి మహారాజుకు అందిస్తూ, “దీన్ని మా తాతల నాడు ఎప్పుడో చేయించి పెట్టారట! కాని, మీరుకూడా దీన్నే అడగటం విచిత్రంగా వున్నది, ప్రభూ!” అన్నాడు.

“ఏం, మీ అమ్మాయి కూడా ఈ విగ్రహం కోసమే అడిగిందా?” అంటూ కీర్తిసింహుడు చిరునవ్వుతో ప్రశ్నించాడు.

“అవును, యువరాజా! నా కుమార్తె ఇంటికి వస్తూనే, ఇప్పుడు మహారాజు అడిగినట్టే అడిగింది. నేను కాస్త ఆలోచించి ఈ విగ్రహం