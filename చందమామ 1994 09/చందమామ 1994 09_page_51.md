సక్రమంగా జరిగినట్టయితే నేనతన్ని వరించి ఉండేదాన్ని. కాని నన్ను అసహాయురాలిని చేసి తీసుకువచ్చావు. ఇప్పటికైనా కోరిక చెల్లించటం నీకు ధర్మం,” అని భీష్ముడితో అన్నది.

భీష్ముడు మంత్రులతోనూ, పురోహితుల తోనూ, పెద్దలయిన బంధువర్గంతోనూ — ఆలోచించి, వారు అనుమతించగా అంబను సాళ్వుడి వద్దకుపంపేసి, అంబికనూ, అంబా లికనూ విచిత్రవీర్యుడికిచ్చి ఘనంగా పెళ్ళి చేశాడు.

అంబికనూ, అంబాలికనూ పెళ్ళి చేసుకు న్నాక విచిత్రవీర్యుడు రాజ్యకార్యాలను విడిచి పుచ్చి, తన భార్యలతోనే కాలం గడపసాగాడు. అతనికి కాలక్రమాన క్షయవ్యాధి సంప్రాప్తమై, దానితోనే అతను మరణించాడు.

భీష్ముడు మరొకసారి తన తమ్ముడికి ఉత్తరక్రియలు చేసి, పుత్రశోకంతో విలపించే సత్యవతిని ఓదార్చాడు.

కొంతకాల మయ్యాక సత్యవతి భీష్ముడితో, “నాయనా, మీ తండ్రి వంశాన్ని నిలబెట్ట

డానికీ, ఆయనకు పిండాలు వెయ్యటానికి నువ్వు ఒక్కడివే మిగిలావు. ఆపద్దర్శంగా, అంబికా అంబాలికల యందు నువ్వు సంతా నంకను. అది నీకు సమ్మతం కాకపోతే తగిన కన్యను పెళ్ళాడి మన వంశం నిలబెట్టు,” అన్నది.

భీష్ముడిందుకు సమ్మతించలేదు. “నేను చేసిన ప్రతిజ్ఞ తప్పను. ఇంద్రపదవి ఇస్తామన్నా నా నిర్ణయం మారదు. నువ్వు ఆపద్దర్శమని చెప్పేది అక్రరాలా అధర్మం. ఇంకొక ఆపద్దర్శంఉన్నది. దాన్నయినా పెద్దలనూ, ఆప్తు లనూ, మంత్రులనూ విచారించి మరీ అమలు చెయ్యాలి. ఆ ఆపద్దర్శమేమిటంటే, వంశం నిలబెట్టడానికి నీ కోడళ్ళు ఉత్తమ బ్రాహ్మణల ద్వారాసంతానం పొందవచ్చు. పూర్వం పరశు రాముడు ప్రపంచంలోని క్షత్రియులందరినీ చంపినప్పుడు, చనిపోయిన వారి భార్యలు బ్రాహ్మణోత్తముల ద్వారా సంతానం పొంది క్షత్రియ వంశాలు నిలబెట్టారు. కాబట్టి మనం కూడా ఇప్పుడు అలాగే చేయవచ్చు,” అన్నా డతను.