నియమం ఉన్నది: పెళ్ళయిన తరవాత నేను చేసే పనులకు అభ్యంతరం చెప్పినా, నన్ను నిందించినా, నేను నిన్ను విడిచి వెళ్ళిపోతాను," అన్నది ఆ స్త్రీ.

అందుకు సమ్మతించి శంతనుడామెను భార్యగా పరిగ్రహించాడు.

వారి దాంపత్యంలో ఆమెకు వరసగా మగ పిల్లలు కలుగుతూ వచ్చారు. పుట్టిన పిల్లలను పుట్టినట్టే ఆమె గంగలో పడేస్తూ వచ్చింది. ఇది శంతనుడికి చాలా బాధ కలిగించింది. కాని తాను ఇందుకు అభ్యంతరం చెచితే ఆమె తనను విడిచి పోతుందని భయపడి, ఏడుగురు కొడుకులను వరుసగా గంగపాలు కానిచ్చాడు.

కాని ఆమె ఎనిమిదవసారి మళ్ళీ కొడుకును కన్నప్పుడు, ఆ బిడ్డను చావనివ్వటం ఇష్టంలేక ఆమెను తూలనాడుతూ, “పుట్టిన కొడుకులందరినీ గంగలో వేశావు గదా. ఏ ఆడదైనా ఇలా సాంత బిడ్డలను చేతులారా చంపుకుంటుందా? ఇకనైనా ఈ పుట్టినవాళ్ళె బతికి ఉండనీ. ఇంతకూ నువ్వెవరు? కన్న బిడ్డలందరినీ కనికరం చూపకుండా ఎందుకిలా చంపుతున్నావు?” అని అడిగాడు శంత నుడు పట్టరాని ఆగ్రహంతో.

“నీకు కొడుకు కావాలని ఉంటే వీణ్ణి చంపకుండా నీకిస్తాను. నాకు అడ్డు చెప్పావు గనక నేనిక నిన్ను విడిచి వెళ్ళిపోతాను. నేనె వరిననీ, నా పిల్లలను ఎందుకు చంపాననీ అడిగావు. చెబుతాను విను. నేను గంగను. వసిష్ఠుడు అష్టవనువులను మనుషులుగా పుట్టమని శపించగా, వారు నన్నూ, నిన్నూ తల్లిదండ్రులుగా కోరుకున్నారు. వారి కోసమే నేను స్త్రీరూపంధరించి నిన్ను చేరి ఇన్నాళ్ళూ నీకు భార్యగా ఉన్నాను. నా గర్భాన పుట్టిన వసువులను త్వరలోనే వారి లోకానికి పంప గలందులకు వీలుగా పుట్టగానే చంపేస్తూ వచ్చాను. నీకు కొడుకు లేకుండా పోతాడేమో నని వీణ్ణి నీ కోరిక ప్రకారం బతకనిస్తున్నాను,” అన్నది గంగ.

అయితే, గంగ ఆ కొడుకును శంతనుడికి వ్యక్త, వాడితో సహా ఆ క్షణమే అంతర్ధాన మయింది.