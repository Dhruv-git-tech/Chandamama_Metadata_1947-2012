కలయచూసి, ఒరలో నుంచి స్వర్ణఖాగాన్ని బయటికి తీస్తూ, “నాతో కత్తి యుద్ధానికి తలపడే వీరులెవరో ముందుకు రండి!” అన్నాడు గంభీర స్వరంతో.

ఇది విన్న రాకుమారులలో గుసగుసలు ప్రారంభమయ్యాయి. ఆ వచ్చిన వ్యక్తి ఎవరో, అతడు ఒరలోంచిబయటికి లాగిన స్వర్ణఖాడ్డం ఎంత మహత్తు గలదో, వాళ్ళందరూ ఎరిగినదే. ఆ కారణం వల్ల, ఎవరూ సాహసించి, ముందుకు రాలేకపోయారు.

ఇంతలో ఒక మూల ఆసీనుడై వున్న కల్యాణవర్మ లేచి, “పోటీకి నేను సిద్ధం!” అంటూ ఒరలోంచి కత్తి దూసి ముందుకు వచ్చాడు.

కల్యాణవర్మను గుర్తుపట్టిన రాజసింహుడు, ఈసదింపుగా, “ఓహూ, నువ్వా! ఆ నాడు అడవిలో జరిగిన శృంగభంగం ఇంత లోనే మరిచావన్న మాట,” అన్నాడు.

ఇద్దరూ కత్తి యుద్ధం ప్రారంభించారు. రాజసింహుడి చేతిలోని స్వర్ణఖాడ్డం, కల్యాణ వర్మ కత్తిని ఖిణిల్లని తాకగానే, స్వర్ణఖాడ్డం కొయ్యకత్తిగా మారిపోయింది.

ఇది చూసి రాజసింహుడు తెల్లబోయాడు. రాకుమారి విజయేశ్వరి, రాకుమారుల కరతాళ ధ్వనుల మధ్య, కల్యాణవర్మ మెడలో పూల మాల వేసింది. చిత్రంగా వెంటనే కొయ్య కత్తి, స్వర్ణఖాడ్డంగా మారింది.

బేతాళుడు ఈ కథ చెప్పి, “రాజా, స్వర్ణ ఖాడ్డం సాయంతో, లోగడ రాజసింహుడు బలవంతులైన ఇద్దరు పారుగు రాజులను సులభంగా జయించాడు. అడవిలో కల్యాణ వర్మను క్షణాల మీద ఓడించాడు. అధర్మ యుద్ధంలో మాత్రమే గదా, స్వర్ణఖాడ్డం కొయ్య కత్తిగా మారుతుందని, ఆస్థాన దైవజ్ఞుడు చెప్పింది? అలాంటప్పుడు, తనను ప్రేమించిన రాకుమారి విజయేశ్వరిని భార్యగా చేసుకు నేందుకు అతడు కల్యాణవర్మతో చేసిన కత్తి యుద్ధం, అధర్మయుద్ధం ఎలా అవుతుంది? రాజసింహుణ్ణి ఎంతగానో ప్రేమించిన విజయేశ్వరి, అదంతా మరచినదానిలా కల్యాణ వర్మ మెడలో పూలమాల వేసి, అతణ్ణి భర్తగా స్వీకరించడం ఆశ్చర్యం కాదా? అంతే కాక,