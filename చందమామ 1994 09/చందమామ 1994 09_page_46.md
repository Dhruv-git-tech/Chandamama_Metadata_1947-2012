భార్యాపుత్రు లిద్దరినీ పోగొట్టుకున్న విచారంతో శంతనుడు హస్తినాపురానికి తిరిగి వచ్చాడు. కొంత కాలం గడిచింది. ఒకనాడు అతను వేటాడుతూ గంగా తీరానికి వచ్చి, గంగా ప్రవాహం చాలా సన్ననిపాయగా ఉండ టంచుసి ఆశ్చర్యపడ్డాడు. కారణం ఏమిటా అని పరిశీలించగా, ఒక యువకుడు బాణాలు వేసి గంగా ప్రవాహానికి ఆనకట్ట కడుతూం డటం శంతనుడి కంటపడింది.

అప్పుడు గంగ తన పూర్వ రూపంలో శంతనుడి ముందు కనబడి, ఆ కుర్రవాణ్ణి చూపి, “వీడు నేను నావెంట తెచ్చుకున్న నీ ఎనిమిదో కొడుకు. ఇంత కాలమూ నేను వీణ్ణి సక్రమంగా పెంచి పెద్దచేశాను. వీడు వసిష్ఠుడి వద్ద వేదవేదాంగాలు నేర్చుకున్నాడు,

పరశురాముడి వద్దధనుర్విద్య నేర్చుకున్నాడు.
వీడి పేరు దేవప్రతుడు. ఇక నువ్వు వీణ్ణి తీసుకుపో,” అన్నది.

శంతనుడు దేవప్రతుణ్ణితన వెంట హస్తినా పురానికి తీసుకుపోయి, యువరాజును చేసి చాలా సంతోషించాడు.

నాలుగు సంవత్సరాలు గడిచాయి. ఒక నాడు శంతనుడు యమునా తీరానికి విహారించబోయూడు. అక్కడ అతనికి అపూర్వమైన సువాసన తగిలింది. ఆ వాసన వచ్చిన దిక్కుగా వెళ్ళి, ఒక అపురూప సుందరి శరీరం నుంచి ఆ సుగంధం వస్తున్నట్టు తెలుసుకుని, శంతను డామెను ఆశ్చర్యంతో పలకరించి, “నువ్వేవరు? ఎవరి కూతురువు?” అని అడిగాడు.