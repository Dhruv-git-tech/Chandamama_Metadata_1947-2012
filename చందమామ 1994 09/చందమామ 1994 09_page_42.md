చింపిరయ్య రాజుకు నీరసంగా నమస్క
రించి, “ప్రభూ! నిన్న తామెదురవడం వల్ల,
ఏనాడూ లేనిది నా గొడ్డలి వేటుకు మహా
వృక్షాలు, మునగ కొమ్మల్లా తెగి నేలకూలినై.
ఆ విధంగా నాకు నిన్న కట్టెలమ్మగా రెట్టింపు
రాబడి వచ్చింది. మహాప్రభువులైన తమ
పేరు ఒకటికి రెండుసార్లు చెప్పుకుని, నేనూ,
నా భార్యాబిడ్డలూ కడుపునిండాతిండితిన్నాం,”
అన్నాడు.

ఇది విన్న రాజు చంద్రవర్ధనుడు వరమా
నందంచెంది ఏదో అనబోయేంతలో, దాపుల
నున్న రాజవైద్యుడులేచి, “మహా రాజా! వీడు
చెప్పింది పచ్చి అబద్ధం. నిన్న వీడు ప్రాణా
పాయ స్థితిలో అడవిలో పడివుంటే, సమయా
నికి నేను చికిత్స చేసి బతికించాను,” అన్నాడు.

రాజు మండిపడి, “ఏరా, పొగరుబోతా! నాకే
అబద్ధం చెబుతావా? అసలేం జరిగిందో
వున్నది వున్నట్టు చెప్పకపోయావో, నిలువునా
నీ చర్మం ఒలిపించడమే కాదు, ఆ తర్వాత
శిరశ్చేదం చేయిస్తాను,” అన్నాడు.

దానితో చింపిరయ్య గజగజ వణికిపోతూ
జరిగింది ఇలా చెప్పాడు:

అడవికి కట్టెల కోసం బయలుదేరిన చింపి
రయ్యకు, రాజు ఎదురై హెచ్చరించడంతో
మనసు మనసులో లేదు. వాడు అడవి చేరు
కుని, ఒక చెట్టును నరక దలచి పరధ్యానంగా,
దాని మొదలు దగ్గిరున్న పుట్ట మీద కాలు
వేశాడు. ఆ మరుక్షణం అందులో వున్న తాచు
పాము వాణ్ణి కాటు వేసింది. వాడు నురుగులు
కక్కుకుంటూ కుప్పకూలిపోయాడు.