“సర్వేజనాః సుఖినో భవంతు — అన్నారు పెద్దలు. అలా అనడం శుద్ధ తప్పు. జనులంతా సుఖంగా వుండాలని ఎందుకు కోరుకోవాలి? అందులో దొంగలూ, దోపిడీదారులూ, హంత కులూ వున్నారు. వీళ్ళందరూ సుఖంగా వుండాలని కోరుకుంటే, ప్రపంచం కల్లోలమైపోదా? కావున, వాళ్ళందరినీ మినహాయించి ‘సర్వ సాధు జనాః సుఖినో భవంతు’ అని వుంటే బాగుంటుంది!” అన్నాడు మైనాకుడు.

సభలో ఒక్కసారిగా కరతాళ ధ్వనులు మిన్నుముట్టాయి. అంతా మైనాకుడిని మెచ్చు కోలుగా చూశారు. మైనాకుడు ఒకసారి సభను కలయజూసి, గర్వంగా గొంతు సర్దుకుని ఏదో చెప్పబోయాడు. మొదటి నుంచీ మైనా కుడి ధోరణికి ఎంతో విసుగెత్తి, అతడికి

గర్వభంగం చేసే అవకాశం కోసం ఎదురు చూస్తున్న ధరహాసుడనే విదూషకుడు, మైనా కుడి నుద్దేశించి, “నువ్వు చెప్పేది తప్పు!” అన్నాడు గట్టిగా.

సభ ఒక్క క్షణం నిశ్చబ్దమైంది. అంతా ధరహాసుడి వంక చూశారు.

మైనాకుడు, ధరహాసుడికేసి నిర్లక్ష్యంగా చూస్తూ, “ఏమిటా తప్పు?” అన్నాడు కఠినంగా.

“నువ్వు అహంకొద్దీ ఒళ్ళు మరచి, అనాలో చితంగా మాట్లాడుతున్నావు. సర్వేజనాఃసుఖినో భవంతు అన్న సూక్తి శతాబ్దాల శాస్త్రజ్ఞానాన్ని, సంవత్సరాల అనుభవజ్ఞానాన్ని మేళవించి, త్రికాలజ్ఞులైన మేధావులు చెప్పినది. నాకు అవకాశం ఇస్తే, నువ్వు చెప్పింది తప్పు అని నిరూపిస్తాను,” అన్నాడు ధరహాసుడు.