వార్తలు - విశేషాలు

# పశ్చిమ ఆసియాలో శాంతికి మరొక ఒప్పందం!

ఆగస్ట్ 3వ తేదీ జోర్డానియా విమానం పారుగు దేశమైన ఇజ్రాయెల్ మీద స్వేచ్ఛగా ఎగిరింది. ఇందులో విశేషమేమిటని అంటారా? ఆ విమానాన్ని జోర్డానియా రాజు హుస్సేన్ ఇబిన్ తలాల్ స్వయంగా నడిపాడు. ఇందులో మాత్రం వింత ఏమిటి అని అనుకుంటున్నారా? కాని ఇందులో గొప్ప విశేషమే వుంది. ఎందుకంటే జూలై 25వ తేదీకి పూర్వం అలా పయనించే అవకాశం జోర్డాన్ రాజుకు లేదు. ఆరోజే జోర్డాన్ రాజు, ఇజ్రాయెల్ ప్రధాన మంత్రి ఇప్పాక్ రాబిన్ చారిత్రాత్మకమైన ఒప్పందంలో సంతకాలు చేశారు. ఆ ఒప్పందం వాషింగ్టన్, వైట్ హౌస్ 'రోజ్ గార్డెన్'లో జరిగింది. అమెరికా అధ్యక్షుడు బిల్ క్లింటన్ ఆ ఒప్పందాన్ని 'వాషింగ్టన్ డిక్లరేషన్'గా ప్రకటించి అందులో సాక్షి సంతకం పెట్టాడు.

ఇటీవల రోజ్ గార్డెన్ లో జరిగిన రెండవ ఒప్పందం ఇది. మొదటి ఒప్పందం గత సెప్టెంబర్ 3వ తేదీ ఇజ్రాయెల్ ప్రధాని రాబిన్, పాలస్తీనా విమోచన సంస్థ నాయకుడు యానర్ ఆరాఫత్ మధ్య జరిగింది. బిల్ క్లింటన్ సమక్షంలో జరిగిన ఆ ఒప్పందంపై సంతకాలు చేసి ఇరువురూ కరచాలనం చేసుకుని నలభై యేళ్ళ శత్రువ్వానికి అంతం పలికారు.

ఇప్పుడు హుస్సేన్, రాబిన్ లు 'వాషింగ్టన్ డిక్లరేషన్' అనే ఒప్పందంపై సంతకాలు చేసి, ఉభయ దేశాల మధ్య 1948వ సం॥ నుంచి సాగిన ఘర్ణణలను ఆపారు. జోర్డాన్ రాజు విమానం ఇజ్రాయెల్ లో ప్రవేశించి, రాజధాని టెల్ అవివ్నూ, జెరూసలెం నగరాన్నీ చుట్టిరావడంతో ఇది రుజువయింది. ఇన్నాళ్ళ తరవాత ఇజ్రాయెల్ లో ప్రవేశించిన మొట్టమొదటి జోర్డాన్ విమానం ఇదే కాబట్టి 'వాషింగ్టన్ డిక్లరేషన్'లాగా దీనిని కూడా చిరస్మరణీయమైన సంఘటనగా చెప్పుచెచ్చు.

సుదీర్ఘకాలం కొనసాగిన పగనూ, ఘర్ణణలనూ మరిచి, ఉభయ దేశాలు మిత్ర దేశాలుగా మారడానికి దారితీసిన పరిస్థితులను తెలుసుకోవాలంటే గత చరిత్రను క్లుప్తంగా పరిశీలించాలి.

జోర్డాన్ నదీ తీరంలో సారవంతమైన భూములు ఏర్పడటంతో క్రి.పూ. 4000 సంవత్సరాల నాడే ప్రజలు అక్కడ చేరి నివాసాలు ఏర్పరచుకున్నారు. క్రి.పూ. 64వ సంవత్సరంలో ఇప్పటి జోర్డాన్ ప్రాంతం అనాటి రోమన్ సామ్రాజ్యం కందికి వచ్చింది. క్రి.శ. 7వ శతాబ్దంలో అది అర బ్బుల అధికారంలోకి మారింది. 1096-99 మధ్య కాలంలో ఈ ప్రాంతాన్ని యూరప్పకు చెందిన