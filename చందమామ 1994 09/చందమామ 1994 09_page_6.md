చంద్రమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

## అందరికీ ఆరోగ్యం - పాఠశాలల బాధ్యత!

ఆరోగ్యమే మహాభాగ్యం అన్న సూక్తి అందరూ ఎరిగినదే. మనిషి ఆరోగ్యం కేవలం వ్యక్తిగత విషయంగానే కాకుండా సామాజిక విషయంగా కూడా ఇవాళ గుర్తింపు పాందింది. ఆరోగ్యకరమైన వ్యక్తి, కుటుంబ క్షేమానికి, దేశ సౌభాగ్యానికి మూలాధార శక్తి అన్న సత్యాన్ని గుర్తించడం వల్లే ఈనాడు ప్రతి దేశం తన దేశ ప్రజల ఆరోగ్య పరిరక్షణ కోసం తగిన చర్యలు తీసుకుంటున్నది. తత్థ లితంగానే క్రమంగా వ్యాధులు తగ్గి, మనిషి ఆయుఃప్రమాణం పెరుగుతున్నది.

అనారోగ్యానికి పోషకాహారలోపంతో పాటు ముఖ్యంగా మూడు కారణాలు చెప్పవచ్చు. అవి : తాగే నీటి కాలుష్యం; పీల్చే గాలి కాలుష్యం; అపరిశుభ్రత. వ్యక్తిగత పరిశుభ్రతను గురించి చిన్న ప్పటినుంచే విద్యార్థులకు బోధించడం చాలా అవసరం. విద్యార్థులకు విద్యతో పాటు పరిశుభ్రతను గురించీ, ఆరోగ్య సూత్రాలను గురించీ పాఠశాలలో బోధించాలి. బోధించిన సూత్రాలను సక్రమంగా పాటిస్తున్నారా అని ఉపాధ్యాయులు రోజూ విద్యార్థులను పర్యవేక్షించాలి.

ఉపాధ్యాయులూ, విద్యార్థులూ కలిసి తల్లిదండ్రులకూ, ఇతరులకూ పరిశుభ్రతను గురించి తెలియజెప్పాలి. అలా చేసి నప్పుడు అందరికీ ఆరోగ్యం అన్న మన లక్ష్యాన్ని త్వరగా చేరుకో గలం.

సంపుటి : 96

సెఫ్టెంబర్ '94

సంచిక : 3

విడిప్రతి : 4.00

సంవత్సర చందా : 48.00