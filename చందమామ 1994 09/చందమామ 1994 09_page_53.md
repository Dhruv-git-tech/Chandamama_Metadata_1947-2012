మైనాకుడి అహంకారం

నిరంజనవరంలోని మైనాకుడికి తాను గొప్పపండితుడినన్న అహంవుండేది. ఆ అభి ప్రాయంతో అతడు ప్రాచీన కవుల గ్రంథాలన్నీ క్షుణ్ణంగా చదివి, అందులో తాను లోపాలను కున్నవి ఏర్పి కూర్చి, తూర్పారబట్టడమే పనిగా పెట్టుకున్నాడు.

మైనాకుడు పేరాందిన పండిత సభలలో సైతం ప్రశంసలూ, సత్కారాలూ పాందుతూ సౌశీల్యదేశ రాజధాని మలయావతీ నగరం చేరాడు.

అక్కడి రాజు సర్వోత్తముడు, కవి పండిత పోషకుడుగా మంచి పేరు తెచ్చుకున్నాడు. ఆయన ఆస్థానంలోని కవి పండితులు దిగ్గ జాల వంటివారని ప్రతీతి. మైనాకుడి రాకలోని ఆంతర్యం తెలుసుకున్న సర్వోత్తముడు, ఒక నాడు నిండు సభలో తన ఆస్థాన పండితులతో వాదించడానికి అతడికి అవకాశం కల్పించాడు.

మైనాకుడి ప్రసంగం వింటూ, పండితు లందరూ తాము చదివిన ప్రాచీన కావ్యాలను, అతడు తమకు తెలియని మరొక కొత్త కోణం నుంచి చూసి చెబుతున్నాడా అని ఆశ్చర్య పోసాగారు. వాళ్ళల్లో ఏ ఒక్కరూ అతడిని ఖండించే ప్రయత్నం చెయ్యలేదు.

ఆస్థాన పండితుల మౌనం, ఓటమిగా భావించిన మైనాకుడికి ఎక్కడలేని ఆనందం కలిగింది. సరస్వతీ నిలయమైన సర్వోత్తముడి పండిత సభను జయించడం సామాన్య విషయమేం కాదు!

తన పండితులు మౌనంగా ఓటమిని అంగీకరించడం, రాజు సర్వోత్తముడికి చెప్ప రానంత అవమానకరంగా తోచింది. మైనా కుడు తన ప్రసంగాన్ని వెల్లువలా సాగిస్తూనే వున్నాడు. ఆ సమయంలో అతడు కొన్ని సూక్తులను ఉదహరిస్తూ, వాటిలో తను ఊహించిన దోషాలను ఎత్తి చూపసాగాడు.