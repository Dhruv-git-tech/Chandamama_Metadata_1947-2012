ఆయన మీరేమి చెప్పినా అంగీకరించమని సలహా ఇచ్చారు,” అన్నాడు.

“బహుశా ఆయన నాతో వాదించడానికి భయపడి వుంటాడు. రాజాస్థాన పండితుల నందరినీ ఓడించిన వాడంటే ఎవరికైనా భయం సహజం!” అన్నాడు పేరిశాస్త్రి రవంత గర్వంగా.

దీనికి పట్టణంపెద్ద కాస్త తటపటాయించి, “సరే, ఇక మీకు అసలు సంగతి చెప్పక తప్పదు. ఆయన మహాజ్ఞాని కదా! ఆపైన వైద్యం కూడా తెలుసు. అందువల్ల, రోగులతో వాదించరు,” అన్నాడు.

“అంటే, నేను రోగినా?” అన్నాడు పేరిశాస్త్రి చిరాగ్గా.

“ఆయన మిమ్మల్ని మొదటి నుంచి రోగి గానే భావించారు. అందుకే మిమ్మల్ని శ్రద్ధగా గమనించి తలనొప్పికి మందిచ్చారు. ఎండలో వెళుతూంటే గాడుగు ఇచ్చారు. తిరుగు ప్రయాణానికి ఉసిరికాయ లిచ్చారు,” అన్నాడు పట్టణంపెద్ద.

“నా రోగం సంగతి సరే! నా మాటలు విన డానికేం?” అని అడిగాడు పేరిశాస్త్రి అసహ నంగా.

“అయితే వినండి!” అంటూ పట్టణంపెద్ద ఒక క్షణం ఆగి, “అయ్యా! తన పరిపాలనలో వున్నఏ పట్టణమైనా సుఖశాంతులతో వుంటే రాజు సంతోషించాలి. దానికి బదులు రాజు కలవరపడుతున్నాడంటే, ఆయన ఆరోగ్యం

సరిగా లేదని అర్థం. పండితులైన తమరు రాజుకు హితవు చెప్పకుండా, ఆయన చెప్పినట్లే చేస్తానంటూ ఇక్కడికి రావడం కూడా రోగ లక్షణమేనట! అవసరం లేని వాళ్ళకు ఏదో చెప్పాలనుకోవడం రోగమేనట!” అన్నాడు.

ఇది వింటూనే పేరిశాస్త్రికి చాలా కోపం వచ్చింది. ఆయన ఇంచుమించు అరుస్తు న్నట్లుగా, “అయితే, మీపట్టణం వాళ్ళందరూ నే చెప్పినదంతా ఎందుకు విన్నట్లు? అన్నిటికీ ఎందుకు అంగీకరించినట్లు? నన్నెన్నో కోర్కెలు ఎందుకు కోరినట్లు?” అని అడిగాడు.

“అయ్యా! తమరు అన్యధా భావించకండి. అదంతా ఆ మహాజ్ఞాని తమకిచ్చే చికిత్సలోని