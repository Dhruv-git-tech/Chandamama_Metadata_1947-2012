ఆ మరుక్కణం కొయ్యకత్తి, స్వర్ణఖడ్గంగా మారడంలోని అంతరార్థమేమిటి? ఈ సందేహ లకుసమాధానంతెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “ధర్మయుద్ధంలో మాత్రమే స్వర్ణఖడ్గం జయాన్ని కలిగిస్తుందని, దైవజ్ఞుడు చెప్పినదాంట్లో సంశయానికి ఏ మాత్రం తాపు లేదు. ఒక రాజ్యం కరువు కాటకాల్లో కుమిలిపోతూ ఉన్నప్పుడు, దాన్ని ఆక్రమించబోవడం క్షాత్రధర్మం కాదు, అమా నుషం. ఆ కారణం వల్లనే, ఆ యుద్ధంలో స్వర్ణఖడ్గం రాజసింహుడికి విజయం చేకూ ర్చింది. ఇక, కల్యాణవర్మ విషయంలో అతడు తనను ప్రేమించని రాకుమారిని బలవంతంగా ఎత్తుకుపోవాలని చూశాడు. ఆ సమయంలో ధర్మం కల్యాణవర్మ పక్షాన లేదు. అందుచేతనే స్వర్ణఖడ్గం చేతగల రాజసింహుడి వల్ల అతడు చిత్తుగా ఓడిపోయాడు.

ఈ జరిగినంతవరకూ, ధర్మం రాజసింహుడి పక్షానే వున్నది. పట్టమహిషి వుండగా, మరొక వివాహం చేసుకోవడం రాజులకు

నిషిధ్ధం కాకపోయినా, ధర్మసమ్మతం అని మాత్రం అనలేం. అది మొదటి భార్యకు ద్రోహం చేసినట్లే అవుతుంది. అందువల్లనే, రాజసింహుడు, కల్యాణవర్మతో కత్తియుద్ధం చేసే సమయంలో స్వర్ణఖడ్గం, కొయ్యకత్తిగా మారి అతణ్ణి భంగపాటుకు గురిచేసి కనువిప్పు కలిగించింది.

పోతే, స్వయంవర నిబంధనల ప్రకారం, కత్తియుద్ధంలో నెగ్గినవాణ్ణే విజయేశ్వరి తన భర్తగా ఎన్నుకు తీరాలి. ఇందులో ఆమె ఇష్టా ఇష్టాల ప్రసక్తి ఆవంతైనా లేదు. స్వయంవర ఫలితాన్నిఎదిరించగలస్వతంత్రురాలుకాదామె. ఎప్పుడైతే ఆమె, కల్యాణవర్మ మెడలో పూల మాల వేసి, భర్తగా వరించిందో — ఆ క్షణంలో రాజసింహుడు, ఆమెను భార్యగా పొందే అవ కాశాన్నిశాశ్వతంగాకోల్పోయాడు. కనక, కొయ్య కత్తి తిరిగి స్వర్ణఖడ్గంగా మారింది,” అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)

(ఆధారం: రాఘవరాజు పట్టాభిరామరాజు)