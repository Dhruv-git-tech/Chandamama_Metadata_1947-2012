బాడుగ ఇల్లు

హేలాపురిలో నందయ్య అనే అతను బాడుగ ఇంట్లో వుంటున్నాడు. ఇంటి యజమాని తన కుమార్తె వివాహం కారణంగా, నందయ్యను వెంటనే ఇల్లు భాళీచేయమని అడిగాడు.

నందయ్యకు నలుగురు పిల్లలు. అతను ఎన్ని బాడుగ ఇళ్ళు చూసినా, అంతమంది పిల్ల లున్న వాళ్ళకు ఇల్లు అద్దెకివ్వమని యజమానులు నిర్మోహమాటంగా చెప్పేస్తున్నారు. పిల్లల వల్ల గొడవలెక్కువని వాళ్ళ భయం. నందయ్య, ఇంటి యజమానికి పరిస్థితిఎంతవివరించినా, అతను మాత్రం ఇవేవీ పట్టించుకోకుండా, ఇల్లు భాళీచేయమని వత్తిడి చేస్తూనే వున్నాడు.

ఇదంతా గమనిస్తున్న నందయ్య రెండో కొడుకు తొమ్మిదేళ్ళవాడు, వక్క వీధిలో భాళీగా వున్న ఒక ఇంటికి వెళ్ళి, దాని యజమానిని ఇల్లు అద్దెకు కావాలని అడిగాడు.

“ఇల్లు అద్దెకు కావాలని కొందరు వచ్చిపోతున్నారు. ఏమైనా, పిల్లలున్న వాళ్ళకు మాత్రం ఇల్లు అద్దెకివ్వం,” అన్నాడు ఇంటి యజమాని.

దానికి నందయ్య కొడుకు, “నిజం చెపుతున్నానండి! నాకు పిల్లలు లేరండి. అమ్మా, నాన్నా, అన్నయ్య, అక్కడెల్లి వున్నారంతే. కాస్త దయవుంచి ఇల్లు అద్దెకివ్వండి,” అని అడిగాడు ముద్దుగా.

వాడి తెలివితేటలకు ముచ్చటపడి, వెంటనే ఇల్లు అద్దెకివ్వడానికి ఒప్పుకున్నాడు ఇంటి యజమాని. ఈ విధంగా నందయ్య అద్దె ఇంటి నమన్య తీరడమే గాక, నలుగురూ అతడి కొడుకు తెలివితేటల్ని గొప్పగా మెచ్చుకున్నారు.

—కోనే నాగ వెంకట ఆంజనేయులు