ప్రతీవాడూ కళ్ళారా చూసినదీ, చెవులారా విన్నదీనూ!” అన్నారు గ్రామస్థులు.

వాళ్ళ అజ్ఞానాన్నీ, అమాయకత్వాన్నీ చూసి సుబుద్ధి నివ్వెరపోయాడు. అతను ఊళ్ళో ఎందరినో అడిగి చూశాడు. కొరివిదయ్యాలను దాదాపు ప్రతివాడూ చూశాడు. మేనాల మోతల చప్పుడూ, వెర్రినవ్వులూ విననివాళ్ళు ఒక్కరూ లేరు. ఇద్దరు ముగ్గురు రైతులు దయ్యాలభూమిలో దారుణంగా చచ్చిన మాట కూడా నిజమే.

సుబుద్ధి రాత్రివేళ బయటికి వచ్చాడు. వీధి నిర్జనంగా ఉన్నది. అతను ఉత్తరంగా నడిచి వెళ్ళాడు. ఊరి చివర చేరేసరికి దయ్యాల భూమిలో ఉన్న మర్రిచెట్టు కన బడింది. దాని పైభాగాన తెల్లగా ఏదో ఆడి

నట్టు అనిపించింది. దానికి ఒక పక్కన గుప్పున పెద్ద మంట లేచి ఆరిపోయింది. ఎవరో వికారంగా నవ్వారు.

సుబుద్ధి కోపంతో పళ్ళు కొరికి, తాను చెయ్యవలిసినదేమిటో ఆ క్షణానే నిర్ణయించుకుని, ఇంటికి తిరిగి వచ్చేసి పడుకున్నాడు.

మర్నాడు అతను మధ్యాహ్న భోజనం చేసుకుని, తనకు కావలసిన వస్తువులన్నీ మూటగట్టుకుని, తాను మరొక చోటికి వెళ్ళి పోవాలని నిశ్చయించుకున్నట్టు గ్రామంలో అందరికీ చెప్పివచ్చాడు.

“వెళ్ళే వాడివి పాద్దుండగానే బయలు దేరు,” అని ఊళ్ళోవాళ్ళు సలహా ఇచ్చారు.

ఇంకో గంటకు సూర్యాస్తమయం అవు తుందనగా సుబుద్ధి దయ్యాల భూమి కేసి