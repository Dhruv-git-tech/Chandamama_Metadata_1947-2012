రేపు ఊరికి పోతున్నాను. తమ చందా దయచేయించండి," అని అడిగాడు.

"అదేమిటి? గుమాస్తా ఇయ్యలేదా? ఇయ్యమని మొన్ననే చెప్పానే? సరే, ఈరోజు గుమాస్తా ఊళ్ళోలేడు, మీరు రేపు రండి," అన్నాడు కస్తూరి రంగయ్య.

ఉసూరుమంటూ హరిదాసు వెళ్ళి పోయి, మర్నాడు గుమస్తా తిరిగివచ్చిన సంగతి తెలుసుకుని చూడబోయాడు. గుమస్తా అతన్ని చూసి, "ఏమిటి ఇలా పచ్చారు?" అని అడిగాడు.

హరిదాసు జరిగినదంతా చెప్పాడు.

గుమస్తా క్షణం ఆలోచించి, "హరిదాసు గారూ, మీరు ఏమీ అనుకోకండి. చందా వేసేవరకే రంగయ్యగారు ఉదారుడు. ఆయనను చూసి మిగతావాళ్లు చందాలు వేస్తారే, ఆవన్నీ తానువేసిన చందాలే అనుకుంటాడాయన! రంగయ్యగారి చందామీద ఆశపెట్టుకోకండి," అన్నాడు.

హరిదాసుకు విషయం బోధపడింది. అ సాయంకాలం కస్తూరి రంగయ్య

పదిమందితో మాట్లాడుతుండగా హరిదాసు వచ్చి, "అయ్యా, నేను వెళ్లిపోతున్నాను. శలవిప్పించండి. నాతో మీరు ఒక్క అబద్ధమే చెప్పారు: మీ చందా సొమ్ము నా కియ్యమని మీ గుమస్తాతో చెప్పా నన్నారే అది ఒక్క టే మీరు ఆడిన అబద్ధం. నేను మీ గురించి ప్రశంసిస్తూ అబద్ధాలు చాలా ఆడాను. బీదవాణ్ణి కావటంచేత కక్కుర్తిపడి అసత్యాలాడక తప్పలేదు. అందుకే తమకు నాపై అనుగ్రహం కలగలేదనుకుంటున్నాను," అన్నాడు.

పదిమంది మధ్య కస్తూరి రంగయ్యకు తల తీసేసినట్టయింది. వాళ్ళంద రూ హరిదాసుకు ఛందాలిచ్చిన వాళ్ళే. అతను వెళ్ళిపోతున్న హరిదాసు ను వెనక్కు పిలిచి గుమస్తా మీద ఎగిరిపడి, పాతిక రూపాయలూ ఇప్పించాడు. ఇంత కాలానికి కస్తూరి రంగయ్యకు చెప్పతో కొట్టినట్టు చెయ్యగలవాడు దొరికాడుగదా అని ఊళ్ళోవాళ్ళు సంతోషించారు.