అందుకే చచ్చిపోయిన ఇద్దరు జమీందార్ల పాప పుణ్యాలు దీనిమీద ఆధారపడి వున్నాయి. రావు బహదూర్ హయాంలో ఆయన ఇందులోని నీళ్లు రైతుల పాలాల కిచ్చి, మిగిలిన నీరే తన పాలాలకు పెట్టుకునేవాడు. తన పాలాలు పండక పోయినా, రైతుల పాలాలు పండితే చాలుననుకునేవాడు. బతికినన్నాళ్లూ ధర్మదాతగా పేరు పొంది, చచ్చి ఉత్తముడుగా స్వర్గానికి వచ్చాడు. తరవాత, అతని కొడుకెన రామచంద్ర బహదూర్ స్వార్థపరుడు; తన కడుపు నిండినాకనే ఇతరులను తిననిచ్చే స్వభావం గలవాడు; తన పాలాలకు నీరు సరిపడితేనే ఇతరుల పాలాలకు ఇచ్చే వాడు. ఆ కారణంచేత అతను స్వర్గానికి కాకుండా, నరకానికి కాకుండా మధ్యలో వేళ్లాడుతున్నాడు. రావు బహదూర్ ఉత్తముడు, రామచంద్ర బహదూర్ మధ్యముడు, ఇప్పుడున్నవాడు అధికముడు అన్నాడు.

వెంటనే జమీందారు చిన్నడి కాళ్లమీద పడే, “నేనే, బాబూ, ఆ అధముణ్ణి! నేను స్వర్గానికి వెళ్లే ఉపాయంచెప్పు,” అన్నాడు.

చిన్నడు జమీందారును లేవనెత్తి, “భయపడకు! పాపభీతి ఉంటే చాలు, అన్ని పాపాలూ పోతాయి. నేను చెప్పినట్టు చేశావంటే, నువే కాకుండా నీ తండ్రి కూడా స్వర్గానికి వెళ్లగలడు. చూడు, మీ తాత చేసిన పుణ్యం అతన్ని స్వర్గానికి లాగుతుంటే, నువు చేసిన ఫాపం అతన్ని నరకంకేసీ లాగుతున్నది. ఇప్పుడు నువ్వు ఎన్నో పుణ్యకార్యాలు చేస్తేగాని మీ తండ్రికి, నీకూ విమోచనం కలగదు. గతాన్ని మరిచిపోయి, కొత్త జీవితం ప్రారంభించు. ఈ చెరువులోనీరు రైతుల పాలాలకు విడుదల చెయ్యి అన్నాడు.

తరవాత త్వరలోనే జమీందారు ధర్మ దాతగా పేరు తెచ్చుకున్నాడు. అతడి చెరువులో ఏటా కొత్తనీరే ఉంటూ వచ్చింది.