“నా కిస్తానన్న అర్హ రాజ్యాన్ని రాజు మరెవడికో ధారపోస్తున్నట్టున్నది; నేను సహించను!” అంటూ కేకపెట్టాడు.

ఆంగరక్షకుడు వెళ్ళేసరికి, రాజు దుర్మఖుడు ఒక పెద్ద చెట్టుకు ఏట వాలుగావున్న కొమ్మచివరకు పాకి పోతున్నాడు. అతడికి కొంచెం ఎడంగా చిరుతపులి ఒకటి, కోరలుచాచి, చిన్నగా అరుస్తూ ముందుకుపోతున్నది. చెట్టుకింద ఒక ఆటవికుడు బాణం ఎక్కుబెట్టి నిలబడివున్నాడు.

ఆంగరక్షకుణ్ణి చూస్తూనే రాజు దుర్మఖుడు పెద్దగా మూలిగి, “ఒరే, అంగరక్షకా! అలా చూస్తావేం? ఈ పులి నన్ను నోటపట్టకముందే బాణం కొట్టి చంపు. ఆటవిక మందమతి వెధవ నుంచి విల్లంబులు లాకోక్కే,” అన్నాడు.

ఆమాటలకు అంగరక్షకుడు ఏమాత్రం తొణకుక్కండా, “మహారాజా! చిరుత పులిని చంపితే, అర్ధరాజ్యం యిస్తానని కేకపెట్టింది, మీరేనా?” అని అడిగాడు.

“అవునా, నేనే! మీదికి దూక్క ముందే పులిని బాణంతో కొట్టు,” అని దుర్మఖుడు కీచుమంటూ అరిచాడు.

“మా ఇద్దరికీ రాజ్యాన్ని చెరి సగం పంచేస్తే, యిక మీకు మిగిలేదేమిటి, మహారాజా?” అన్నాడు అంగరక్షకుడు.

“ప్రాణాలురా! నిండు ప్రాణాలు!” అంటూ రాజు పెద్దగా అరిచాడు.

ఆటవికుడు దుర్మఖుడి కేసీ, తన పక్కనే నిలడిన అంగక్షకుడి కేసీ అమాయికంగా ఓమారు చూసి, “నాకు రాజ్యాలూ వద్దు, అర్ధరాజ్యాలూ వద్దు, ఐదువరహాలిస్తే చాలు!” అంటూ చిరుతపులి, దుర్మఖుడి మీదికి దూక బోతున్నంతలో, గురిగా దానికేసి బాణం కొట్టాడు.

బాణం వచ్చి డౌక్కలో తగలగానే గర్జిస్తూ చిరుతపులి, దాని పంజాదెబ్బకు కొమ్మ పట్టువిడిచిన రాజు దుర్మఖుడూ కలిసికట్టుగా, పై నుంచి దభీమంటూ కిందికివచ్చి పడ్డారు. —(ఇంకావుంది)