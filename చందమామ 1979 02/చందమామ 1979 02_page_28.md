చెప్పి శోభనాద్రి వెళ్లిపోయాడు.

అ సాయంత్రమే గవర్రాజుగారు రెండవ స్నేహితుడైన వెంకటేశాన్ని రప్పించి, అ ముంతల రహస్యాన్ని వాడితో కూడా చెప్పి, శోభనాద్రిని కోరినట్లే, ''ఈ ఉపకారం నాకు నువ్వు చెయ్యాలి. ఈ రహస్యాన్ని నువ్వు శోభనాద్రికి కూడా తెలవనివ్వ కూడదు. వాడంటే నాకు నమ్మకం లేకనే, నీకు కబురు చేయించాను,'' అన్నాడు.

''వాడి కెందుకు తెలవనిస్తాను?.... ఇంక మీరు నిశ్చింతగా ఉండవచ్చు. వ్యవహారమంతా నేను చూసుకుంటాను,'' అని నమ్మకంగా అన్నాడు వెంకటేశం.

కొన్నాళ్లయాక గవర్రాజుగారి భార్య కావమ్మగారు శోభనాద్రితో, ''డబ్బుకి చాలా ఇబ్బందిగా వుంది. ఒక్క పాతిక రూపాయలు బదులు కావాలి,'' అని అడిగింది.

''నా దగ్గిర సొమ్ము ఎక్కడిది? అంతేగాకుండా మీరు మాత్రం అప్పుచేసి ఎన్నాళ్లు గడపగలరు? మీ యిల్లు అమ్మేస్తే ఒక వెయ్యి రూపాయలు వస్తుందే. అలా చెయ్యకూడదా?'' అన్నాడు శోభనాద్రి.

''నా కీ ఆలోచన తోచిందికాదు. అమ్మేటట్లయితే రాత్రి నిశ్చయించుకు

చెబుతాను,'' అన్నది అవిడ.

ఈ సంగతి ఇలా ఉండగా, ఆ సాయంత్రమే వారింటికి వెంకటేశం వెళ్లాడు. ''శోభనాద్రి ఇల్లు అమ్మితే వెయ్యి రూపాయలు వస్తుందన్నాడు,'' అని అవిడ ఆ సంగతి అతడితో చెప్పింది.

అందుకు వెంకటేశం, ''వెయ్యేమిటి? మీరే అమ్మదలుచుకుంటే, పదిహేను వందలిస్తాను,'' అన్నాడు.

మర్నాడు ప్రాద్దుట మళ్ళీ వచ్చిన శోభనాద్రితో, కావమ్మ వెంకటేశం సంగతి చెప్పింది. ''నేను రెండు వేలిస్తాను,'' అన్నాడు శోభనాద్రి.

పదహారు వేల రూపాయలు ముంత