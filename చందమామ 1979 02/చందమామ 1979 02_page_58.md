ఊర్మీళ గోడకానుకుని, ఏడుస్తూ కూర్చున్నది.

ఇంతలో అటక మీదినుంచి ఎవరో దభిమని కిందికి దూకారు. అది ఒక దొంగవాడు. చీకటి పడకముందే వాడు ఇంట్లో ప్రవేశించి, సమయం కోసం అటక ఎక్కి కూర్చున్నాడు. వాడి నల్లటి శరీరమూ, కోర మీసాలూ, చేతిలో పదు నైనకత్తి చూడగానే చిరంజీవి పైప్రాణాలు పైనే పొయాయి. ఏమిచేయటమా అని, అతడు దిక్కులు చూడసాగాడు.

దొంగకత్తిని చిరంజీవి పీకకు అనించి, “అలా మొద్దులా నిలబడ్డావేం? ఇంట్లో ఉన్న నగా, నట్రా మూట కట్టుకురా,” అన్నాడు కర్కశంగా.

చిరంజీవి గజగజలాడిపోతూ, “కాస్త కత్తి కిందికి దించండి, కదలలేకుండా ఉన్నాను.” అన్నాడు.

తర వాత అతను, దొంగ తనను వెన్నుంటిరాగా, పెట్టెలో ఉన్న నగలూ, డబ్బూ బయటికి తీసి, మూటగట్టి, దొంగ చేతికి ఇచ్చాడు.

దొంగ అనగల మూట చంకలో పెట్టుకుని, “ఏదీ ఉల్లిగడ్డల పులుసూ, ఉల్లి ఆకుల కూరా? నీ భార్యను త్వరగా వడ్డించమను!” అన్నాడు చిరంజీవితో.

చిరంజీవి ఊర్మీళతో అసహనంగా, “అలా గుడ్లు, మిటక రించి చూస్తూ కూర్చున్నావెందుకు? చప్పున దొంగగారికి