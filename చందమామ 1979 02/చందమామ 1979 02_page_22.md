మంగళాపురం గ్రామాన్ని చేరటోతున్న
చిన్నడికి ఒక విచిత్రం కనిపించింది.
ఊరి బయట రకరకాల పంటపాలాలలో
దమ్ము కొంచెం కూడా లేక, నేల నెర్రెలు
విచ్చుతున్నది. పైర్లు ఎండిపోతున్నాయి.
కాని వాటిని అనుకుని ఉన్న చెరువు
నిండా నీరున్నది!

మరికొంత ముందుకు పోయి, చిన్నడు
ఇంకొక విడ్డూరం చూశాడు. ఒక పెద్ద
తోపులో చింతా, మామిడి మొదలైన
చెట్లకు పాదులు తవ్వి, కొందరు
మనుషులు నీరు పెట్టుతున్నారు!

‘‘ఈ ఊరివాళ్ళకు మతులు లేవా?’’
అనుకుంటూ, చిన్నడు పాలాలలో ఉన్న
మనుషుల దగ్గిరికి పోయి, ‘‘ఒక పక్క
పంట పాలాలు నీరు చాలక ఎండి
ఫోతుంటే. ఇంకోపక్క మహావృక్షాలకు
నీరు పెట్టుతున్నారేం? చెరువులో అంత

నీరుండగా పాలాలు ఎండిపోవలసిన
ఖర్మ ఏం పట్టింది?’’ అని, అడిగాడు.

‘‘చెరువులో నీళ్లు మా పాలాల కెలా
వస్తాయి, బాబూ? చెరువు జమీందారుది;
పాలాలు మావి. ఆ చింతచెట్లూ, మామిడి
చెట్లూ కూడా జమీందారువే. వర్షం కురిస్తే
గాని మా పాలాలు పండవు. ఏం
చెయ్యాలి?’’ అన్నారు రైతులు.

చిన్నడికి ఒళ్లు మండిపోయింది.

‘‘మీరు వట్టి వెర్రివాళ్లలా ఉన్నారు,
చెరువు జమీందారుదైతే, అందులో ఉన్న
నీరు అతని తాత పంపిస్తున్నాడా?’’ అని
చిన్నడు అడిగాడు.

‘‘జమీందారు తాతకేం, బాబూ? మహా
దాత! మా పాలాలు తడిసినాకనే తన
పాలాలకు నీరు పెట్టుకు నేవాడు.
ఒక్కొక్కసారి, పాపం, తన పాలాలు
ఎండిపోయినా చూస్తూ ఊరుకు నేవాడు.