చావగొట్టి, అమృతం తీసుకుని తిరుగు ప్రయాణమయాడు. ఈ సంగతి విని ఇంద్రుడు గరుత్మంతుడి పైన వజ్రాయుధం విసిరాడు. దాని దెబ్బకు గరుత్మంతుడి ఈక ఒక్కటి మాత్రం రాలిపడింది. గరుత్మంతుడితో యుద్ధం సాధ్యం కాదని గుర్తించి, ఇంద్రుడు అతనితో సంధి చేసుకుని, అమృతాన్ని ఎవరికి ఇయ్యవద్దని కోరాడు.

“నాతల్లికి దాస్య విముక్తి కలిగించ టానికి ఈ అమృతాన్ని కద్రువ పిల్లలకు ఇయ్యక తప్పదు. అయితే వారు దాన్ని తాగే లోపల తిరిగి తీసుకు వస్తాను,” అన్నాడు గరుత్మంతుడు.

అతను అప్రకారమే అమృతభాందాన్ని కద్రువ కొడుకుల ముందు దర్భలపైన పెట్టి, తన తల్లి దాసి కాదని సవతితల్లి చేత ఒప్పించి, కద్రువ కొడుకులైన పాములు అమృతం తాగేలోపల అమృత భాందాన్ని తిరిగి స్వర్గం చేర్చాడు. అప్పుడు పాములు అమృతం అంటి ఉంటుందన్న

అశతో దర్శలను నాకగా, నాలుకలు చీలాయట.

గరుత్మంతుడి శక్తి సామర్ధ్యాలను దేవతలందరూ గొప్పగా కొనియాడారు. విష్ణువు అతన్ని తన వాహనంగా ఉండమని కోరాడు. ఇంద్రుడతనికి పాములను ఆహారం చేసుకునేటట్టు వరం ఇచ్చాడు.

ఇంద్రుడి సారధి అయిన మాతలికి గుణకేశి అనే కూతురు ఉండేది. అమెను సుముఖు డనే నాగకుమారుడికి ఇచ్చి పెళ్లి చేయాలనుకు న్నాడు మాతలి. అయితే గరుత్మంతుడు ఈ సుముఖుణ్ణి త్వరలోనే తినబోతున్నట్టు ప్రతిజ్ఞ చేశాడని విని, మాతలి ఇంద్రుడూ, విష్ణువూ ఉన్న చోటికి వెళ్లి, సుముఖుణ్ణి చిరాయువు చెయ్యమని కోరాడు. ఇంద్రుడు సరే నన్నాడు. గరుడుడు మండిపడి, పొగరుగా మాట్లాడాడు. విష్ణువు, “నీ శక్తి ఏపాటిది?” అని తన చెయ్యి గరుత్మంతుడి పైన పెట్టాడు. గరుత్మంతుడు దాని బరువు భరించలేక, గర్వం విడిచి పెట్టాడు.