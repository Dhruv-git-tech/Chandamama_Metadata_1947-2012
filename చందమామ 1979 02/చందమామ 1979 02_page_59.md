వడ్డన చెయ్య!” అంటూ భార్యమీద విరుచుకుపడ్డాడు.

ఊర్మీళ దొంగకు కంచం పెట్టి, కూరా, పులుసూ వడ్డించి భోజనం పెట్టింది. చిరంజీవి దొంగ తింటూన్నంతసేపూ వినురుతూ కూర్చున్నాడు.

“అమోఘమైన కూర! అమృతం లాటి పులుసూ!” అంటూ దొంగ గిన్నెలు ఖాళీచేసి, చిరంజీవితో, “అసలు నువు మనిషివేనా? ఇంత చక్కగా వంట చేసిన మనిషిని చావబాదుతావా? ఇల్లంతా దోచిన నాకు పెళ్లాంచేత వడ్డింపజేసి, వినురుతూ కూర్చున్నావు!” అంటూ విరగబడి నవ్వాడు.

చిరంజీవికి తల తీసేసి నట్టయింది.

“అసలు నేను ఎలా దొంగనయానో తెలుసా?” అన్నాడు దొంగ.

తెలియ దన్నట్టు చిరంజీవి తల ఆడించాడు.

“మా నాన్న తాగుభోతు. ఎప్పుడూ మా అమ్మను చావగౌట్టేవాడు. మా అమ్మ

కూరిపని చేసి. డబ్బులు దాచి నన్ను చదివించేది. మా నాన్న మా అమ్మను కొట్టి ఆ డబ్బులు కూడా తాగడానికి తీసుకుపోయేవాడు. మా అమ్మ అదెబ్బల తోనే తొందరలో చచ్చిపోయింది. నేను ఇంక ఆ ఇంట ఉండలేక పారిపోయాను. చదువు లేదు. కష్టపడి కూరిచేసి సంపాదించుకునే ఊడు కూడా కాదు. విధిలేక దొంగగా మారాను. మొగుడూ పెళ్లాలు అన్యోన్యంగా ఉండి చక్కగా సంసారం చేసుకుంటే ఆ ఇంటి పిల్లలకు నా గతిపట్టదు. ఉల్లి అకులకూ, గడ్డలకూ ఒకే వాసనా, రుచి ఉన్నట్టే భార్యా భర్తలకు కూడా ఒకేరకం భావాలు ఉండాలి. ఇకనైనా నువు బుద్ధితెచ్చుకుని, భార్యతో అన్యోన్యంగా ఉండు,” అని దొంగ లేచి, తన చంకన ఉన్న నగ్రలమూట ఊర్మీళకు ఇచ్చేసి, వెళ్ళిపోయాడు.

అటుతరవాత చిరంజీవి భార్యమీద చెయ్యి చేసుకోలేదు, ఊర్మీళ అతన్ని చూసి దడుచుకోనూలేదు.