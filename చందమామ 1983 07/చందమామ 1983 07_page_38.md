చౌలా పూర్వకాలమందు కళింగదేశానికి 'న్యాయమిచ్చే దేశం' అని ఖ్యాతి వుండేది, దీనికి ముఖ్య కారణం—అక్కడ న్యాయ విచారణకూ, న్యాయనిర్ణయానికీ ఒక వింత సాధనంగా వుండే న్యాయకత్తెర.

తర తరాలుగా, దీనిని ఆ రాజవంశంలో ఒక అమూల్యమైన వస్తువుగా భావిస్తూ వచ్చారు. ఆ కత్తిర చాలా చిత్రమైన పద్ధతిలో, ఏమీ పారపాటు లేకుండా న్యాయనిర్ణయం చేసేది.

ఆ న్యాయకత్తెరను రాజభవనం ముందు వేలాడతిసి వుంచారు. వాది, ప్రతివాదులు ఏ న్యాయాధిపతి దగ్గరకూ తీర్పు కోసం వెళ్ళనక్కర లేకుండా న్యాయవిచారణా, న్యాయనిర్ణయం అంతా ఆ కత్తిరవల్లనే జరుగుతూండేది.

వాది, ప్రతివాదులు ఆ న్యాయకత్తెర దగ్గరకు వచ్చేవాళ్ళు. వాళ్ళకు ఇష్టులైన

మధ్యవర్తులూ, ఎవరి పక్కాన న్యాయం వున్నదో తెలుసుకోవాలని కుతూహలంతో వచ్చిన ప్రజలూ, చుట్టూ గుమిగూడేవారు. ఫిర్యాది తనకు జరిగిన అన్యాయమంతా ఏకరు పెట్టి తన రెండుచేతుల్ని ఆ కత్తిర మధ్య పెట్టేవాడు. ఆ లాగే ముద్దాయి తను నిర్దోషినని సమర్థించుకొని, ఆ కత్తిర మధ్య తన రెండు చేతుల్ని పెట్టేవాడు. ఆ ఇద్దరిలో ఎవడు అబద్దం చేబుతున్నాడో వాడి చేతుల్ని ఆ కత్తిర ఖండించి చేసేది.

ఒకమారు పాపం, ఆ రాజులకు వర ప్రసాదంగా లభించిన న్యాయకత్తెర కూడా, న్యాయనిర్ణయం చేయ సాధ్యం కొని గడ్డు సమస్య ఒకటి ఎదురైంది. ఇలాంటి కఠినమైన సమస్య వస్తుందని ఆ దేశంలో ఎవరూ ఎన్నడూ కలలోనైనా పూహించి ఉండరు.