ఖజానా చూస్తూంటే రాజుగారికి పరమానందమయింది. ఆందులో వస్తువులన్నీ ఎంతో అందంగా అమర్చి ఉన్నాయి. జాబితానుబట్టి వాటిని సరి చూడటం చాలా సులువుగా జరిగిపోయింది.

రాజుగారు వెళ్ళిపోవడానికి ముందుగా సాంబుణ్ణి ప్రశంసించబోతూండగా ఆయన వెంటఉన్న అధికారులలో ఒకడు ఖజానా గోడలోని చిన్న ఇనప తలుపు చూసి, “గోడలో ఏదో సౌరుగు ఉన్నట్టుంది. అందులో ఏమున్నదో?” అన్నాడు.

రాజుగారు సాంబుడి కేసి తిరిగి, “ఆ సౌరుగులో ఏమి వస్తువులున్నాయి? వాటిని ఈ జాబితాలో ఎందుకు చేర్చ లేదు?” అని అడిగాడు.

“మహారాజా, మన్నించండి! ఆ సౌరు గులో ఉన్నది అమూల్యమైన నా సాంత ఆస్తి! అందుచేత దానిని మీ జాబితాలో చేర్చలేదు!” అన్నాడు సాంబుడు.

ఈ మాటలు వినగానే, కుట్రదారులు సాంబుణ్ణి గురించి చెప్పిన చాడీలన్నీ

రుజువయినట్టే రాజుగారికి అనిపించింది. ఆయన కోపంతో, “ముందు ఆ సౌరుగు తలుపు తెరు!” అన్నాడు.

సాంబుడు ఇనప తలుపు తెరిచాడు. దాని వెనక గోడలో ఉన్న సౌరుగులో ఒక గ్రొరెలకాపరి కంబళీ, పాతచెప్పలూ, ఒక వేణువూ మాత్రమే కనిపించాయి.

రాజుగారు నిర్వాంతపోయి, “ఇదేనా నీ అమూల్యమైన ఆస్తి?” అని అడిగాడు.

“అవును, మహారాజా! నేను మీ తండ్రిగారి కొలువులో చేరకమునుపు నా కున్న ఆస్తి అదే. కొలువులో చేరాక నా మనసు సుఖమన్నది ఎరగదు. నేను సుఖపడింది, ఆ ఆస్తి ఉన్నంతకాలమే!” అన్నాడు సాంబుడు.

రాజుగారు సాంబుడి మాటలతో మంచి గుణపాఠం నేర్చుకున్నాడు. ఆయన సాంబుణ్ణి తన తండ్రికన్న కూడా ఎక్కువగా ఆదరించి, వాడిమీద చాడిలు చెప్పినవారి సందరినీ కొలువులో నుంచి తొలగించేశాడు.