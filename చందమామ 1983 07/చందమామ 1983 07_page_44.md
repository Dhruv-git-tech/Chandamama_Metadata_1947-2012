“కూర్చో, తమ్ముడూ! ఇక భోజనం ప్రారంభించు!” అంటూ ముసలివాడు తన ముందున్న పదార్థాలను విడివిడిగా రుచి చూసినట్టు అభినయించి దవడలు ఆడించసాగాడు.

“మొహమాట పడకు. నీకు కావలిసి సంత హాయిగా తిను. ఇదుగో, ఈ రొట్టె చూశావా? ఎంత తెల్లగా ఉన్నదో!” అన్నాడు ముసలివాడు.

“ఇంత తెల్లని రొట్టె నేనెన్నడూ తిన లేదు. దీని రుచి కూడా అద్భుతం,” అంటూ షకాక్రషిక్ తాను కూడా తినటం అభినయించాడు.

ముసలివాడు ఆ రొట్టెను చేసిన నీగ్రో మనిషి గురించి, అమెకు తానిచ్చే డబ్బు

గురించీ చెప్పాడు: తమ ఎదట ఉన్న కూరలనూ, మాంసాలనూ పర్టించాడు. వాటి రుచినీ, వాసననూ మెచ్చుకున్నాడు. ఆ వర్ణన వింటున్నకొద్దీ షకాక్రషిక్ కు ఆకలి మరింత అవుతున్నది.

మామూలు భోజనం అయిపోయాక ముసలివాడు మితాయోలూ, హల్వాలూ తెమ్మని కేకపెట్టాడు. నౌకర్లు వాటిని తెచ్చి పెట్టినట్టు నటించారు.

ముసలివాడు వెనకటిలాగే వాటిని ఎంతో గొప్పగా పర్టించి, పొగడి, వాటి రుచిని గురించి తన అభాగ్యపు అతిథిని ప్రశ్నించాడు.

ఆ తరవాత ముసలివాడు పళ్ళనూ, పానీయాలనూ తెమ్మన్నాడు.