వచ్చిన జనం గుడి ఆవరణ అంతా వెతికి, చివరకు మంటపంలో నిద్రపోతున్న పర దేశిని పట్టుకుని చేతులుకట్టి, తలారి పద్దకు లాకు పోయారు.

దూరప్రయాణం చేసి మట్టి కొట్టుకుని వున్న ఆ పెద్దమనిషి తలారికి దొంగలాగే కనిపించారు. ఆయన ఆ పరదేశిని తన భటులచేత బాగా తన్నించి, ''నిజం చెప్పు! ఎవరు నీవు? ఎందుకు దొంగ తనానికి వచ్చావు?'' అని అడిగాడు.

''అయ్యా, నేను దొంగనుగాను. మాది ఇంద్రప్రస్థం. నేను ఒకప్పుడు బాగా బతికినవాణ్ణి. భగవంతుడు రెండు సార్లు నన్ను మోసగించాడు మొదట నా కున్న ధనమంతా పోగొట్టాడు. అంతటితో తృప్తి తీరక, శ్రీనారాయణమూర్తి రూపంలో కలలో కనిపించి నన్నీ పాటలీపుత్రానికి వెళ్ళుమనీ, యీక్కడ నాకు ధనం దొరుకు తుందనీ చెప్పాడు. ఆ మాటలు నమ్మి ఎంతో శ్రమపడి ఇంద్రప్రస్థం నుంచి ఇక్కడి దాకా నడిచి వచ్చి ఈ రాత్రే చేరాను.

వచ్చి నాలుగు ఘడియలైనా కాకముందే తమచేత తన్నులు తిన్నాను!'' అన్నాడు పరదేశి.

ఈ మాటలు విని తలారి నవ్వి, ''ఓయి, పిచ్చివాడా! ఎవరైనా కలలను నమ్ము తారా? కొద్దికాలం కిందట నాకు కూడా కలలో శ్రీమన్నారాయణమూర్తి కనిపించి, మీ ఇంద్రప్రస్థంలోనే ఫలాని ఇంటి వెనక ఫలాని చెట్టుకింద తవ్వితే గొప్పనిధి దొరుకు తుందన్నాడు. నేనామాటలు నమ్మి ఇంద్ర ప్రస్థం వెళ్లలేదే! కనక నువు ఇలాటి పిచ్చి నమ్మకాలు మాని హాయిగా ఇంద్రప్రస్థానికి తిరిగి వెళ్ళు!'’ అని సలహా ఇచ్చాడు.

డబ్బు పోగొట్టుకున్న ధనికుడు వెంటనే బయలుదేరి ఇంద్రప్రస్థానికి వెళ్ళాడు. ఆయన తలారి చెప్పిన గుర్తునుబట్టి ఒక చెట్టుకింద తవ్వి చూడగా నిజంగానే పెద్ద నిధి దొరికింది. దానితో ఆయన తిరిగి ధనవంతుడై సుఖంగా ఉన్నాడు. ఈ విధంగా ఆయనకు వచ్చిన కల నిజ మయింది.