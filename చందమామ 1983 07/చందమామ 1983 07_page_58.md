# కంకాలమ్మ

అనగనగా ఒక వూళ్ళో కాళీకంకాలమ్మ అనే మంత్రకత్తి ఉండేది. ఆ మంత్రకత్తి కుక్కలను మేకపోతులుగానూ, మనుషులను మానులుగానూ మార్చి వేస్తుందని అందరూ అనుకునేవారు. అలా తన మంత్ర శక్తితో మార్చి వేసిన మేకపోతుల్ని. ఆ మానులతో వండి, రోజూ ఆరగిస్తుందని వాడుక.

ఈ సంగతి పాతాళంలో వున్న ఒక రాకీసుడికి తెలిసింది. 'ఇటువంటి విప రీతపు తిండి తిని, హరాయించుకోగల ఈ కంకాలమ్మ రక్తం ఎంత రుచిగా వుంటుందో కదా!' అనుకొన్నాడు. వాడు ఇందుకోసం దానిని తన నివాసమైన పాతా ళానికి తీసుకుపోవాలని నిశ్చయించాడు. ఒకనాడు వాడు ఒక అందమైన రాజు కుమారుని వేషంతో కాళీ కంకాలమ్మ ఇంటికి వచ్చాడు.

'కంకాలమ్మా! కంకాలమ్మా! నిన్ను గురించి లోకంలో అందరూ ఎంతో అబ్బు రంగా చెప్పుకోగా విన్నాను. నీ అంద చందాలను చూసి నేను నిన్ను పెళ్ళాడ్నాలనుకుంటున్నాను. మరి, ఏమంటావు?' అని అడిగాడు.

ఆ మాటలు వింటూనే, కంకాలమ్మ తన బోసి నోరు తెరిచి, హి-హి-హి అంటూ పెద్ద నవ్వు నవ్వింది.

'అయితే, నీ ఉద్దేశం బాగానే వుంది. కాని నన్ను నువ్వు మీ వూరు తీసుకెళ్ళ గలవా?' అని అడిగింది కంకాలమ్మ హేళనగా.

'దానికేముంది? నా వీపుమీద ఎక్కు. క్షణం సేపట్లో మా పట్టం చేరుస్తా,' అన్నాడు వాడు గంభీరంగా.

'సరే! కానీ....' అంది కంకాలమ్మ, లేచి నిలబడుతూ.