లోకాలకూ నన్ను కావాలంటే మోసుకు పోగల గాడిద నా కొకటి వుంది. నిన్ను చూస్తే, గాడిద కంటే బలమైనవాడివి, తెలివి గలవాడివీగా కూడా కనబడు తున్నావు. నీ పేరేమిటి ?'' అన్నాడు.

''నా పేరు భల్లూక కేతుడు!'' అన్నాడు వికృతాకారుడు వినయంగా.

''ఇక్కడకు దాపులనే వున్న భల్లూక పర్వతాల సంగతి. నీకు తెలుసా ?'' అని అడిగాడు పింగళుడు.

''భల్లూక పర్వతాల సంగతా ?'' అంటూ భల్లూక కేతుడు వికృతంగా నవ్వి. ''నేను ఒకప్పుడు ఆ భల్లూక పర్వతాలకు అధిపతిని. ఒక మాంత్రికుడి మూలంగా, నాకీ దురవస్థ పట్టింది. మీరు నన్ను బంధవిముక్తుణ్ణి చేస్తే, ఆ పర్వతాల్లో వున్న సర్వసంపదలూ మీవిగా చేస్తాను,'' అన్నాడు భల్లూక కేతుడు.

భల్లూక కేతుడు అలా అనేసరికి, పింగళుడికి ఎక్కడలేని ఆశా కలిగింది. భల్లూక కేతుడి, సాయంతో, తను భల్లూక పర్వ

తాల్లో వున్న నిధినిక్షేపాలన్నీ వశపరచుకో వచ్చున నుకు న్నాడు. కావాలంటే, ఆందులో పద్మపాదుడికి కూడా పాలు పంచవచ్చు.

''అయితే, నిన్ను యీ గౌలుసులనుంచి విముక్తుణ్ణి చేస్తాను. కాని, ఆ తరవాత నాకు హాని చేయవని నమ్మక మేమిటి ?'' అని ప్రశ్నించాడు పింగళుడు.

భల్లూక కేతుడు ఆశగా పింగళుడి కేసి చూస్తూ, ''స్వామీ, అడిన మాట తప్పితే, తల పగిలిపోతుందని, నాకు శాపం వుంది. మీకు హాని చేయనని మాట యిచ్చిం తరవాత, చావదలిస్తే తప్ప, అందుకు భిన్నంగా ప్రవర్తించలేను,'' అన్నాడు.

పింగళుడికి, భల్లూక కేతుడి మాటల్లో నమ్మకం కలిగింది. అతడు కొలను ఒడ్డునే వున్న ఒక రాయి తీసుకుని, ముందుకు వెళ్ళబో యాడు. ఇంతలో వెనక నుంచి పద్మపాదుడు, ''పింగళా! ఆగు!'' అంటూ బిగ్గరగా కేకవేశాడు.

(ఇంకా వుంది)