ఉహించిందామె. దుర్గమ్మ శ్రీకరుడి ముఖం లోకి పరీక్షగా చూస్తూ, “అయ్యా, తమరు పెద్దవారు. అబద్ధం చెప్పరని నమ్ముతున్నాను. కానీ మీరు చెప్పిన విధంగా జరగని పక్షంలో మాత్రం పరిస్థితులు చాలా దారుణంగా పరిణమిస్తాయి. నారాయణగారితో వివాహానికి ఏర్పాట్లు చేసుకోమని చెప్పండి,” అన్నది.

ఆ తర్వాత ఒక పక్షం దినాల్లో సింధుర వివాహం రఘునాథుడితో వైభవంగా జరిగి పోయింది. అతి సామాన్య కుటుంబానికి చెందిన సింధురను, సంపన్నురాలైన తన కోడలుగా చేసుకున్న దుర్గమ్మఉదారతను, నారాయణమై బంధువులు పాగడుతూండడం దుర్గమ్మ చెవులబడుతూనేవుంది. “వీళ్ళెవరికీ అసలు రహస్యం తెలియదు కదా!” అని గుంభనగా నవ్వుకున్నది దుర్గమ్మ.

తనకున్నంతలో కూతురికి చీరె, సారె పెట్టి అత్తవారింట కాపురానికి పంపాడు, నారాయణ. త్వరలో కోడలికి కలిసి రాబోయే ఇరవై లక్షల ఆస్తి కళ్ళముందు కదలాడుతుండ డంతో దుర్గమ్మ నారాయణ ఏం పెడుతున్నదీ పెద్దగా పట్టించుకోలేదు.

నెల రోజులు ఇట్టే గడిచిపోయాయి. సింధురకు మేనత్తవీలునామా ద్వారా ఇచ్చి పోయిన ఆస్తి ఎంత కూ రాకపోవడంతో దుర్గమ్మ శ్రీకరుడి కోసం సుగంధపురికి కబురు చేసింది. ఆయన వస్తూనే దుర్గమ్మ “నా కొడుకు సింధురమెడలో తాళి కట్టిన మరు క్షణం, ఆమె మేనత్త తరపు ఆస్తి వస్తుందని చెప్పావు. దాని మాటేమిటి?” అని అడిగింది.

దానికి శ్రీకరుడు మందహాసం చేసి, “అమ్మా, దుర్గమ్మగారూ! కోడలవగానే, సింధురకు అత్తగారైననీ నుంచి ఇరవైలక్షలపై చిలుకు ఆస్తి కలిసొచ్చిందని, నీ వింకా గ్రహించలేదా? ఆమె ఇప్పుడు పేదవాడైన నారాయణ కూతురు కాదు; సంపన్నురాలైన దుర్గమ్మ కోడలు!” అన్నాడు.

ఇది వింటూనే దుర్గమ్మనిర్ఘాంతపోయింది. శ్రీకరుడు చెప్పిందే జరిగిందన్నది, కళ్ళెదుట కనబడుతున్న నిజం. ఇందులో ఎవరినీ తప్పు పట్టలేం. లక్షలు రాకపోతే ఏం? తన కొడుకు కోరిక తీరింది. గుణవంతురాలు తనకు కోడలయింది, అని సర్ది చెప్పుకున్న దుర్గమ్మ శ్రీకరుడి తెలివిని మెచ్చుకున్నది.