తెలియకుండా, విను,” అంటూ ఇలా చెప్పి
సాగాడు:

అవంతీ రాజ్యాన్నేలే మయూరధ్వజుడు
ఒకనాడు వినోదార్థం వేటాడడానికి అడవికి
వెళ్ళాడు. వేటాడుతూ, తన పరివారానికి
దూరమై అడవిలో చాలా దూరం వెళ్ళాడు.
మధ్యాహ్నానికి బాగా అలిసిపోవడంతో, సేద
తీరుదామని ఒక చెట్టుకింద కూర్చున్నాడు.
ఏమరుపాటుతో ఉన్నప్పుడు, పాదల చాటు
నుంచి ఒక పెద్దపులి హఠాత్తుగా ఆయన
మీదికి ఉరికింది. దాపుల వున్న విల్లంబులు
అందుకోవడానికి కూడా సావకాశం లేని రాజు,
రిక్తహస్తాలతో పులిని ఎదుర్కొని భీకరంగా
పోరాడి దాన్ని హతమార్చాడు. అయితే, దేహ
మంతా తీవ్రమైన నెత్తుటి గాయాలు కావ
డంతో, వెంటనే సామ్పసిల్లి పడిపోయాడు.

అదేసమయంలో చెలులతో కలిసి భూలోక
విహారానికి వచ్చిన స్వర్ణరేఖ అనే గంధర్వకన్య,
మయూరధ్వజుడు పులితో పోరాడిన తీరు
చూసి ముగ్భురాలయింది. ఆయన ధైర్య
సాహసాలు, సామర్థ్యం స్వర్ణరేఖను అబ్బుర
పరిచాయి. స్పృహ కోల్పోయి పడిపున్న రాజును
సమీపించి ఆమె మృదువుగా స్పృశించడంతో,
రాజు గాయాలన్నీ మాయమై లేచి కూర్చు
న్నాడు. రాజు నవమన్మథ రూపాన్ని చూసి,
పరవసించిన స్వర్ణరేఖ, ఆయన తన కేసి
కన్నార్పకుండా చూడడం గమనించి, సిగ్గుతో
తలదించుకున్నది. రాజు కూడా ఆమె అద్భుత
సౌందర్యానికి ముగ్భుడయ్యాడు.

ఒకరినొకరు పలకరించుకుని పరస్పర
వివరాలు తెలుసుకున్న తరవాత, స్వర్ణరేఖ,
“రాజా, నేను మిమ్మల్ని మనసారా ప్రేమిస్తు
న్నాను. మీకూ ఇష్టమైతే, గాంధర్వ వివాహా
నికి సిద్ధంగా ఉన్నాను,” అన్నది నవ్వుతూ.

ఆ మాటకు రాజు అనందం చెంది,
“నువ్వంటే నాకూ ఇష్టమై. అయితే, నువ్వీ
విషయంలో అంతగా ఆలోచించకుండా
తొందర పడుతున్నావేమో అనిపిస్తున్నది.
భూలోక జీవితంలో అడుగడుగునా కష్టాలు
పొంచి ఉంటాయి. కష్టాలంటే ఏమిటో తెలి
యని గంధర్వలోకసుకుమారివైన నువ్వు,
భూలోకానికి వచ్చి సుఖపడలేపు,” అన్నాడు.

“భర్తసాహచర్యమే భార్యకు స్వర్గధామం.
స్వర్గధామం దివ్యలోకాలక్నూ గొప్పడని మీకు
తెలియదా?” అన్నది స్వర్ణరేఖ.

“క్షణికమైన ఆకర్షణకులోనై అలా అంటు న్నావనుకుంటున్నాను,” అన్నాడు రాజు.