పాఠకులకు కథల పోటీ (మార్చ్)

ఉత్తమ బహుమతి పొందిన ముగింపు!

దురాశాఫలితం!

తోటలో కాసిన పెద్ద గుమ్మడికాయను కానుకగా ఇచ్చిన పేదరైతు చందన్‌సింగ్‌కు రాజు వంద బంగారు నాణాలు బహుమతిగా ఇచ్చాడని తెలియగానే, పారు గింటి ధనికుడు మోహన్‌సింగ్ ఏనుగును రాజుకు కానుకగా తీసుకుపెళ్ళాడు. దానిని చూసి అందరూ ఆశ్చర్యపోయారు. రాజు మంత్రిని, “నేను ఇతన్ని ఎలా బహుకరించను?” అని అడిగాడు.

మంత్రి కొంచెం సేపు మౌనంగా ఆలోచించి, “ప్రభూ, తమకు ఏనుగునే బహూకరించ గలిగిన ఇతడు గొప్ప ధనికుడై ఉండాలి. తమరు ఎంత ధనం బహుమతిగా ఇచ్చినా ఇతనికి తృప్తి కలిగే అవకాశం లేదు. తమరిచ్చే బహుమతి విలక్షణంగా ఉండాలి. అందుకని చందన్‌సింగ్ ఇచ్చిన ఏనుగంత గుమ్మడికాయను ఇతనికి బహూకరించడం సమంజసంగా ఉంటుందనుకుంటాను,” అన్నాడు.

తన మనసులోని ఆలోచననే మంత్రి కూడా సలహాగా సూచించడంతో, రాజు సంతోషంతో చందన్‌సింగ్ ఇచ్చిన గుమ్మడికాయను మోహన్‌సింగ్‌కు బహూకరించాడు.

మోహన్‌సింగ్ మరేమీ మాట్లాడలేక ఆశాభంగంతో గుమ్మడి కాయను మోసుకుంటూ ఇంటిదారి పట్టాడు.

వై.వి. ఆర్. శ్రేయ

72-23-4/2, మల్లినానగర్, జవహర్‌లాల్‌నెప్రా రోడ్
రాజమండ్రి - 533 101, తూ.గో. జిల్లా (ఆం.ప్ర)