చదువు సంధ్యలు రావు. పైగా పుట్టినప్పటి
నుంచి ఇక్కడ ఉండడమే తప్ప ఎన్నడూ ఈ
అరణ్యం వదిలి వెళ్ళిన వాణ్ణికాను. అందువల్ల
రాజుగారి శాసనం సంగతి నాకు తెలీదు,”
అన్నాడు.

“అలాగా, అయితే క్షమించాను. ఒరే,
దాని మెడకు తాడువేసి నగరానికి తీసుకు
రండి!” అంటూ సేనాని గుర్రాన్ని ముందుకు
నడిపాడు. భటుల్లో ఒకడు ఉచ్చు బిగించి
వున్న పెద్ద తాడు నొకదాన్ని వింతజంతువు
మెడకు పడేలా విసిరి, అది బిగుసుకోగానే,
తాడు కొసను తను ఎక్కివున్న గుర్రం జీనుకు
కట్టి, సేనాని వెనకగా బయలుదేరాడు.

రెండవ భటుడు, కేశుడి దగ్గిరకువచ్చి కత్తి
ఝళిపిస్తూ, “జాగర్త. నేను మళ్ళీ ఓ నెల
రోజుల్లో ఒంటిగా ఇక్కడికి వస్తాను. ఈసారి
కొండమీద దొరికిన పిల్లను మర్యాదగా నా

కప్పగించకపోయావో, ఒళ్ళు చీరేస్తాను,” అని
హాచ్చరించి మొదటి భటుడి వెంట బయలు
దేరాడు.

సేనానీ, అతడి వెంటవున్న భటులూ ప్రదర్శించిన నీచవర్తన కేశుడి రక్తాన్ని ఉడికించింది. అతడు అంబుల పాదిలో నుంచి ఒక బాణం తీసి వాళ్ళకేసి ఎక్కుపెట్టి, “ఛీ, ఎంత శత్రువునైనా వెనకనుంచి దొంగదెబ్బ తీయ కూడదు,” అనుకుంటూ బాణాన్ని కిందికి జారవిడిచాడు.

భటులిద్దరూ వింతజంతువును వెంట
తీసుకుని వెనక వస్తూండగా, ముందుండి
అరణ్యంలో దారితీస్తున్న బ్రహ్మాపురం సేనాని
ఆనందం అంతాయింతా కాదు. ఆ జంతు
వును మహారాజుకు చూపి, దాన్ని పట్టుకునేం
దుకు అరణ్యంలో తనెన్ని సాహసకృత్యాలు
చేశాడో నమ్మబలికి, రాజు నుంచి పెద్ద బహు
మానం సంపాయించాలని అతడు ఆలోచిస్తు
న్నాడు. ఒక రైతు యువకుణ్ణి బెదిరించి, ఆ
వింతజంతువును పట్టుకొచ్చినట్టు నగరంలో
ఎవరికీ తెలియకూడదు. అందువల్ల తను
ముందుగా తన భటులను హెచ్చరించాలి.

సేనాని ఇలా అనుకుని, తన పథకం
సంగతి భటులకు చెప్పేందుకు గుర్రాన్ని
ఆపి వెనుతిరగబోయేంతలో హఠాత్తుగా అత
డికి భటుడు వేసిన చావుకేక వినిపించింది.
“అయ్యా, ఇదేదో రాక్షాగుర్రం! నా గుర్రాన్ని
డౌక్కలో పాడిచి చంపేసింది. నా మీదకు...”
అంటూ కెవ్వుమన్నాడు.

సేనాని తత్తరపడుతూ తల వెనక్కు
తిప్పాడు. ఒక భటుడూ, వాడి గుర్రం రక్తం