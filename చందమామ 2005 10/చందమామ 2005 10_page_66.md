మానవ నిర్మిత మహాద్బుతాలు
# ఢిల్లీ ఎర్రకోట

మన దేశంలోని ప్రఖ్యాతమైన కట్టడాలలో ఢిల్లీ ఎర్రకోటను మించగలది లేదని చెప్పవచ్చు. ఇది మొగలుల వైభవానికి శాశ్వతమైన చిహ్నం. దీనిని నిర్మించినవాడు షాజహాన్. 1639లో దీని నిర్మాణం ప్రారంభమయింది. మరి 9 ఏళ్ళ అనంతరం 1648లో షాజహాన్ ఇందులో అత్యంత వైభవంగా గృహప్రవేశం చేశాడు.

ఎర్రకోటకు రెండు ముఖద్వారాలున్నాయి. యాత్రికులు పశ్చిమద్వారం గుండా లోపలికి ప్రవేశిస్తారు. దీనికి లాహోర్ ద్వారం అని పేరు. అసలు రాజభవనంయొక్క ముఖద్వారంలో నకర్ ఖానాఉన్నది. ఇది మలిచిన ఇసుకరాతితో కట్టిన కుదిమట్టమైన భవనం. దీనికి ఎదురుగా “పచ్చిగడ్డితివాసీ” (లాన్) ఉన్నది. దాని అవతల దీవానీ ఆమ్ (బహిరంగ సభ, లేక దర్భారు) ఉన్నది.

దర్భారు భవనం తూర్పుభాగంలో ఎత్తయిన వేదికా, దానిపై సింహాసనమూ ఉండేవి. దీవానీ ఆమ్ను ఆనుకుని వెనుకగా ఉన్న రంగమహల్ మండపం నడుమ ఒక చలవరాతి కుండం ఉన్నది. దీని అడుగుభాగం అందంగా పద్మంవలె మలిచి ఉన్నది. రంగమహలుకు దక్షిణంగా ముంతాజ్ మహల్ ఉన్నది. దీనిని శీష్ మహల్ అంటారు. రంగమహలుకు ఉత్తరంగా “మహలీ ఖాస్” ఉన్నది. ఖాస్ మహల్ను ఆనుకుని ఒక ఎనిమిది పలకల బురుజున్నది. ఇంకా ఉత్తరంగా పోతే దీవానీ ఖాస్ (ఆంతరంగిక దర్భారు) భవనం ఉన్నది. జగత్ప్రసిద్ధమైన నెమలి సింహాసనం, ఇక్కడే ఉండేది.

దీవానీ ఖాస్కు ఉత్తరంగా రాజకుటుంబం వారి స్నానశాలలున్నాయి. స్నానశాలలకు సమీపంలోనే మోతీ మసీదున్నది. దీనిని ఔరంజేబు చలవరాతితో కట్టించాడు. మోతీ మసీదుకు అవతలగా ఒకపూల తోటా, కొలనూ, వాటికి రెండువైపులా చలవరాతి మండపాలూ ఉన్నాయి. తోట నట్టనడుమ రెండవ బహాదుర్ షా గత శతాబ్దంలో ఒక ఇసుకరాతి కట్టడం కట్టించాడు.

పెన్నా సిమెంట్ వారి
పెన్నా గోల్డ్
Portland Pozzolona Cement

PENNA CEMENT INDUSTRIES LTD.

Pkt No. 703, Sivaraman Colony, Road No.3, Barjara Hills, Hyderabad-500 034. (A.R.)
www.pennacemert.com, Email: marketing@pennacemert.com

Phone: 23353950,
23353952
Fax: 040-23353951