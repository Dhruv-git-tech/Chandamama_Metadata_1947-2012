గారిని ఆపలేకపోయావు గదా!” అంటూ కన్నీరు మున్నీరుగా ఏడ్చి ఏడ్చి, గుండెదిటవు తెచ్చుకొని, పతిదేవుని ముఖంలోని మహా పురుష లక్షణాల్ని గుర్తుచేసుకొంటూ, గంభీర హృదయంతో లేచి వెళ్ళి మామగారికి పరిచర్యలు చేసి, మూర్ఛ నుండి సేదదేర్చింది.

“మహారాజా! మీ కుమారుడు సాధారణ వ్యక్తి అని తలంచక, శాక్యవంశాన్ని పునీతం చేసిన కారణజనుడుని గుర్తించాలి! తాము కీలవస్తు రాజ్యపౌరుల శ్రేయస్సును ఎలాగ కోరుకుంటారో అలాగే ఈ విశాల జగత్తులోని జనులందరూ ఆయన పౌరులు! వారి కోసమే సిద్ధార్థ గౌతముడిగా ఆయన పుట్టాడు. వారి కోసమే వెళ్ళాడు!” అని చెప్పింది.

శుద్ధోదనుడు ఆ మాటకు పరవశించి దుఃఖాన్ని ఆపుకొన్నాడు. యశోధర రాహులు డిని తాతకు అందిస్తూ, “ఇదిగో ఆయన

ప్రతిబింబం!” అన్నది. శుద్ధోదనుడు సజల నయనాలతో మనవణ్ణి చూస్తూ కుమారుణ్ణి తలంచుకొన్నాడు; అదేపసివయసు సిద్ధార్థుణ్ణి తనకు అప్పగించి మాయాదేవి మాయమై పోయింది.

సిద్ధార్థుడు త్వరలోనే కీలవస్తుకు వస్తాడు -త్వరగా రావాలి! అని ఆ ఆశతోనే రాజ్య పాలన చేయసాగాడు.

యశోధర రాహులుణ్ణి ఆ తండ్రికి తగిన బిడ్డ అనిపించుకోవాలని కోరుకుంటూ పసి తనం నుంచే శ్రద్ధాగా మంచి శిక్షణతో తీర్చి దిద్దుతున్నది.

జీవ జగత్తును ఉద్ధరించగల సత్యాన్వేషణతో సిద్ధార్థుడు అనేక కష్టాల నెదుర్కుంటూ, శ్రమతమాదుల కోర్చి, అనేక ప్రాంతాలు తిరిగాడు. ఆకలిదప్పులతో శోషిల్లి ఒక చోట తెలివితప్పి పడిపోయాడు. ఒక గోపాలకుడు అతనికి పాలుపోసి కాపాడాడు. అప్పుడే సిద్ధార్థుడికి ప్రాణ రక్షణ ఎంత గొప్పదో తెలి సింది. తోటి వారికి సేవచేయడం, సహాయ పడడం మానవధర్మంగా గుర్తించాడు.

భిక్షువుగా దేశసంచారం చేస్తూ సన్యాసులను, యోగులను భిన్న భిన్న మార్గాలను అనుసరిస్తున్నవారిని ఎందరినో కలుసుకొని ఎన్నో తెలుసుకున్నాడు. తపస్సు చేస్తే అన్నీ సిద్ధిస్తాయని వాళ్ళు నూరిపోశారు.

సిద్ధార్థుడు కఠోర తపోదీక్షలో ఉండగా నిండు చూలాలుగా ఉన్న సుజాత అనే గోపకాంత, తనకు కుమారుడు కలిగితే మళ్ళీ దర్శిస్తానని మొక్కుకుంది. అలాగే ఆమె కుమారుణ్ణి కన్నది. మొక్కు చెల్లించుకోడానికి