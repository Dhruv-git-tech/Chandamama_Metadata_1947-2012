బండిలోకి ఎక్కి కూర్చుమని చెప్పారు.

ఆమె ముఖం ఆనందంతో వెలిగి పోయింది. “మీరెలాగైనా బండిని లాగే జంతువులను తీసుకురాగలరోనే నుమ్మకంనాకున్నది,” అంటూ బండిలోకి ఎక్కి కూర్చున్నది. చీకటిగా ఉండడం వల్ల బండికి ముందు ఏమున్నదీ ఆమెకు కని పించలేదు. కొడుకులను బండిలోకి రమ్మన్నది. అయితే వాళ్ళు నడిచే వస్తామన్నారు. తమ కొడు కులు దృఢకాయులు గనక, వారి మాటను ఆమె కాదనలేదు. పైగా బండిలో ఒకరే ఉన్నట్ట యితే, ప్రయాణం మరింత వేగంగా సాగవచ్చని ఆమె ఆశించింది.

బండి వేగంగా ముందుకు సాగింది. పూజా రిణి కొంత సేపటికి బండిలో అలాగే నిద్ర

పోయింది. ఆమెకు మెలకువ వచ్చేసరికి తెల్లవారుతున్నది. కొడుకులు వస్తున్నారా అని ఆమె బండికి ఇరువైపులా చూసింది. ఎవరూ కనిపించలేదు. ఆ తరవాత ఆమె చూపులు ముందువైపుకు మళ్ళాయి. ఇద్దరు కొడుకులూ బండిని లాగుతున్నారు! ఆ రాత్రంతా వాళ్ళే బండిని లాగారన్న మాట! వాళ్ళు అనుకున్న మహత్కార్యాన్ని సాధించారు. సూర్యోదయ మవుతూండగా ఆలయాన్ని సమీపించారు.

ప్రధాన పూజారిణి స్నానం చేసి ప్రత్యేక పూజలు నిర్వర్తించడానికి సిద్ధమయింది. ఆమె కుమారులు కూడా ఆలయం లోపలే ఉన్నారు. పూజాదిక్రతువులు పూర్తయ్యాక, “మహామాతా! నా బిడ్డల్లా బాధ్యతాయుతంగా నడుచుకునే బిడ్డలు ప్రపంచంలో ఎంతమంది తల్లులకు ఉంటారు! వారి అద్భుత కృత్యానికి తగ్గఫలితం దక్కాలి. వాళ్ళిప్పుడు బాగా అలిసిపోయారు. మునుముందు వారికి అలుపూ అలసటా కల గని వరమివ్వు. దేనికీ భయాందోళనలకు లోను గాని విధంగా దీవించు. వారికి అత్యుత్తమ వరాన్ని ప్రసాదించు!” అని భక్తితో ప్రార్థించింది.

“ఇచ్చాను!” అన్న కంఠస్వరం పూజారిణికి మాత్రం వినిపించింది. ఆమె ఆనందంతో కొడుకుల కేసి తలతిప్పి చూసింది. అంతవరకు నిలబడి ఉన్న కొడుకులిద్దరూ నేలపై పడి ఉన్నారు. వారు గాఢ నిద్రలోకి జారుకున్నారు. ఆ నిద్రకు అంతం లేకుండా పోయింది. చాలా సంవత్సరాల అనుతరు అన్నదమ్ములు నిద్రలోనే మరణించారు!

భయాందోళనలు లేకుండా, మరెన్నడూ అలుపూ, అలసటా ఎరుగకుండా వాళ్ళు జీవించారనడంలో సందేహం లేదు!

- (ఎం.డి)