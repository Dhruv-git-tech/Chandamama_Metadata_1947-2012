మౌనంగా ఆలోచించి తలపైకెత్తి, “ప్రభువులు క్షమించాలి. మీ కుమార్తె మరో నూట మూడు రోజులు మాత్రమే ప్రాణాలతో ఉండగలదు! అందువల్ల ఆమె స్థూలకాయాన్ని తగ్గించడం వల్ల ఎలాంటి ప్రయోజనమూ ఉండదు,” అన్నాడు విచారంగా.

ఆమాట వినుగోనే, రాజదంపతులు దిగ్గ్రాంతి చెందారు. కొంతసేపటికి నెమ్మదిగా కోలుకున్న రాజు, “నువ్వు నా కుమార్తె భవిష్యత్తు చెప్పి నందుకు నిన్ను శిక్షించను. అయితే, నూట మూడు రోజులకు పైగా ఆమె ఒక్కరోజు ప్రాణాలతో ఉన్నా నీ ప్రాణాలు దక్కవు. అంతవరకు నీకు కారాగారవాసం తప్పదు,” అన్నాడు.

యువరాణి మాళవిక రానున్న తన మరణాన్ని తలుచుకుని కొన్నాళ్ళు దీనాతి దీనంగా విలపించింది. చెలికత్తెలనూ, తల్లిదండ్రులనూ శాశ్వతంగా వదిలి వెళ్ళడం ఆమెకు తీరని వేదనను కలిగించింది. భోజనం అంటే విరక్తి పుట్టింది. కొన్నాళ్ళకు ఆహారం ముట్టుకోలేక

పోయింది. మరికొన్నాళ్ళకు పానీయాలు తీసు కోవడం కూడా మానివేసింది. ఒట్టి నీళ్ళతోనే సరిపెట్టుకోసాగింది. కుమార్తెకు రానున్న అకాల మరణాన్ని తలుచుకుంటూ రాజూ, రాణీ కూడా ఆహారపానీయాలు మానేశారు. ముఖ్యంగా రుచికరమైన వంటల జోలికి పోలేదు.

నూరు రోజులు గడిచి పోయాయి. కుమార్తె శోక వదనాన్ని చూడలేక రాజు అటు వెళ్ళడం తగ్గించాడు. అయినా ఆమె ఆరోగ్యస్థితిని చెలి కత్తెల ద్వారా ఎప్పటిక్కుడు తెలుసుకుంటూనే ఉన్నాడు. నూట ఒకటవ రోజు ఒక చెలికత్తి వచ్చి, “ప్రభూ, యువరాణి మందహాసం చేస్తున్నది. సుదీర్ఘకాలం జీవిస్తానంటున్నది,” అని చెప్పింది. రాజు తనమెడలోని ఒకముత్యాల హారాన్ని తీసి ఆ చెలికత్తెకు బహుకరించాడు.

మరునాడు మరొకచెలికత్తె వచ్చి, “ప్రభూ, ఈరోజు యువరాణి దానిమ్మరసం అడిగింది,” అని చెప్పడంతో రాజు ఆమెకు కూడా మరొక హారం ఇచ్చాడు.

అందరూ ఆతృతతో ఎదురు చూస్తూన్న మూడో రోజు రానేవచ్చింది. “ప్రభూ, ఇన్నాళ్ళ తరాత ఈ రోజు యువరాణి, భోజనం చేశారు,” అంటూ ఇంకొక చెలికత్తె ఆనందకరమైన వార్త తెచ్చింది. రాజు ఆమెకు మరో హారాన్ని బహూ కరిస్తూ, “నేను రేపే వచ్చి మాళవికను చూస్తా నని చెప్పు,” అన్నాడు పరమానందంతో. అయినా ఆమె అటువెళ్ళగానే, “నా గారాల పట్టి నిజం గానే రేపు ప్రాణాలతో ఉంటుందా?” అన్న ఆలోచన రావడంతో రాజు మళ్ళీ విచారగ్రస్తు డయ్యాడు.

మరునాడు తెల్లవారే సరికల్లా, యువరాణి భవనానికి వెళ్ళడానికి రాజు సంసిద్ధుడయ్యాడు. కాని అంతలోనే యువరాణి తన చెలికత్తెలతో