# విజ్ఞానం .... వినోదం .... వికాసం ....

## విజ్ఞాన వీచికలు :

మన పరిసరాలు :

## వేడినీటి బుగ్గలు

భూగర్భంలో అట్టడుగున చిక్కటి ద్రువస్థితిలో పదార్థం ఉంటుంది. దీన్ని 'మాగ్మా' అంటారు. ఇది అత్యధిక ఉష్ణోగ్రతతో ఉంటుంది. ఒక్కొక్కసారి భూగర్భంలోని బండల మధ్య ఏర్పడే-ఖాళీలగుండా నీళ్ళు ఈ మాగ్మాను చేరుకుంటాయి. కరిగించబడిన స్థితిలో ఉన్నపదార్థంతో నీరు చేరగానే నీటి ఉష్ణోగ్రత కూడా దాదాపు 150 డిగ్రీల సెంటిగ్రేడ్ వరకు పెరుగుతుంది. ఇది మరుగుతూన్న నీటి కన్నా ఎక్కువ ఉష్ణోగ్రత. వేడెక్కిన ఈ నీళ్ళు పైకి ఉచికి, భూమి ఉపరితలంలోని పారల గుండా వేడి నీటిబుగ్గలుగా వెలుపలికి ఎగిసి పడతాయి. ఇలా పైకెగసే వేడి నీటి బుగ్గలను 'గేసర్స్' అని అంటారు. ఇవి చూడడానికి చాలా అద్భుతంగా ఉంటాయి.

భూమి మీది సహజ వనరులు రోజురోజుకూ తరిగి పోతున్నాయి. వాటిలో ముఖ్యమైనది ప్రాణాధారమైన నీరు. అందువల్ల లభించే నీటిని సేకరించి పరిరక్షించు కోవడం చాలా అవసరమవుతోంది.

భూమి మీది సహజ వనరులు రోజురోజుకూ తరిగి పోతున్నాయి. వాటిలో ముఖ్యమైనది ప్రాణాధారమైన నీరు. అందువల్ల ఇటీవలి కాలంలో దీని మీద దృష్టి మళ్ళింది. భూమి మీద పెద్ద పెద్ద ఇంకుడు గుంతలు తవ్వి నీటిని సేకరిస్తున్నారు. ఇళ్ళ కప్పల మీద కురిసే నీరు వృథాకాకుండా బావుల్లోకి, ఇంకుడు గుంతల్లోకి పంపి నీటిని సేకరిస్తున్నారు. ఇలా చేయడంవల్ల వర్షపు నీరు వృథాగా వెళ్ళి సముద్రంలో కలిసిపోకుండా వుంటుంది. భూగర్భ జలాల మట్టం పెరుగుతుంది. రాజస్థాన్‌లోని కిషోరీ గ్రామస్థులు జోహాడ్స్ అనే చెక్ డ్యాంలు నిర్మించి, నీళ్ళను చెరువులలో, తటాకాలలో రిజర్వాయర్లలో నిలువచేస్తున్నారు.