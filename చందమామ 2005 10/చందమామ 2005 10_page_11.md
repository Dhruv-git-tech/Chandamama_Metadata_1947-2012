నను అడిగాడు. వందన నవ్వి, “నువ్వు పేరు పెట్టి భావా అని పిలవచ్చు,” అన్నది.

అప్పుడు పాండురంగడు, “బావా! నుప్పెంత బాగున్నావో, నీ పేరు కూడా అంతబాగుంది,” అన్నాడు. వాడు భావను, బావా అన్నాడే మిటని చిన్నయ్య ఉలిక్కిపడితే, వందన, “మావాడు దూర దేశాల్లో పెరిగాడు కదా! వాడికి భాష బాగానే వచ్చును కానీ వత్తులు అంతగా పలకలేడు,” అని సర్దిచెప్పింది.

ఆ మాటవింటూనే చిన్నయ్య ముఖం వెలిగి పోయింది. “వందనా! నీవు నా మహాయోగానికి కృషి చేస్తానని, అనాడిచ్చిన మాట చాలా గొప్పగా నిలబెట్టుకున్నావు. నా కూతురు, కాబోయే అల్లుడు ఇప్పుడు ఒకరినొకరు, ఒకే పేరుతో పిల్చుకుంటున్నారు. ఇక మా ఇంట పన్నీరే పన్నీరు!” అన్నాడు.

పెళ్ళి సంబంధం నిశ్చయించి వెళ్ళి పోయింది వందన. మర్నాడే చిన్నయ్యకు, కామేశం నుంచి పిలుపు వచ్చింది. ఆయన వాడితో, “నువ్వు చాలాకాలం, నా వ్యాపార పనులు చూశావు. ఇకస్వంతంగా వ్యాపారం ప్రారంభించే ఏర్పాట్లు చేసుకో,” అన్నాడు.

చిన్నయ్య ఉత్సాహమంతా నీళ్ళుగారి పోయింది. పాండురంగడి సంబంధం తనకు అచ్చిరాలేదనీ, మాధవుడి జోస్యం పూర్తిగా తప్పనీ అతడికి అనిపించింది.

వందన జరిగింది తెలుసుకుని, చిన్నయ్యను ఓదార్చుతూ, “ఒకరి కింద పని చేస్తే మహాయోగం పట్టడు. ఇప్పుడు అన్నయ్య, నేను-నువ్వు సొంతంగా చేయబోయే వ్యాపారానికి అన్ని విధాలా సాయపడగలం. నీకు స్వతంత్రంగా జీవించే అవకాశం వచ్చింది. మహాయోగం స్వతంత్రులకే, అస్వతంత్రులకు కాదు. నువ్విప్పుడు మహాయోగానికి దగ్గరవుతున్నావు. అందుకు సంతోషించాలి,” అని వాస్తవ మేమిటో వివరించింది.

దానితో చిన్నయ్యకు తన పారపాటు అర్థమైంది. “జోస్యం భవిష్యత్తును సూచించినా, మనిషి జాతకాన్ని తనే రాసుకుంటాడని తెలుసుకునేందుకు, నాకింత కాలం పట్టింది!” అనుకుని వాడు ఉత్సాహంగా సొంత వ్యాపారం ప్రారంభించి, ఏడాది తిరిగే సరికిపట్టంలోని ప్రముఖ వ్యాపారుల్లో తానూ ఒకడయ్యాడు.