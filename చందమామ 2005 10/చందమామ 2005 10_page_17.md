రాడు. సరిగా అతడు నగరద్వారం దాటు తూండగా ఒక ఆశ్చర్యకరమైన పుకారు విన వచ్చింది: అరణ్యంలో ఆలమందలు కాచుకు బతుకుతున్నట్టు నటిస్తున్న, ఒక శత్రుదేశపు గూఢచారి, సేనానాయకుణ్ణీ అతడి వెంట వున్న భటుణ్ణీ చంపివేశాడట! వీలైతే ప్రాణాలతో పట్టుకురావలసిందిగా మంత్రి భటుల్ని పంపుతున్నాడు.

ఈ వార్త విన్నమీదట ముసలివాడికి నిజంగానే తన కొడుకు ప్రాణానికి ముప్పు వాటిల్లనున్నదని భయం కలిగింది. ఈసరికే అతణ్ణి వింతజంతువు చంపివుండకపొతే, ఇంగితజ్ఞానం కూడాలేని మంత్రి పంపిన భటులు అతణ్ణి గూఢచారిగా భావించి తప్పక చంపుతారు. తను ముందుగా వెళ్ళి అక్కడి పరిస్థితి ఎలావుందో చూసి, తన కొడుకును పెచ్చరించాలి.

ముసలివాడు ఆగమేగాలమీద అరణ్యం లోని తన పూరిపాక చేరాడు. అక్కడ ఎవరూ లేరు. ఎందుకైనా మంచిదని ఎంతో కాలంగా గోడకు తగిలించి వున్న తన తండ్రి కాలంనాటి కత్తిని తీసుకుని, తన కొడుకు ఆలమందను

మేపే కొండ ప్రాంతానికి వేగంగా బయలు దేరాడు.

కేశవుడు మామూలుగా రోజూ కూచునే చెట్టు కింద కనిపించే సరికి ముసలివాడికి ప్రాణం లేచివచ్చినట్టయింది. అతడు పరిగెత్తుతూ కొడుకును సమీపించి, “కేశవా! నిన్ను ప్రాణాలతో చూడగలుగుతాననుకో లేదురా, బాబూ! నగరంలో చాలా చాలా పుకార్లు బయలుదేరినై. అసలు నిజంగా ఇక్కడ జరిగిన సంగతేమిటి?” అని ఆదు ద్రగా అడిగాడు.

తండ్రి ఆదుర్దా, అతడి చేతిలోని కత్తి కేశ పుణ్ణి ఆశ్చర్యపరిచినై. నగరంలో బయలుదేరిన పుకార్లేమిటో అతడికి అర్థం కాలేదు. అతడు తండ్రికేసి నిశ్చలంగా చూస్తూ, “కత్తి తెచ్చా వెందుకు? పుకార్లేమిటి?” అని ప్రశ్నించాడు.

“బ్రహ్మపురం సేనానాయకుణ్ణీ, భటుణ్ణీ, ఒక వింతజంతువేదో అరణ్యంలో చంపిందని నగరంలో పుకారుగా వుంది. మారువేషంలో వున్న శత్రుదేశపు గూఢచారి అతణ్ణి చంపాడని మరికొందరు చెప్పుకుంటున్నారు,” అన్నాడు తండ్రి.

-(ఇంకావుంది)