“కాదంబరీ, ఇలాంటి ఆభరణాలు స్పృశించడానికి కూడా నీకు అర్హతలేదు. దేవకాంతలు ధరించే అద్భుత శక్తులున్న ఆభరణం అది!” అన్నది స్వర్ణరేఖ ఆగ్రహంతో.

“నాకు ఎలాంటి అద్భుత శక్తులూ వద్దు. ఈ ఆభరణం నా మెడలో ఉంటే, మా రాజు మయూరధ్వజుడు నన్ను వద్దనకుండా వివాహం చేసుకోగలడు,” అన్నది కాదంబరి.

ఆ మాటకు స్వర్ణరేఖ ఫక్తున నవ్వి, “ఏమిటీ! రాజు మయూరధ్వజుడు నిన్ను వివాహం చేసుకుంటాడా?” అని అడిగింది.

“ఏం, ఎందుకు చేసుకోడూ? అందుకే కదా నేను రాజధానికి వెళుతున్నాను. నేను మహారాజును మాత్రమే వివాహమాడతా నంటే, మానాన్నతో సహా, మా ఊళ్ళో ఎవరూ నమ్మడం లేదు. నాది వికార రూపం అట.

వెగ్రిపిల్ల అని ఎగతాళి చేస్తున్నారు. మహారాజును వివాహమాడి రాణినవుతానని ప్రతిజ్ఞచేసి వచ్చాను. నా ప్రతిజ్ఞ నెరవేరుతుందన్న నమ్మకం నాకున్నది,” అన్నది కాదంబరి.

“నీ ప్రతిజ్ఞ నెరవేరదు. ఎందుకంటే మహారాజూ, నేనూ పరస్పరం ప్రేమించకున్నాం. ఆయన నన్ను వివాహమాడతానని వాగ్దానం చేశాడు. ఆ శాంభవీవృక్షం వద్ద కొద్ది సేపట్లో వివాహమాడనున్నాం,” అన్నది స్వర్ణరేఖ.

ఆ మాట వినగానే కాదంబరి మనసులో ఏవేవో ఆలోచనలు తోచాయి. స్వర్ణరేఖే తనకు అడ్డు అనీ, ఆమెను ఎలాగైనా తొలగించుకోవాలనీ నిర్ణయించింది. “నేను ధరించిన పచ్చల హారానికి అద్భుత శక్తులున్న మాట నిజమే అయితే, నువ్వు ఈ క్షణమే రామచిలు కూగా మారిపోవాలి!” అన్నది హారాన్ని తాకుతూ.

అంతే, స్వర్ణరేఖ చిలుకగా మారిపోయింది. ఆ తరవాత కాదంబరి స్వర్ణరేఖ రూపం దాల్చి, శాంభవీవృక్షం దగ్గరికి వెళ్ళింది. మయూర ధ్వజుడు, ఆమెను నిజమైన స్వర్ణరేఖగానే భావించి, పరమానందంతో వివాహమాడి రాజధానికి తీసుకువెళ్ళాడు. ఆ విధంగా కాదంబరి అమాయకతనం కొద్దీ ప్రతిజ్ఞచేసి నప్పటికీ, అనూహ్యమైన పరిస్థితుల ప్రభావంతో అవంతీ రాజ్యానికి రాణి అయింది.

రామచిలుకగా మారిన స్వర్ణరేఖ తన దుస్థితికి ఎంతగానో విలపించింది. బోయవాడో కడు ఆ చిలుకను పట్టి దొమ్మరివాడి కిచ్చాడు. దొమ్మరివాడు దానికి ఆటలలో శిక్షణ ఇచ్చాడు. మాటలు నేర్పాడు. మాటలు నేర్చిన రామ చిలుక ఒకనాడు దొమ్మరివాడికి తన పూర్వ