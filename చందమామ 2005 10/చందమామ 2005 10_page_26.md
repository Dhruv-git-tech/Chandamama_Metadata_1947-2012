గణపతి భార్య తుతిది దుడుకు స్వభావం.
పద్మావతి అస్తమాను పెద్దకోడలి గుణగణాల
గురించే ఆమెకు చెబుతూండేది. విని విని
విసిగిపోయిన తపతి, “అత్తయ్యా! దూరపు
కొండలు నునుపు. ఇక్కడ వున్నప్పుడు పొగి
డిందని మురిసిపోతున్నారు. అక్కడ ఆమె మీ
గురించి ఏం చెబుతున్నదో మీకు తెలియదు
గదా?” అనేసింది.

పద్మావతికి ఈ మాటలు బాధ కలిగిం
చాయి. అప్పట్టించీ ఆమె సకుటుంబంగా
రాజధానికి వెళదామని భర్తను పోరడం
మొదలు పెట్టింది. ఒక శుభముహూర్తాన
అంతా కలిసి రాజధానికి బయల్దేరారు.
వాళ్ళొస్తున్నట్టు ముందే తెలిసిన రాఘవ,
రాజధాని పాలిమేరలోనే వాళ్ళను కలుసుకుని
ఇంటికి తీసుకువచ్చాడు.

అప్పటికి రాఘవ కూతురు నిర్మలకు
ఆరేళ్ళు. ఆ పిల్ల ఒక్కొక్కర్నే పరిచయం
చేసుకుని, పద్మావతి తన బామ్మా అని తెలుసు
కున్నాక, ఆశ్చర్యపోతూ, “అవునా! నువ్వునా
బామ్మవా? అమ్మ అందరితో నిన్ను గురించి
చెప్పడాన్ని బట్టి, నువ్వు నల్లగా, లాపుగా, వికా

రంగా ఉంటావనుకున్నాను. మరి నువ్వేమో
తెల్లగా, సన్నగా, దేవతలావున్నావు!” అంది.

పద్మావతి ముఖం మాడిపోయింది. తుతి,
చూశారా అన్నట్టు గర్వంగా నవ్వింది.

కూతురు మాటలకు సునీత ఒక్క క్షణం
తికమకపడి, ఆ వెంటనే నవ్వింది. రాఘవ
కూడా నవ్వాడు. వాళ్ళెందుకు నవ్వుతున్నారో
అర్థం కాక మిగతావాళ్ళు ముఖముఖాలు
చూసుకుంటున్నంతలో, వంటావిడవంట
గదిలోంచి వస్తూ సునీతతో, “అమ్మగారూ,
వంటయిపోయింది. వెంటనే భోజనాలు
చేసెయొచ్చు,” అంది నవ్వు ముఖంతో.

ఈ వంటావిడ మరీ నల్లగా, లాపుగా వికా
రంగా వుంటుంది. సునీత ఆమెతో, “వంట
పని ఇంత త్వరగా పూర్తపుతుందనుకోలేదు.
నీలో ఆ అన్నపూర్ణ అంశలాంటిదేదో వున్నది,
మహాలక్ష్మీ!” అంటూ ఆమెను మెచ్చుకున్నది.

దానితో పద్మావతికీ, ఇతరులకూ ఆరేళ్ళ
నిర్మల అన్న మాటల్లోని అంతర్యం తెలిసి
పోయి, ఒక్కసారిగా ఫక్కుమంటూ నవ్వారు.
పద్మావతి, నిర్మలను ఎత్తుకుని, “ఎంత
గడుసుదానివే నువ్వు!” అంటూ ముద్దాడింది.