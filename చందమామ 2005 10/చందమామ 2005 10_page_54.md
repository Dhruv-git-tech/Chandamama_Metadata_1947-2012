పాయసాన్నీ, పండ్లనూ పట్టుకొని పసివాడి
నెత్తుకొని సుజాత బయలుదేరింది.

అప్పుడు సిద్ధార్థుడు బక్క చిక్కి బొమిక
లతో అతి నీరస స్థితిలో ఉన్నాడు. సుజాత
ఇచ్చిన పాయసాన్ని స్వీకరించి ప్రాణాన్ని
నిలుపుకోగలిగాడు. సుజాత అతనికి ప్రణ
మిల్లి, “స్వామీ, తమ దయవల్ల నాకు కుమా
రుడు కలిగాడు!” అంటూ సిద్ధార్థుడు వారి
స్తూన్నా, బిడ్డను అమిత భక్తితో అతని పాదా
లకు తాకించింది.

అప్పుడు సిద్ధార్థుడు, “అమ్మా! నీవు తలంచినట్లుగా నేను మహిమాన్వితుణ్ణేమీ కాను; నీవు ఏ భావంతో నాకు ఆహారం పెట్టినా, నేను నిన్ను దయాస్వరూపిణిగా తలుస్తున్నాను. నీ వలన భూతదయను తెలుసుకున్నాను. నీవు నాకు ప్రాణభిక్షచేసి నట్లే ప్రకృతి సర్వ ప్రాణులను చల్లని దయతో సదా కాపాడుతున్నది. నీవు ఆ ప్రకృతితో సమానమైన తల్లివి!” అన్నాడు.

“స్వామీ! మీ గొప్ప మీరు చెప్పుకోడానికి ఇష్టంలేక అలాగ అంటున్నారే గాని, మీరు నిజంగా మహిమాన్వితులే! నాకు తెలుసు! మాది గోపకులం. మీరు గోప్పవారు. మా ఇంటికి వచ్చి, మా ఆతిథ్యాన్ని స్వీకరించి, బిడ్డను దీవించాలని మిమ్మల్ని కోరాలని ఉంది కాని, నేనెంతటిదాన్ని?” అని సుజాత అన్నది విచారంగా.

“అమ్మా! నిజమే చెబుతున్నాను, నా తపస్సు ఫలించలేదు. నేనూ మీవంటి వాణ్ణే. మానవుల్లో తరతమ భేదాలు పెట్టుకోవడం తగనిది. ఒకరు ఎక్కువ, ఒకరు తక్కువ

అనుకోవలసిన అవసరమే లేదు. జీవులలోని
ప్రాణమొక్కటే అయినట్లే, మానవత్వం
అంతా ఒక్కటే! నేను కృతార్థుడినై నీ కుమా
రుణ్ణీ ఆశీర్వదించ తగ్గ అర్హత నాకు వచ్చిన
నాడు తప్పక, నేను మీ ఇంటికి అతిథిగా
వస్తాను!” అని సిద్ధార్థుడు చెప్పాడు.

“స్వామీ! అలాగే తుప్పుకరావాలి!” అంటూ
సుజాత పిల్లవాణ్ణి అతని పాదాలకు తాకించి,
ప్రణమిల్లి సెలవు తీసుకొని వెళ్ళింది.

సిద్ధార్థుడికి తపస్సులూ, కఠోరదీక్షల పట్ల నమ్మకం పోయింది. తపస్సులు చేస్తున్న వారందరిలో స్వప్రయోజన స్వార్థమే కని పించిందిగాని, తోటి జీవకోటి పట్ల ప్రేమ కని పించలేదు. అవి శరీరాన్ని హింసించే ఆత్మ హత్యా సదృశాలుగా తోచాయి. అందువల్ల సిద్ధార్థ గౌతముడికి వాటితో నిమిత్తం లేక పోయింది.