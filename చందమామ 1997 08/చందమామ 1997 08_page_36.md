పాముమంత్రం

తిమ్మాపురం అనే గ్రామంలో, పుల్లయ్య అనే చిన్న రైతు వుండేవాడు. అతడు వున్న కొద్ది పాలాన్ని సాగుచేసుకుంటూ తృప్తిగా కాలం గడుపుతూండేవాడు. అతడికి ఎన్నో ఏళ్ళుగా పాముమంత్రం నేర్చుకో వాలనే కోరిక వున్నది. ఎందరినో అడిగాడు గాని, ఎవరూ పాముమంత్రం నేర్పే వాళ్ళు దారకలేదు.

ఒకసారి పుల్లయ్య పొరుగూరు బంధువు ఇంటికి వెళ్ళినప్పుడు, ఆయన బంధు వును, “నాకు పాముమంత్రం నేర్చుకోవాలని ఉన్నది. మీ ఊళ్ళో పాముమంత్రం నేర్పేవాళ్ళెవరైనా వున్నారా?” అని అడిగాడు.

“మా ఊళ్ళోనే కాదు, చుట్టుపక్కల ఊళ్ళల్లోనూ పాముమంత్రం తెలిసినవాళ్ళె వరూ వున్నారనుకోను! అలాంటి మంత్రం బైరాగులూ, సన్యాసులూ మాత్రమే నేర్చి వుంటారు,” అన్నాడు బంధువు.

ఆనాటి నుంచి పుల్లయ్య, ఏ బైరాగో సన్యాసో కనబడితే అతడి దగ్గర పాము మంత్రం నేర్చుకోవాలని ఎదురు చూస్తు న్నాడు.

ఇలా వుండగా – పుల్లయ్య ఒక ఏడు తన పొలంలో జొన్న పంట వేశాడు. జొన్న చేను బాగా ఏపుగా పెరిగి కంకులతో నేత్రానందంగా వున్నది. పంటను పగలు పక్షులనుంచీ, రాత్రిళ్ళు జంతువుల నుంచి కాపాడేందుకు పుల్లయ్య పొలంలో మంచె కట్టుకుని, రాత్రింబవళ్ళు కాపలా కాయసా గాడు.

ఒకనాడు కనుచీకటి పడే సమయంలో, బైరాగుల తండా ఒకటి తన పొలంవైపుగా రావడం చూశాడు, పుల్లయ్య. ఎంతో కాలంగా వున్న తన కోరిక నెరవేరే సమయం వచ్చిందనుకుంటూ పుల్లయ్య, పట్టరాని ఆనందంతో ఆ బైరాగులకు