“అమ్మా, నేను అతని ఇంటికి వెళ్ళు లేను. అతను మోహిోద్రేకంతో కొట్టుకు పోతున్న సంగతి నీకు తెలుసు గదా. నేను వెళితే అతను తప్పక నన్ను అవ మానపరుస్తాడు. నీ వద్ద ఇంకా ఎందరో పరిచారికలున్నారు. వారిలో ఎవరినైనా పంపు,” అన్నది ద్రౌపది.

“కల్లు తెమ్మని నేనై పంపుతూంటే, వాడునిన్ను తాకగలడా?” అంటూ సుధేష్ణ ద్రౌపదికి ఒక బంగారుపాత్ర ఇచ్చింది.

గత్యంతరం లేక ఆ పాత్ర తీసుకుని ద్రౌపది కీచకుడి ఇంటికి వెళ్ళింది. ఆమెను చూస్తూనే కీచకుడు పరమానందంతోలేచి, “సుందరీ, నీకు స్వాగతం. నా ప్రాణేశ్వరివైన నువ్వు నా దగ్గిరికి వచ్చావు. నా కోరిక తీర్చు. దివ్యాంబరాలు ధరించి, రత్నాలంకా రాలు అలంకరించుకో. నాతో కలిసితాగి, సుఖంగా ఉండు,” అన్నాడు.

“రాణిగారు కల్లు తెమ్మని పంపింది. ఆమెకు చాలా దాహంగా ఉన్నదట. వెంటనే కల్లు ఇప్పిస్తే నేను పోతాను,” అన్నది ద్రౌపది.

“కల్లు మరొకతె చేత పంపిస్తాలే,” అంటూ కీచకుడు ఆమె చేతిని పట్టు కున్నాడు. ద్రౌపది కంగారు పడుతూ కీచ కుణ్ణి ఒక్క తోపుతో పడదోసి, పరిగెత్తు కుంటూ విరాటరాజు సభలో ప్రవేశించింది. కీచకుడు ఆమె వెంటపడి, విరాటరాజు చూస్తూండగానే జుట్టు పట్టుకుని ఆపాడు.

ఈ దురన్యాయాన్ని ధర్మరాజూ, భీముడూ సభలో ఉండి కళ్ళారా చూశారు. భీముడికి ఆ క్షణంలోనే కీచకుణ్ణి చంపా

లనిపించి, పళ్ళుపటపటా కొరికాడు. అతని శరీరమంతా చెమటపట్టింది. కళ్ళ నిప్పులు రాలాయి. ఎదురుగా కనబడే చెట్టును పీకే ఉద్దేశంతో అతను లేచాడు.

ధర్మరాజు భీముడి కాలి బొటనవేలిని తనబొటన వేలితో నొక్కి, “ఏమోయ్, కట్టెల కోసం ఈ చెట్టును ఎందుకు పడ గొడతావు? అవతల ఇంకా చాలా చెట్టు న్నాయి. వాటిని పడగొట్టు,” అన్నాడు.

ఈ లోపల ద్రౌపది తన భర్తల అశక్తత గ్రహించి, చుర చురా చూస్తూ విరాటుడి కేసి తిరిగి, “ఈ నీచుడు నన్నిలా అవమా నిస్తూ ఉంటే మహా బలులైన నా భర్తలు గంధర్వులు, కాలానికి కట్టుపడి నన్ను కాపాడలేని స్థితిలో ఉన్నారు. అలాటప్పుడు రాజువైన నీవైనా రక్షకుడివై, మానభంగం