విదీశ తల్లి, “అవును నాయనా, మొదట యువరాజు నిజంగానే మన అమ్మాయిని వివాహమాడడానికి కోరాడా అని నమ్మ లేకపోయాను. మన అమ్మాయి మామూలు ఆడపిల్లకాదని నానమ్మకం. జరిగిన సంఘ టలను చూస్తూంటే ఆ సంఘటనలవెనక ఏదో దైవనిర్ణయం ఉన్నట్టు నా కనిపిస్తు న్నది. యువరాజు మన ఊళ్లోనే ఎందుకు బనచేయాలి? అతడు అగాథంలో పడిపో కుండా ఆపడానికి విదీశను అక్కడికి పంపిన వారెవరు? అశోకుణ్ణి హతమార్చడా నికి వెళుతూన్న హంతకులు మీకళ్ళ బడడమేమిటి? అంతా విచిత్రంగా ఉన్నది కదా!” అన్నది.

అంతవరకు మౌనంగా ఉన్న విదీశ తండ్రి, “నా కుమార్తె జీవితం యువరాజు

జీవితంతో ముడిపడి ఉన్నదని నాకనిపిస్తు న్నది. లేకుంటే ఒక్కరేయీ, పగలూ వ్యవధిలో రెండుసార్లు ఆమె యువరాజు ప్రాణాలను కాపాడి ఉండదు!” అన్నాడు.

వాళ్ళ మాటలకు విదీశ కళ్ళనుంచి బాష్పాలు పెల్లుబికాయి. ఆమె మౌనంగా ఇంటినుంచి వెలుపలికి వచ్చి, చేతులు జోడించి పైకి చూస్తూ, “తథాగత బుద్ధా! ఏమిటీ పరీక్ష? అల్లకల్లోలంగా ఉన్న నా మానసికస్థితి నుంచి బయటపడే మార్గం చూపించు. సన్యాసిని జీవితాన్ని స్వీకరించి, నువ్వు చూపిన మార్గంలో పయనించి, నిర్వాణం పొందాలన్నదే నా అభీష్టం. అధికారం కోసం, ఐహిక సుఖాలకోసం నేనెన్నడూ ఆశలు పెంచుకోలేదు. ఎటూ తేల్చుకోలేని ఇటువంటి డోలాయమాన స్థితిని నేను ఎందుకు ఎదుర్కోవలసి వచ్చింది?” అని ప్రార్థించింది.

కొంతసేపు అక్కడ నిళ్ళబ్దం ఆవరించింది. ఆ తరవాత ఆమె యశుడికేసి తిరిగి, “నాకు మంచి ఏదో, చెడు ఏదో తెలియడం లేదు. నిజానికి ఈ విషయంలో నా తల్లి దండ్రుల సలహాపై కూడా నాకు నమ్మకం లేదు. ఎందుకంటే వాళ్ళు నా ఐహిక సుఖాలనే కోరు కుంటారు. తమ కుమార్తె యోగ్యుడైన యువరాజును పెళ్ళాడడం కన్నా మించిన అదృష్టం ఉంటుందని ఏ తల్లి దండ్రులైనా ఊహించ గలరా? ఈ విషయంలో నాకు సరైన సలహా ఇవ్వగల వాడు గురుదేవుడు ఉపగుప్తుడు ఒక్కడే!” అన్నది.