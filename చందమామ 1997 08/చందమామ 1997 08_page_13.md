“అదేంలేదు. నువ్వు పుట్టింటికి వెళ్ళ
బోవడంలేదు!” అన్నాడు చంద్రసేనుడు.

రాణి పెద్దగా నిట్టూర్చి విచారంగా
శయ్యామందిరంకేసి నడిచింది. ఆమె
విచారపడడం చూశాక, చంద్రసేనుడు
ఆలోచనలో పడ్డాడు. అనుకోనివి జరిగినా
ఎవరూ సంతోషపడినట్టు లేదు! మరి
ఏంచేస్తే ప్రజలకు సుఖ, సంతోషాలు
లభ్యమవుతాయి? ఈ ప్రశ్నకు జవాబు
దొరకక, ఆరాత్రంతా ఆయనకు నిద్రపట్ట
లేదు.

అర్ధరాత్రి గడిచినా, ఇంకా శయ్యా
మందిరంలో పచార్లుచేస్తున్న భర్తను చూసి,
రాణి, “నిద్రపట్టడంలేదా? ఏం ఆలోచిస్తు
న్నారు?” అని ప్రశ్నించింది.

మొదటిసారిగా తన ఆలోచనల
గురించి భార్యకు తెలియజేశాడు, చంద్ర
సేనుడు. ఆయన జరిగినదంతా ఆమెకు
చెప్పి, “అనుకున్నవి జరిగిన వాళ్ళూ
ఆనంద పడలేదు; అనుకోనివి జరిగినా
సంతోష పడలేదు. ఇక, ఈ ప్రజల
విచారం ఏం చేస్తే తొలగుతుందో అర్థం
కావడం లేదు!” అన్నాడు.

రాణీ తేలిగ్గా నవ్వేస్తూ, “ఎవరైనా
మనసులో అనుకున్నవీ, అనుకోనివీ
కూడా- అవసరమైనవీ, ఆనందాన్నిచ్చేవీ
కాకపోవచ్చు. రాజు ప్రజలకు తండ్రి
లాంటి వాడు. ప్రజలకు కనీస అవసరాలు
తిండి, బట్ట, నివాసం. అవి అందరికీ
సమకూర్చినప్పుడు — చేతినిండా పని,
మనసు నిండా ఆనందం! మీరాపని
చేయగలిగిననాడు, ప్రజల్లో విచారగ్రస్తు
లెవరూ వుండరు!” అన్నది.

దానితో చంద్రసేనుడికి, తానింత
కాలంగా పరిపాలనా విషయాల్లో చేస్తున్న
తప్పిదమేమిటో తెలిసి వచ్చింది. తెల్లవార
గానే ఆయన మంత్రినీ, ఇతర ముఖ్యోద్యో
గులనూ సమావేశపరిచి, వాళ్ళతో సంప్ర
దించి, ప్రజలందరికీ కనీస అవసరాలు
సమకూర్చ గల ప్రణాళికలు తయారు
చేయించాడు.

ఆ తర్వాత ఏనాడూ ప్రజలు సుఖంగా
లేరన్న సమాచారం చారులు తీసుకు
రాలేదు. రాజ్యంలో మంత్రిపదవి కేవలం
అలంకార ప్రాయమన్న అవవాదూ
పోయింది.