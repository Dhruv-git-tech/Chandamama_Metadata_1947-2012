“ఆ కొంగ నీ తండ్రా?” అని జయపా లుడు ఆశ్చర్యంతో అడిగాడు.

“అవును. కిందటి జన్మలో నాతండ్రి. ఇప్పుడునీటికొంగ జన్మఎత్తి నాకు చేపల వేటలో సహాయపడుతున్నాడు!” అన్నాడు పల్లెవాడు.

జయపాలుడికి కోపం వచ్చింది. “పో, దిక్కున్నచోట చెప్పుకో!” అని చేపలు పట్టేవాణ్ణి గదమాయించాడు. వాడు మారు మాట్లాడకుండా వెళ్ళిపోయాడు.

తరవాత అతను నగరం ప్రవేశించి నడుస్తూ ఉండగా ఒక మనిషి ఎదురై, “ఎన్నాళ్ళకు కనపడ్డావు, బాబూ! చాలా కాలం క్రితం నేను నా కుడిచెవి మీ తండ్రిగారివద్ద తాకట్టు పెట్టి పది రూపాయలు తీసుకున్నాను. ఆ బాకీ చెల్లిస్తాను. నా చెవి నాకు ఇప్పించు,” అన్నాడు జయపాలుడితో.

జయపాలుడు నిర్ఘాంతపోయి, మనిషి కేసి చూశాడు. అతనికి ఎడమచెవి మాత్రమే ఉన్నది; కుడిచెవి లేదు. “మా నాన్నగారు నీ చెవి గురించి నాకేమీ చెప్పలేదే!” అన్నాడతను ఆ మనిషితో.

“నా చెవి నా కిప్పించక పోతే నేను నీ పైన ఫిర్యాదు చేస్తాను చూసుకో!” అంటూ ఆ మనిషి వెళ్ళిపోయాడు.

జయపాలుడు మరికొంతదూరం వెళ్ళే సరికి ఒక స్త్రీ ఎదురై, “చూడు, నాయనా! పదహారేళ్ళక్రితం మీ నాన్నగారు ఈవూరు వచ్చి నన్ను పెళ్ళాడి, తనదారిన తాను వెళ్ళిపోయారు. నాకు మనోవర్తి కింద పదివేల రూపాయలిస్తానని ఆయన మాట ఇచ్చారు. ఆ డబ్బు నువ్వు ఇస్తావా, లేక ఫిర్యాదు చేయమన్నావా?” అని అడిగింది.

జయపాలుడు ఈ దుర్మార్గాన్ని సహిం చలేక, “పో, నేను నీకు దమ్మిదీకూడా