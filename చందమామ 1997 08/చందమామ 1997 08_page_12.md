“ఇప్పుడు నేనేం అంటానని భావిస్తు న్నారు మీరు, మహామంత్రి!” అన్నాడు చంద్రసేనుడు.

ఊహించని ఈప్రశ్నకు మంత్రి ఆశ్చర్య పడుతూ, “ఒక నిద్రగొట్టు మంత్రిగా వున్నం దుకు సిగ్గు పడుతున్నానని అనవచ్చు మీరు,” అన్నాడు చంద్రసేనుడు.

మంత్రి అనుకున్న దానికి విరుద్ధంగా చెప్పాలని, “అదేం లేదు. మీలాంటి వారు మంత్రిగా ఉన్నందుకు గర్వపడుతు న్నాను,” అన్నాడు చంద్రసేనుడు.

సభ గొల్లుమన్నది. రాజు వ్యంగ్యంగా ఆ మాట అన్నాడని భావించి అవమా నంతో కుంగిపోయాడు, మంత్రి.

ఆసాయంత్రం చంద్రసేనుడు ఉద్యాన వనంలో విహరిస్తూండగా, గాలికి ఎగిరి వచ్చి చిన్న ముళ్ళమండ ఆయన కాలికి తగిలింది. ముసలితోటమాలి పరుగున వచ్చి, దాన్ని దూరంగా విసిరివేసి, “క్షమించండి, మహారాజా! ఇటువంటిది మళ్ళీ జరక్కుండా జాగ్రత్తపడతాను,” అన్నాడు వినయంగా.

“ఈ జరిగిపోయిన దానికి, నేనేం చేయబోతున్నానని నువ్వు ఊహిస్తున్నావు,” అని అడిగాడు రాజు.

తోటమాలి ఒకటి, రెండు క్షణాలు ఆలోచించి, “గులాబీలున్న తోటలో ఇలాంటి ముళ్ళు వుండడం సహజం అనుకుంటారు. ముసలివాణ్ణి కాబట్టి ఉద్యానవనంలో సరిగా పనిచేయలేక పోతున్నానని భావించి, ఉద్యోగంలోంచి మాత్రం తీసివెయ్యరు,” అన్నాడు.

“లేదు, ఆ పనే చేయబోతున్నాను. నీ స్థానంలో యువకుడొకణ్ణి తోటమాలిగా నియమిస్తాను,” అంటూ, చంద్రసేనుడు, తోటమాలి కన్నీళ్ళు పట్టించుకోకుండా భవనంకేసి నడిచాడు.

ఆ రాత్రి రాణి మరొకసారి భర్త వద్ద, తన పుట్టింటి ప్రయాణపు ప్రస్తావన తెచ్చింది.

“మా అమ్మకు ఆరోగ్యం బాగా లేనట్టు రాత్రి కలవచ్చింది. ఒకసారివెళ్ళి చూసివస్తాను,” అన్నదామె.

“నానుంచి ఎలాంటి జవాబు వస్తుందని అనుకుంటున్నావు?” అని ప్రశ్నించాడు చంద్రసేనుడు.

రాణీ నవ్వి, “పదేపదే అడుగుతున్నానని వెళ్ళమనే అంటారు!” అన్నది.