భోగాలు అనుభవించక దాసిగా ఎందుకు పని చేస్తావు?” అన్నాడు కీచకుడు.

ద్రౌపది మండిపడి, “నా మీద మోహం విడిచి పెట్టక పోయావో నీ ప్రాణాలకు అపాయం ఉన్నది. నా భర్తలైన అయిదు గురు గంధర్వులు నన్ను అహర్నిశలు జాగ్రత్తగా కనిపెట్టి ఉంటారు. వారికి నీసంగతితెలిస్తే ఎవరూ కాపాడేవాళ్ళు లేరు,” అన్నది.

ద్రౌపది ఈ మాటలు అన్నా కూడా కీచకుడు నిరుత్సాహ పడలేదు. అతనికి ఆమెమీది మోహం అంతకంతకూ ఎక్కువ కాసాగింది. అతను మళ్ళా సుధేష్ణు వద్దకు వెళ్ళి, “ఎలాగైనా సైరంద్రిని నాకు దక్కే టట్టు చేయకపోయావో, నా ప్రాణాలు నిశ్చయంగా పోతాయి. నేను ఎన్ని రకాల

ప్రార్థించినా ఆమె మనసు నా కేసి మర లటం లేదు,” అన్నాడు.

సుధేష్ణ అన్న దుస్థితి చూసి చాలా బాధపడి, “సైరంద్రి నాకు ఆశ్రితురాలు. ఆమెను రక్షిస్తానని నేను మాట ఇచ్చాను. తనకు అయిదుగురు గంధర్వులు భర్త లని ఆమె మొదటనే చెప్పింది. సైరంద్రి మీద భ్రమ పెట్టుకుని ప్రాణాపాయం తెచ్చుకోకు,” అన్నది.

“వెయ్యమంది గంధర్వులు కూడా నన్నేమీ చెయ్యలేరు. నా వంటి అంధగాణ్ణి ఎంతటి పతిద్రత అయినా కోరుతుంది. నా వైభవం చూసి సైరంద్రి మనసు నా మీదికి తప్పక తిరుగుతుంది. ఎలాగైనా ఆమెను నాకు అనుకూలవతిని చేసి నా ప్రాణాలు నిలబెట్టు,” అంటూ కీచకుడు తన చెల్లెలిని బతిమాలసాగాడు.

“ఓరీ, పాపీ! నువ్వు కూడని పని తల పెట్టటమే గాక అందుకు నన్ను సాధనంగా ఉపయోగించుకో జూస్తున్నావు. నీ పాపం నీతో పోదు, కులాన్నే నాశనం చేస్తుంది. నువ్వు ఇంటికివెళ్ళి. కల్లూ, మధురాన్నమూ సిద్ధం చేయించి ఉంచు. వాటిని తీసుకు రావటానికి సైరంద్రిని పంపుతాను. ఆమెను ఎలా లోబరుచుకుంటావో!” అన్నదిసుధేష్ణ.

కీచకుడు వెంటనే తన ఇంటికి వెళ్ళి, భక్ష్య భోజ్య పానీయాలు తయారు చేయించి, ద్రౌపది కోసం చూడసాగాడు.

తరవాత సుధేష్ణ ద్రౌపదితో, “సైరంద్రీ, నాకు చాలా దాహంగా ఉన్నది. నువ్వు కీచకుడి ఇంటికి వెళ్ళి, తాగటానికి ఏమైనా తీసుకురా,” అని ఆజ్ఞాపించింది.