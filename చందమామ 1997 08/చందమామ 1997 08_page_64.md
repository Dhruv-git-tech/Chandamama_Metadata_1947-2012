సంగతి చెప్పాలి. ఆ మనోవర్తి నీకు ఇస్తాను, కాని ఒక్క చిక్కున్నది. మా దేశాచారం ప్రకారం భార్య భర్తతో సహగమనం చేయాలి. దురదృష్టవశాత్తూ మా తండ్రిగారు ఏడాది క్రితం పోయారు. అందుచేత నువ్వు చితి పేర్చుకుని చనిపోయినట్టయితే నీవారసు లకు పదివేలిస్తాను,” అన్నాడు.

“నేను బలవంతాన ఒక్కనాటికీ చావను!” అన్నది స్త్రీ.

జయపాలుడు రాజుతో, “మహారాజా, నేనీమెకు పరిహారం చెల్లించనవసరం లేదనుకుంటాను,” అన్నాడు.

రాజు సరేనన్నాడు.

తరవాత జయపాలుడుచెవిలేనివాడితో, “బాబూ, నీ చెవి నీ కిప్పించటానికికూడా నాకభ్యంతరంలేదు. మా తండ్రిగారి హయాంలో ఎన్నో వేలమంది తమ చెపులు తాకట్టుపెట్టి నీలాగే ఋణాలు పుచ్చుకు న్నారు. వాటిలో నీచెవిపోల్చటం సాధ్యం కాదు. అందుచేత నమూనా కింద నీఎడమ చెవి కోసి ఇచ్చావంటే దానితో సరిపోల్చినీ రెండుచెపులూ నీకుపంపుతాను,” అన్నాడు.

ఇందుకు చెవిలేనివాడు ఒప్పులేదు. వాడికి పరిహారం ఇవ్వనవసరంలేదని రాజుగారు తీర్పు ఇచ్చాడు.

తరవాత జపాలుడు రాజుగారితో ఇలా అన్నాడు:

“మహారాజా, నా తండ్రిగారు చనిపోయాక చేపగా పుట్టి నాకు నౌకలు నడప టంలో ఎంతగానో సహాయపడుతూ ఉన్న సమయంలో ఈ చేపలు పట్టేవాడి తండ్రి కొంగరూపంలోవచ్చి ఆయనను అమాం తం మింగేశాడు. అందుచేత నేనా కొంగను చంపాను. చేపరూపంలో వున్న మాతండ్రి ఆ విధంగా చనిపోకపోతే నేనీ నగరం చాయలకు రావటమే జరిగేది కాదు!”

రాజుగారు ఈమాటవిని ఎంతో సంతోషించి, జయపాలుడు చేపలు పట్టే వాడికి కూడా పరిహారం ఇవ్వనవసరం లేదని తీర్పు చెప్పేశాడు.

తరవాత జయపాలుడు ఒక వారంరోజు లపాటు రాజుగారి అతిథిగా వుండి, ఆయన వద్ద కొన్ని బహుమానాలు పొంది, తన నాలుగు నౌకలను తరలించుకుని తన దేశానికి వెళ్ళిపోయాడు.