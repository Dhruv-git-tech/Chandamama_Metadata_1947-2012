జరిగేలాచూశాడు. అయితే, ఎవరూ ఆనందించినట్టులేదు. అందువల్ల, ప్రజల విచారానికి మరేదో కారణం వుండి వుండాలి!

ఆరాత్రి మళ్ళీ మారువేషంలో నగర సంచారానికి బయలుదేరాడు, చంద్ర సేనుడు.

ఈసారి ఒక భవనం ఆరుబయట పచ్చికలో కుర్చీలు వేసుకుని, కబుర్లు చెప్పుకుంటున్న భార్యాభర్తల మాటలు, దాపులవున్న చెట్ల చాటున నిలబడి విన్నాడు, రాజు.

“ఈ మధ్య మీలో మునుపటి ఉత్సాహం కనిపించడం లేదు. ఏదో పోగొట్టు కున్నట్టుగా – విచారంగా వుంటున్నారు. కారణం ఏమిటి?” అని అడుగుతున్నది భార్య.

దానికి భర్త, “ఈ మధ్య బతుకు గానుగ ఎద్దు చందంగా తయారయ్యింది. ఏ మార్పూ లేదు. అనుకోనిదేదో జరిగితేనే గదా ఆనందం!”, అన్నాడు.

అనుకోనిది జరిగితే ప్రజల విచారం తొలగ గలదని అర్థం చేసుకున్నాడు, చంద్రసేనుడు. మర్నాడు, ఎదుటివారి మనసులో ఏం వున్నదో అడిగి తెలుసు కుని, అందుకు వ్యతిరేకంగా చేసి, వాళ్ళను ఆనందపరచాలని నిశ్చయించుకున్నాడు.

మర్నాడు సభకు వెళ్ళే సమయంలో, సేవకుడు అందించిన దుస్తులకు భుజం పక్కన చిరుగున్నది. ధరించాకే ఆచిరుగు కనబడింది. సేవకుడు అదిరిపడి, “క్షమించండి, మహారాజా! వేరే దుస్తులు తెస్తాను,” అన్నాడు.

“ఇప్పుడు నేనేం చేస్తానని నువ్వను కుంటున్నావు?” అని అడిగాడు చంద్ర సేనుడు.

“నన్ను శిక్షిస్తారు. ఈ చిరుగుల దుస్తులతో సభకు మాత్రం వెళ్ళరు,” అన్నాడు సేవకుడు.

“నిన్ను శిక్షించను. ఇవే దుస్తులతో సభకు వెళతాను,” అంటూ చంద్రసేనుడు సభకు వెళ్ళిపోయాడు.

సభా కార్యక్రమం జరుగుతూండగా, కునికిపాట్లు పడుతున్నాడు మంత్రి. చంద్ర సేనుడు అది గమనించి పక్కవారికి సైగ చేసి, మంత్రి కునికిపాట్లనుంచి బైట పడేలా చేశాడు.

“క్షమించండి, మహారాజా!” అన్నాడు మంత్రి ఆసనంలో సర్దుకు కూర్చుంటూ: