స్వాతంత్ర్య స్వర్ణోత్సవ సంవత్సర చందమామ కానుక!

# ప్రథమ స్వాతంత్ర్య సంగ్రామం

అది 1600 సంవత్సరం. ఇంగ్లాండు చరిత్రలో ఉజ్వల కాలఘట్టం. దేశం చిన్నదే అయి
నప్పటికీ గొప్ప కలలు కనసాగింది!

దేశాన్ని అప్పుడు మొదటి ఎలిజబెత్ రాణి పరిపాలిస్తున్నది. సుప్రసిద్ధ నాటకకర్త షేక్స్‌పియర్ తన నాటకాలు ప్రదర్శించడం ప్రారంభించాడు. నావికుడు సర్ వార్డర్ ర్యాలీ - బంగాళా దుంవలను, పాగాకును అప్పుడే అమెరికా నుంచి స్వదేశానికి తీనుకువచ్చాడు. సర్ ఫ్రాన్సిన్ బేకన్ సరికొత్త వచనశైలిలో 'వ్యాస' రచన చేయసాగాడు. ఇంకా వలువురు ప్రముఖులు తమ తమ రంగాలలో విశేష కృషి చేయసాగారు.

ఆ శతాబ్దం చివరి రోజున ఎలిజబెత్ రాణి - ఈస్ట్ ఇండియా కంపెనీ అనే ఒక వ్యాపారుల బృందానికి - దూరతీరాలలోని తూర్పు దేశాలలో తమ వస్తువులను అమ్ముకోవడానికి అనుమతిస్తూ ఒక పత్రంలో సంతకం చేసింది. ఆ కంపెనీ ప్రతినిధి సర్ థామస్రో - మనదేశంలో మొగల్ చక్రవర్తి జహంగీరు ఆస్థానంలో మూడేళ్ళు గడిపాడు. చక్రవర్తికి అతని వట్ల అభిమానం ఏర్పడి, భారతదేశంలో వ్యాపారం చేసుకోవడానికి అనుమతించాడు. సూరత్‌లో ఆరంభమైన వ్యాపారం త్వరిత గతిలో ఇతర ప్రాంతాలకు వ్యాపించింది.

క్రమేణా కంపెనీ ఆశలు పెరిగాయి. కేవలం క్రయవిక్రయాలకు మాత్రమే తన కార్యకలా పాలను పరిమితం చేసుకోలేకపోయింది. మొగలు చక్రవర్తులు బలహనం కావడంతో, చిన్న చిన్న రాజులు బలపడసాగారు. వాళ్ళలో ఒకరితో ఒకరికి స్పర్థలు బయలుదేరాయి. ఈ పరిస్థితిని కంపెనీ తనకు అనుకూలంగా మార్చుకున్నది. కంపెనీ కొంత సైన్యాన్ని ఏర్పాటు చేసుకున్నది. ఒక రాజుకూ, మరొక రాజుకూ వగను రెచ్చగొట్టి, ఆ ఇద్దరిలో ఒకరికి సైనిక సాయం చేసి, సాయం చేసినందుకు ప్రతిఫలంగా ఆ రాజు నుంచి కొంత ప్రాంతాన్ని రాబట్టుకో సాగింది!

సూటయాబై సంవత్సరాలలో స్థానికులైన రాజులందరికన్నా కంపెనీ బలమైన శక్తిగా రూపాంతరం చెందింది. రకరకాల కారణాలు చూపి, నయానా భయానా వారి రాజ్యాలను కబళించసాగింది. ఆ విధంగా బ్రిటిష్ ఇండియా సామ్రాజ్యం ఏర్పడింది. చేతులు జోడించి, తలలు వంచుకుని ఈ దేశంలో వ్యాపారం చేసుకోవడానికి అనుమతిని వేడుకున్న వ్యాపారులు - కొంతకాలానికి నీడనిచ్చిన వారి కిరీటాలనే అపహరించడం ప్రారంభించారు! వర్తకులు పాలకులయ్యారు!

వాళ్ళు భారతదేశానికి వచ్చి రెండు వందలా యాబై సంవత్సరాలు గడిచాక, ప్రజలలో వాళ్ళ పట్ల అసంతృప్తి ఉచ్చ స్థితికి చేరుకున్నది. అది తిరుగుబాటుగా పెల్లుబికింది. ఆ తిరుగు బాటులో సైనికులు ఎక్కువమంది పాల్గొనడం వల్ల, బ్రిటిష్ పాలకులు దానిని సిపాయిల కలహం అన్నారు. కాని, అది కేవలం సిపాయిల తిరుగుబాటు మాత్రమే కాదు. బ్రిటిష్ పాలనను అంతం చేయాలని కాంక్షించిన భారత ప్రజలు ఆ తిరుగుబాటును జరిపారు. దానిని ప్రథమ స్వాతంత్ర్య సంగ్రామం అనడమే అన్ని విధాలా సమంజసం!