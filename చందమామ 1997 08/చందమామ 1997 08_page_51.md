# వార్తలలో
బాలలు

## ఆరవయేట డ్రైవింగ్!

పసిపిల్లలు కారు స్టీరింగ్ దగ్గర, బోనెట్ మీద కూర్చుని ఫోటోలకు దిగడానికి ఉత్సాహం చూపడం సర్వసాధారణమైన విషయం. అయితే ఆరేళ్ళ పసివాడు స్టీరింగ్ పట్టుకుని కారు నడవడం మీరెప్పుడైనా చూశారా? చెన్నయ్, వానగరానికి చెందిన సదాశివం అనే ఆరేళ్ళ కుర్రాడు మారుతి 'ఆమ్మి' కారును నడువుతున్నాడు! గత జనవరినుంచి వాడీ అపూర్వమైన పని చేస్తున్నాడు. ఆ పసివాడి తండ్రి మురళి, తల్లి పద్మావతి. వానగరంలోని శ్రీ అదిత్య మెట్రిక్యులేషన్ స్కూలులో ఒకటవ తరగతి చదువుతున్న సదాశివం యుకెజిలో ఫస్ట్‌ర్యాంకు సాధించాడు. వక్తృత్వ పోటీలోనూ ప్రథముడుగా వచ్చాడు!

## తొమ్మిదవయేట మెట్రిక్!

తొమ్మిదవయేటే సి.బి.ఎస్.ఇ (సెంట్రల్ బోర్డ్ ఆఫ్ సెకండరీ ఎడ్యుకేషన్ పదవతరగతి పాసవడం అపూర్వమయిన విషయం. గత మేనెలలో ఢిల్లీకి చెందిన తథాగత అవతార్ తులసి ఈ కొత్త రికార్డును సృష్టించాడు. అది అతనికి ఎలా సాధ్యమయింది? అందరి

పిల్లల్లాగా అతడు నర్సరీ క్లాసులో చేర లేదు. చేరడమే సరా సరి 3వ తరగతిలో చేరాడు. అంతేకాదు; ఆ సంవత్సరమే 4,5 తరగతుల సిలబసు కూడా పూర్తిచేశాడు. కాబట్టి మరుసంవత్సరం 6వ తరగతికి వెళ్ళాడు. 1995వ సం॥లో ఢిల్లీలోని ఒక పబ్లిక్ స్కూల్లో ఏడవ తరగతిలో చేరాడు. 1996-97 విద్యా సంవత్సరంలో 8వ తరగతి చదివాడు. అదే సమయంలో 9,10 తరగతుల సిలబసు కూడా పూర్తిచేసి పబ్లిక్ పరీక్ష రాయడానికి అనుమతి కోసం దరఖాస్తు పెట్టాడు. అందుకు నిర్దేశించిన వయసు రాలేదు కాబట్టి సి.బి.ఎస్.ఇ. అభ్యంతరం తెలియజేసింది. అతని తండ్రి కోర్టుకు వెళ్ళాడు. తులసీకి హాల్టికెట్ ఇవ్వాలని కోర్టు ఫిబ్రవరి 26వ తేదీ సి.బి. ఎస్.ఇని ఆదేశించింది. ఇవాళ ప్రపంచం మొత్తంమీద మెట్రిక్ పాసయిన అతి పిన్న వయస్కుడు తానే అన్న రికార్డు సృష్టించాడు. ఈ బాలమేధావి!

## ప్రపంచ రికార్డు!

వెల్లకిలా పడుకున్న పహిల్వాన్ మీద కారును, జీవును నడిపించడం సర్కస్ లో చూసి ఉంటారు. మూడేళ్ళ క్రితం బీహార్ రాష్ట్రంలోని ధన్‌బాద్‌కు చెందిన పదహేనేళ్ళ సుమీతా సింగ్ మీద 1,550 కి.గ్రా బరువుగల కారును నడిపించారు. గత ఏద్రిల్ నెలలో 3,200 కి.గ్రా బరువైన ట్రక్కును ఆయువతి కడుపుమీద నడిపించారు. ఇది ఒక ప్రపంచ రికార్డు. కరెంటు బల్బులను పగలగొట్టి, వాటి ముక్కలను మింగడం సుమీతకు మంచి నీళ్ళప్రాయం. ఇటీవల ఆమె కడుపు మీద 100కి.గ్రా. బరువుగల రాయిని వుంచి, 5 కి.గ్రా. బరువైన సమ్మెటతో ముక్కలుగా పగలగొట్టారు!