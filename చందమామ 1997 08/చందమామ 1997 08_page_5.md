చందమామ

స్వర్ణోత్సవ సంవత్సర

శుభాకాంక్షలు

ప్రియమైన పాఠక మిత్రులకూ, శ్రేయోభిలాషులకూ,

నమస్కారం. భారత స్వాతంత్ర్య స్వర్ణోత్సవ వేడుకలు, మన పత్రిక ప్రచురణ స్వర్ణోత్సవ సంవత్సరం కలిసి రావడం ముదావహమైన విషయం. ఇది కేవలం యాదృచ్ఛికం కాదు. భారతదేశంలోని బాలబాలికలు విభిన్న భాషలు మాట్లాడినప్పటికీ భిన్నత్వంలో ఏకత్వం సంతరించుకున్న మనదేశ మహేాన్నత సంస్కృతిని తెలియ జేయడం ద్వారా వాళ్ళందరి హృదయాలనూ సమైక్య పరచి, లేత హృదయాలను మంచి భావాలతో నింపి, ఆలోచనాసరళికి మంచిమార్గం చూపాలన్న ఉదాత్త ఆశయంతో శ్రీ బి. నాగిరెడ్డిగారు, కీ.శే. శ్రీ చక్రపాణిగారు కలిసి చందమామ ప్రచురణ మహత్కార్యాన్ని తలపెట్టారు. పత్రికను వివిధ భాషలలో వెలువరించారు!

ప్రస్తుతం ఒకసారి వెనక్కు తిరిగి చూసినప్పుడు, యాభై సంవత్సరాలుగా ఆ ఆశయజ్యోతిని ముందుకు తీసుకువెళుతున్నామన్న తృప్తి కలుగుతున్నది. పెరుగు తూన్న కాగితం ధర, రోజురోజుకూ అధికమవుతూన్న ప్రచురణా వ్యయం; మనిషిలోని పఠనాసక్తిని అపహాస్యం చేస్తూ, వ్యాపారం ఒక్కటే లక్ష్యంగా, అవాంఛనీయమైన విషయాలతో కుప్పతెప్పలుగా వస్తూన్న పత్రికలు, పుస్తకాలు; అపమార్గంలో పయ నిస్తూన్న ఎలక్ట్రానిక్ మాధ్యమం మొదలైన అవరోధాలను అధిగమించి నిలబడగలిగాం!

మనిషిలోని మంచితనం, అంతఃకరణం పట్ల అచంచల విశ్వాసం - ఆధారంగానే చందమామ కొనసాగుతున్నది. మా విశ్వాసం నిరాధారం కాదని తరతరాల యువ పాఠకులు నీరూపిస్తున్నారు. మీరు మా విశ్వాసాన్ని గౌరవించినట్టే, మీరు మా మీద ఉంచిన విశ్వాసానికీ, మా పట్ల చూపుతూన్న ఆదరాభిమానాలకూ పాత్రులుగా ఉండడానికి ఎప్పటిలాగే కృషిచేయగలమని మా శ్రేయోభిలాషులందరికీ మనవి చేస్తున్నాం.

ఆనందకరమైన ఈ శుభ సమయంలో చందమామ అందరికీ శుభాకాంక్షలు తెలియజేస్తున్నది!

ప్రచురణకర్త