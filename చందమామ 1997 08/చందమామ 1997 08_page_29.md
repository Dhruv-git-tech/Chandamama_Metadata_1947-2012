“అయ్యా! ఈ పద్యాలు తమరిదివ రలో చదివివున్నారు. అప్పుడు వ్యాకరణ దోషాల గురించి తమరు ప్రస్తావించలేదు,” అన్నాడు కళానాథుడు.

ఆ తర్వాత అతడి ద్వారా జరిగింది విన్నాక వ్యాఘేశ్వరుడు, “నాయనా! అవి ఆనాడు నాశిష్యుడు చదివాడు. నేనుచదవ లేదు. ఆరోజు నీవు అభిప్రాయం కాక దర్శనం అడిగితే ఎంతో బాగుండి వుండేది. మనం ముఖాముఖీ ఎన్నో మాట్లాడుకుని వుండేవాళ్ళం,” అన్నాడు.

దీనికి కళానాథుడు నవ్వి, “నా పద్యం నా పరిచయం. అది చదివి తమరుతప్పక దర్శనమిస్తారని ఆశించాను. ఆనాడు నా పద్యాలపై బాగున్నవన్న అభిప్రాయంకంటే, ఈనాడు మీరు వ్యాకరణ దోషాలున్నవని చెప్పిన అభిప్రాయమే, నన్నెంతో సంతోష పెట్టింది. నన్ను కొంత కాలం పాటు మీ శుభ్రూష చేసుకోనివ్వండి. అదే నా కోరిక!” అన్నాడు.

“తమరి మాట కాదనగలిగినంత వాణ్ణి కాదు గానీ, తమరిప్పటికే మహాకవుల రచనలకు సరితూగ గల కావ్యాలు కొన్ని రాసివున్నారని నా అభిప్రాయం,” అన్నాడు కళానాథుడు చటుక్కున.

అప్పుడు వ్యాఘేశ్వరుడు, కళానాథుణ్ణి చూసి, అతడి వివరాలడిగి తెలుసుకుని, “నీవురాసిన కావ్యంలో పద్యాలేమైనా చదివి వినిపించు,” అన్నాడు.

కళానాథుడు పద్యాలు చదువుతూంటే, ఆయన శ్రద్ధగా విని, “నాయనా! నీవు నిజంగా సరస్వతీ పుత్రుడవే. కానీ నీ పద్యాల్లో అక్కడక్కడా వ్యాకరణ దోషాలు న్నాయి. వాటిని సవరించడం సులభమే కానీ, అవి సవరించకపోతే నీ కవిత్వం వెలవెలబోక తప్పదు,” అన్నాడు.

బేతాళుడు ఈకథచెప్పి, “రాజా, చాలా మంది కవిపండితుల చేత గొప్ప కవిగా ప్రశంసింపబడిన కళానాథుడి ప్రవర్తన వింతగానూ, అసమంజసంగానూ, ఆత్మ గౌరవానికి తిలోదకాలిచ్చినట్టుగానూ లేదా? వ్యాఘేశ్వరుడు తన పర్యటనలో, తన స్వగ్రామం వచ్చిన నాడు గ్రామాధికారి కబురు పంపినా, అతడు ఆయనను చూడ నిరాకరించాడు. అలాంటివాడు, అరణ్యంలో వానప్రస్థుడుగా జీవిస్తున్న వ్యాఘేశ్వరుడి దగ్గరకు, కంటక ప్రాయమైన అరణ్యమార్గ శ్రమలకోర్చి వెళ్ళడాన్ని