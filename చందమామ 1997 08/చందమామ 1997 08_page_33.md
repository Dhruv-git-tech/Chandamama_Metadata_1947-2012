మరికొంతదూరం ఉత్తరంగా పయనించామంటే ప్రాచిన కాలంలో పాలౌరా రేవుపట్టణంగా ప్రసిద్ధిగాంచిన ఈనాటి పూరీ చేరుకుంటాం.

పాలౌరా ఒకప్పుడు ఇండోనేషియా దీవులతో వర్తక వ్యాపారాలు సాగించిన సుప్రసిద్ధ రేవుపట్టణం.

ఈనాడు పూరీ రాష్ట్రంలోకెల్లా చాలా పాడవైన సముద్ర తీరం గల రేవుపట్టణంగా ఉంటున్నది. హిందువులు పరమ పవిత్రంగా భావించే మనదేశంలోని నాలుగు పుణ్యక్షేత్రాలలో పూరీ ఒకటి. (బదరీ కేదారనాథ్, రామేశ్వరం, ద్వారక మిగిలిన మూడు పుణ్యక్షేత్రాలు.)

పూరీ పట్టణం నడిబాడున ఎత్తయిన ప్రదేశంలో గంభీరమైన జగన్నాధ మందిరం వెలుగొందుతున్నది. 12వ శతాబ్దంలో చోడ గంగరాజు, తన రాజధానిని దక్షిణ ఒరిస్సా నుంచి మధ్య ఒరిస్సాకు మార్చిన సందర్భాన్ని పురస్కరించుకుని ఈ ఆలయాన్ని నిర్మించాడు. చెల్లెలు సుభద్ర, అన్న బలభద్రుడు సమేతంగా శ్రీకృష్ణ రూపంలో జగన్నాధస్వామి ఈ ఆలయంలో పూజింపబడుతున్నాడు. గర్భ గృహంలో కొయ్యతో తయారుచేయబడిన విగ్రహాలు అసంపూర్ణంగా కనిపిస్తాయి.

ఒకప్పుడు ఈ ఆలయంలోని ఇంద్రనీలంతో తయారుచేసిన విష్ణువిగ్రహాన్ని తన వశం చేసుకోవడానికి రాజు ఇంద్రద్యుమ్ముడు ఆశించాడు. ఆయన రహస్యంగా ఆలయంలో ప్రవేశించినప్పుడు గర్భగృహంలోని విగ్రహం మాయమైపోయింది. తాను చేసిన హీనకృత్యానికి రాజు ఎంతో పశ్చాత్తాప పడ్డాడు. ప్రాయశ్చిత్తంగా కఠోరమైన తపస్సుకు పూకున్నాడు. ఒకనాడు ఆయన ధ్యానంలో ఉండగా దైవ విగ్రహం దుంగరూపంలో కనిపించకలదని అశరీరవాకున్న వినిపించింది. రాజు సముద్రం కేసి నడిచాడు. సముద్ర జలాలపై ఒక దుంగ తేలుతూ రావడం కనిపించింది. దానిని సైనికులు తీరానికి లాగారు. ఆ దుంగలో విష్ణురూపాన్ని మలచమని రాజు శిల్పులను ఆదేశించాడు. అయినా ఒక్క శిల్పకారుడు కూడా ఆ పనిలో కృతకృత్యుడు కాలేక పోయాడు. విగ్రహం చెక్కబోతే ఉలి విరిగేది; లేదా చేతికి గాయం తగిలేది.

ఆఖిరికి దేవుడే ఒక వృద్ధశిల్పి రూపంలో రాజు దగ్గరికి వచ్చి, తనకు ఇరవై ఒక్క రోజులు గడువిస్తే విగ్రహం చెక్కగలననీ, తాను విగ్రహం చెక్కుతూండగా ఎవరూ చూడరాదనీ నియమం పెట్టాడు. రాజు అందుకు అంగీకరించి, వృద్ధశిల్పికి ఏకాంత భవనం ఏర్పాటు చేసి ఇచ్చాడు. కొన్నిరోజులు గడిచాయి.

రథయాత్ర