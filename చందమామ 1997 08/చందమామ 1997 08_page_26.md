కాపాలావాడు పత్రాలు తీసుకుని కళా నాథుడివంక ఆశ్చర్యంగా చూసి, “ఇంతేనా, ఇంకేమీ అవసరం లేదా? కవిగారిది మా మంచి మనసు. నీకే సాయం కావాలన్నా చేస్తాడు,” అన్నాడు.

కళానాథుడు తనకే సాయమూ అవసరం లేదన్నాడు.

కాపలావాడు లోపలకు వెళ్ళి వ్యాఘ్రేశ్వరుడికి, కళానాథుడి గురించి చెప్పాడు. అప్పటికాయన చుట్టూ చాలా మంది వున్నారు. అందువల్ల ఆయన కాపలా వాడు తెచ్చిన తాళపత్రాలను, తన శిష్యుడి చేతికిచ్చి, “ఇవి చదివి నీ అభిప్రాయం రాయి. నేను సంతకం పెడతాను,” అన్నాడు.

శిష్యుడు పద్యాలను శ్రద్ధగా చదివి, “గురవర్యా! ఇందులోని పద్యాలు అసాధా రణంగా ఉన్నాయి. ఆ కవినొకసారి లోప లికి రమ్మనేదా?” అని అడిగాడు.

“నాయనా! ఇప్పటికే లోపల ఎందరో వున్నారు. ఆ కవి కేవలం అభిప్రాయాన్ని మాత్రమేకోరాడు. అడిగినదిచ్చి పంపడం ఉత్తమం,” అన్నాడు వ్యాఘ్రేశ్వరుడు.

శిష్యుడు తన అభిప్రాయాన్ని ఒక తాళపత్రంపై రాయగానే, వ్యాఘ్రేశ్వరుడు సంతకం పెట్టి కాపలా వాడికందజేశాడు. వాడా తాళపత్రాలను కళానాథుడికిచ్చాడు. తనకు పిలుపు రాలేదని నిరుత్సాహపడి తిరిగివెళ్ళాడు, కళానాథుడు.

అలా కొంతకాలం గడిచింది. రాజు పనుపున వ్యాఘ్రేశ్వరుడు దేశసంచారం ప్రారంభించి, ఒక రోజున వాడవల్లి చేరు

కున్నాడు. ఆయన రాక సామాన్యంగా లేదు. ప్రయాణమే ఒక పెద్ద ఏనుగుమీద. ఆయన చుట్టూ పెద్ద పటాలం. మహావైభవంగా వచ్చిన వ్యాఘ్రేశ్వరుడికి అంత వైభవంగానూ విడిది ఏర్పాటు చేశాడు గ్రామాధికారి.

వ్యాఘ్రేశ్వరుడా ఊళ్ళో రెండు రోజులు న్నాడు. మొదటిరోజున ఊరి వారందరూ ఒకరొక్కరుగా వచ్చి, ఆయనకు తమ సమస్యలు చెప్పుకున్నారు.

గ్రామాధికారి, వ్యాఘ్రేశ్వరుడితో, “అయ్యా! మా ప్రజల సమస్యలు ప్రత్యక్షంగావిని తెలుసుకున్నారు గదా! ఇవన్నీ పరిష్కరించడానికి తగిన అర్థిక సహాయం మాకులభించేలా తమరు చేయాలి,” అని విన్నవించుకున్నాడు.