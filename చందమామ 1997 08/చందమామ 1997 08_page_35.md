కోలాహలంగాతీసుకువస్తారు.

ఈ రాష్ట్రానికి చెందిన ఒడిస్సీ లేదా ఒరిస్సీ నాట్యమనే శాస్త్రీయనాట్య కళాభివృద్ధికీ, ఈ ఆలయంలోని ఆగమవిధులకూ చాలా సంబంధం ఉన్నది. పాదాల చుట్టూ తామర పువ్వులా విచ్చుకునే కుచ్చుల చిరకట్టుకుని, తెల్లటి ఆభరణాలు, తెల్లటి పువ్వులు ధరించి, నాట్యం చేస్తే ఒడిస్సీ కళాకారులు పూరీ జగన్నాథ ఆలయంలో మూడు విగ్రహాలకు ప్రార్థనా పూర్వకంగా నమస్కరించి, ఆ తరవాతే నాట్య ప్రదర్శన ప్రారంభిస్తారు. ఒడిస్సీ నాట్యంలో భక్తిగీతాలే ఆలపిస్తారు. జయదేవుడి గీతగోవిందంలోని అష్టపదులు కూడా రాధాకృష్ణుల అవ్యాజప్రేమను అభివర్ణించేవే!

పూరీకి 16కి.మీ. దూరంలో సంప్రదాయ కళాకారులు నివసించే రఘురాజ్‌పూర్ అనే గ్రామం ఉన్నది. ఇక్కడ బట్టలమీద చిత్రాలు (పతి చిత్రాస్) చిత్రిస్తారు.

ఇక్కడికి మరొక పది కి.మీ. దూరంలో అందమైన శ్రీ కృష్ణమందిరం ఉన్నది. ఈ దేవాలయంలో మనిషి ఎత్తు బాలకృష్ణుడి విగ్రహం చాలా ఆకర్షణీయంగా ఉన్నది. ఇద్దరు బ్రాహ్మణుల మధ్య తలెత్తిన వివాదాన్ని పరిష్కరించడానికి బాలకృష్ణుడు ఇక్కడికి సాక్ష్యం చెప్పడానికి వచ్చాడని స్థలపురాణం పేర్కొంటున్నది. అందుకే ఈ దేవాలయానికి సాక్షిగోపాల మందిరం అనే పేరు వచ్చింది.

ఒడిస్సీ నాట్యకళాకారిణి