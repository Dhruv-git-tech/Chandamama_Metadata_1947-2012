పడుతున్నారో లేదో గమనించాలని నిశ్చ యించుకున్నాడు.

మర్నాడు ఉదయం చంద్రసేనుడు స్నానం ముగించి వచ్చేసరికి, సేవకుడు వెండిలోటాలో పాలు తెచ్చి, ఆయనకు అందించాడు. అయితే, ఇచ్చేముందు వాడు సరిగా చూసినట్టు లేదు. పాలువిరిగి వున్నాయి. ఆలస్యంగా విషయం గ్రహించిన సేవకుడు హడలిపోయాడు.

చంద్రసేనుడు, వాడి ముఖంలోకి సూటిగా చూస్తూ, “ఇప్పుడు నువ్వు మన సులో ఏం అనుకుంటున్నావో చెప్పు! నిజమే చెప్పాలి సుమా,” అన్నాడు.

“వేడిపాలు మొహాన కొడతారేమో అని, అనుకుంటున్నాను, మహారాజా!” అన్నాడు వాడు.

వాడనుకున్నది చేశాడు చంద్రసేనుడు. సేవకుడు రోదిస్తూ వెళ్ళిపోయాడు. ఆ రోజు సభలో ఒక చిల్లరదొంగను ప్రవేశపెట్టారు. అతడి నేరం రుజువయింది. చంద్రసేనుడు, అతడికి శిక్ష వేయకుండా ఆనందపరచాలని, “ఇప్పుడు నేనేం చేస్తానని భావిస్తున్నావు? నిజం దాచకుండా చెప్పు,” అన్నాడు.

“కొరడా దెబ్బల శిక్ష వేస్తారేమో అని భయంగా వుంది, మహారాజా!” అన్నాడు దొంగ.

అతడికి కొరడాదెబ్బల శిక్ష విధించాడు, చంద్రసేనుడు.

ఆ రాత్రి మహారాణి, చంద్రసేనుడికి తాంబూలం ఇస్తూ, “ఒకసారి పుట్టింటికి వెళ్ళి, మా అమ్మా నాన్నలను చూసి

వస్తాను, అనుమతిస్తారు కదూ!” అని అడిగింది.

చంద్రసేనుడు తాంబూలం సేవిస్తూ, “నానుంచి ఎలాంటి జవాబు వస్తుందని అనుకుంటున్నావు?” అని నవ్వుతూ అడిగాడు.

“మా వాళ్ళు రెండు మాసాల క్రితమే వచ్చి వెళ్ళారు కాబట్టి, ఇప్పుడు వద్దనే అంటారని భావిస్తున్నాను,” అన్నది రాణి.

“అవును, అదే అంటున్నాను!” అన్నాడు చంద్రసేనుడు.

రాణి భారంగా నిట్టూర్చి పడకగదిలోకి వెళ్ళిపోయింది.

చంద్రసేనుడు ఇంతవరకూ జరిగిన సంఘటనలన్నీ మననం చేసుకున్నాడు. అందరూ అనుకున్నది, అనుకున్నట్టుగా