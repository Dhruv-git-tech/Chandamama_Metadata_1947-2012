సముద్రతీరప్రయాణాలు-22
ఒరిస్సా తీరం

రచన: మీరా నాయర ▼ చిత్రకారుడు : కె.ఎన్. గోపకుమార్

తీరం నుంచి కొన్ని కి.మీ. లోపలికి అంటే, భూభాగంలోకి వెళ్ళామంటే చేనేత చీరలకు ప్రసిద్ధిగాంచిన బోమొకోయ్ అనే చిన్న గ్రామం చేరుకుంటాం. చేనేత, ఒరిస్సాలో తరతరాల సంప్రదాయంగా వస్తూన్న కుటీర పరిశ్రమ. రాష్ట్ర వ్యాప్తంగా, చేనేతను జీవనోపాధికి వృత్తిగా చేపట్టిన ప్రజలు చాలామంది ఉన్నారు. బోమొకోయ్లో నేసి చీరలకు ఒక ప్రత్యేకత ఉంది. అదేమంటే, ఏ రెండు చీరలూ ఒకేవిధంగా ఉండవు. అంటే ఒక చీరనుపోలినట్టు మరొక చీరఉండదు. రెండింటికీ కొద్దిగా అయినా తేడాఉంటుంది.

ఇక్కడికి మరి కొంతదూరం ఉత్తరంగా మనదేశంలోని అతి పెద్ద సరస్సుగా పేరు గాంచిన చిల్కా సరస్సు ఉన్నది. ఈ సరస్సును బంగాళాభాతంలోకి కలుపుతూ సన్నటి నీటిపాయ ఉన్నది. ఈ సరస్సు దాదాపు 1,100 చ.కి.మీ. విస్తరించి ఉన్నది. వేసవికాలంలో సరస్సులోని నీళ్ళు ఉప్పగా ఉంటాయి. వర్షాకాలంలో దయా, భార్గవీ నదులు ఈ సరస్సులోకి ప్రవహించడంతో, ఉప్పునీళ్ళు సముద్రంలోకి కొట్టుకుపోతాయి. సరస్సు మంచినీళ్ళతో నిండుతుంది. అందుకే చిల్కా సరస్సు మనదేశంలోని అతిపెద్దమంచినీళ్ళ సరస్సు అనే ప్రత్యేకతను సంతరించుకున్నది.

ఈ సరస్సులో అక్కడక్కడ చిన్న చిన్న పగడాల దీవులు ఉన్నాయి. ఒక దీవిలో ఈ సరస్సు అధిదేవత కాళీజయ్ గుడి ఉన్నది. దీవులలో నీటి పక్షులు చాలా ఉన్నాయి. శీతాకాలంలో బాతులు, ఓదె కొంగలు, గూడకొంగలు, బూడిదరంగు నారాయణపక్షులు తిరగడం కనుల విందు చేస్తాయి.

చిల్కా సరస్సులో చేపలు పట్టే పవడలకు, చాపలతో తయారుచేసిన చతుర్పస్రాకారపు తెరచాపలను ఉపయోగిస్తారు.

చిల్కా సరస్సు