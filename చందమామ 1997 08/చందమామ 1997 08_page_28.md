నాథుడన్నా, అతడి కవిత్వమన్నా ఎంతో ఇష్టం. ఒక్కసారి వాళ్ళిద్దర్నీ కలిపితే బాగుం టుదన్న ఉద్దేశంతో ఆయన తన మనిషితో, కళానాథుడింటికి కబురంపాడు. అయితే, తనకు తీరుబడిలేదని కళానాథుడు వెళ్ళు లేదు.

కొంతకాలం గడిచింది. వ్యాఘ్రేశ్వరుడి మనసులో ఏదో అసంతృప్తి బయల్దేరింది. ఇహలోక వైభవాలేవీ ఆయనకు సంతోషాన్ని వ్యవధంలేదు. చివరికాయన ఆస్థానపదవి విడిచి పెట్టాడు. పిల్లలకు ఆస్తి పంచి పెట్టాడు. సమీపారణ్యంలో ఆశ్రమం నిర్మించుకుని వానప్రస్థం స్వీకరించాడు. భార్య ఆయననునరించి పోయి ఆశ్రమంలో వుంటున్నది.

ఈ విషయం కళానాథుడికి తెలిసింది. అతడు తన కావ్యాలు తీసుకుని వ్యాఘ్రేశ్వరుణ్ణి చూడ బోయాడు. అరణ్యం ప్రయాణం ఏమాత్రం సుగమంగా లేదు.

ఏమైతేనేం - అష్టకష్టాలకూ ఓర్చి అతడు, వ్యాఘ్రేశ్వరుడి దర్శనం చేసుకోగలిగాడు.

అప్పుడు ఆశ్రమంలో వ్యాఘ్రేశ్వరుడు, ఆయన భార్య మాత్రమే వున్నారు. వారికి సపర్యలు చేయడానికి ఒక పరిచారకుడు, పరిచారిక ఉన్నారట. వాళ్ళు సమీపంలోని కొలనుకు వెళ్ళారు.

కళానాథుడు ఆశ్రమంలో అడుగుపెట్టే సమయంలో, వ్యాఘ్రేశ్వరుడు, భార్యకు భాగవత పురాణం వినీపిస్తున్నాడు. ఆమె భక్తి పారవశ్యంతో కళ్ళుమూసుకుని, తల ఊపుతూ, “ఈ పురాణం తమనోటవినడం, నేనీజన్మకు చేసుకున్న అదృష్టం!” అన్నది.

“నానోటనే కాదు- ఏనోటనైనా ఇది చాలా గొప్ప పురాణం. ఇలాంటి కావ్య రచన చేయగలిగిననాడే, నేనూ నిజమైన కవిని,” అన్నాడు వ్యాఘ్రేశ్వరుడు.