సనం చేజిక్కించుకోవడానికి ఉవ్విళ్ళూర సాగారు. అయినా, లక్ష్మీబాయి వాళ్ళ పాచిక పారనీయలేదు. త్వరలోనే అంద రినీ అదుపులోకి తెచ్చుకున్నది!

ఒకనాడు ప్రధానమంత్రి విచార వద నంతో లక్ష్మీబాయి దగ్గరికి వచ్చి, “మహా రాణీ! ఒక దుర్వార్త వినవలసి వచ్చింది!” అన్నాడు సంకోచంగా.

“మహారాజు మరణానికి మించిన దుర్వార్త ఏముంటుందిలే! ఫరవాలేదు, ధైర్యంగా చెప్పు,” అన్నది లక్ష్మీబాయి.

“తల్లీ! తమరు దత్తత తీసుకున్న యువరాజుకు తమ రాజ్యం సంక్రమించడి కంపెనీ అంటున్నది!” అన్నాడు ప్రధాన మంత్రి.

“ఒకరాజ్యం ఒకరికి సంక్రమించాలి; సంక్రమించకూడదు అని నిర్ణయించడానికి వీళ్ళెవరు? అది రాజుగారి అభీష్టం. రాజు లేనప్పుడు, రాజు భార్య నిర్ణయించాలి!” అన్నది రాణి, గంభీరమైన కంఠ స్వరంతో.

“దత్తు తీసుకోవడం వాళ్ళు అంగీకరించరట!” అన్నాడు మంత్రి.

“వాళ్ళెవరు దానిని అంగీకరించడానికి? దత్తపుత్రుడికి సొంత కుమారుడికి సమాన మైనహక్కులు ఉన్నాయి. ఇదిమనదేశంలో తరతరాలుగా వస్తూన్న సంప్రదాయం. సీత జనకరాజు పుత్రిక కాదని ఎవరైనా అనగ లరా? అయినా ఈ మాత్రం కూడా తెలి యని మూర్థులా వాళ్ళు?” అని ప్రశ్నించింది లక్ష్మీబాయి.

“వాళ్ళు మూర్థులుకారు తల్లీ! పరమ దుర్మార్గులు! మన ఝాన్సీతో పాటు యావత్ భారతాన్ని తమ జీమీందారీగా మార్చాలని, కుట్ర వన్నుతున్నారు!” అన్నాడు ప్రధానమంత్రి.

“అసంభవం! మన మాతృ భూమి ఝాన్సీని, బందిపోట్ల ముఠాకు ధారాదత్తం చేయలేం. వాళ్ళేం చేస్తారో చేయనీ మన గౌరవం కోసం, స్వతంత్రంకోసం మనం పోరాడి తీరాలి!” అన్న మహారాణి మాటలు విని, ప్రధానమంత్రితో పాటు అక్కడున్న వారందరూ ఒక విధమైన ఉద్వేగానికి లోనయ్యారు. అసాధారణమైన ఆమె దైర్యానికి ముగ్ధులై తలలువంచి నమస్కరించారు.

— (ఇంకావుంది)