ఒకానోకప్పుడు సింహపురి రాజాస్థానంలో వ్యాఘ్రేశ్వరుడనే కవి వుండేవాడు. ఆయన సకల శాస్త్రాలూ అభ్యసించాడు. అష్టాదశ పురాణాల్లో పాండిత్వం సంపాదించాడు. వేదోపనిషత్తుల సారం గ్రహించాడు. అందువల్ల ఆయన చెప్పే కవిత్వం అర్థవంతంగానూ, భావయుక్తంగానూ, రసవత్తరంగానూ వుండేది. రాజాయన ప్రత్యేకతను గుర్తించి, ఆయనకెన్నో అధి కారాలనిచ్చాడు.

రాజు వద్ద ఎంతో రసికు బడివుండడం వల్ల, ఎందరో ఆయనను కలుసుకుని ప్రయోజనాలో పాంటాలనుకునే వార్రు. ఆ కారణంగా సామాన్యులకు వ్యాఘ్రేశ్వర దర్శనం, రాజు దర్శనమంత్రి కష్టంగాయా వుండేది.

ఆ దేశంలోనే వాడపల్లి అనే గ్రామంలో కళానాథుడనే యువకుడుండేవాడు. వాడికి సాహిత్యాభిలాష ఎక్కువ. చిన్నప్పటి నుంచి ప్రముఖుల కావ్యాలు చదివే వాడు. అవి చదువుతున్నప్పుడు కవితావేశం కలిగితే ఆశువుగా పెద్దలకు వినిపించేవాడు. ఒక సారి ఆ గ్రామానికి వచ్చిన మహాకవి ఒకరు, కళానాథుడి కవిత్వం విని, “నాయనా! నీవు కారణజన్ముడివి. సహజ కవివి. బాగా సాధన చేయి. విశ్వ విఖ్యాతి చెందుతావు,” అని దీవించి వెళ్ళాడు.

అప్పటి నుంచి కళానాథుడు కవిత్వం పై మరింత శ్రద్ధవహించాడు. ఆరంభంలో ఆశువుగా పద్యాలు చెప్పడం ప్రారంభించి నవాడు, ఇరవై ఏళ్ళ వయస్సు వచ్చేసరికి మూడు కావ్యాలు కూడా రచించాడు. విన్న వారందరూ ఆ కావ్యాలను చదివి బాగా మెచ్చుకునేవారు. కొందరైతే, “నీవు సరస్వతీ పుత్రుడవనిపిస్తుంది. ఒకసారి వెళ్ళి వ్యాఘ్రేశ్వరుణ్ణి కలుసుకుని, నీ కవిత్వం వినిపించు. నీకు సరైన గుర్తింపు లభిస్తుంది,” అని సలహా ఇచ్చారు.

కళానాథుడు తన కావ్యాలను తీసు కుని సింహపురి వెళ్ళాడు. వ్యాఘ్రేశ్వరుడి దర్శనం కోసం, ఆయన ఇంటికి వెళ్ళగా కాపలావాడు, “నీ పనేమిటో చెప్పు. వారికి విన్నవిస్తాను. ఆపైన నీ అదృష్టం,” అన్నాడు.

కళానాథుడు కొన్ని పత్రాలపైన తన కావ్యాల్లోంచి కొన్ని పద్యాలు ఎన్నుకుని రాసి కాపలా వాడికిచ్చి, “వీటిపై కవిగారి అభిప్రాయం కావాలి,” అన్నాడు.