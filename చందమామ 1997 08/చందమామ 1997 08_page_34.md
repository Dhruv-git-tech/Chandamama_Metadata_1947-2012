రాజుకు దైవ విగ్రహం ఎలా వుందో చూడాలన్న ఉత్సాహం కలిగింది. మూసిన తలుపుల మధ్యనున్న ద్వారం గుండా వృద్ధశిల్పి ఏం చెక్కుతున్నాడా అని చూశాడు. అంతే వృద్ధశిల్పి మాయమై పోయాడు. ఆ తరవాత కనిపించలేదు. రాజు ఆయన అసంపూర్ణంగా చెక్కిన మూడు విగ్రహాలను తెచ్చి ఆలయంలో ప్రతిష్ఠించాడు.

పన్నెండు సంవత్సరాలకు ఒకసారి ఆలయంలోని విగ్రహాలను మారుస్తూ ఉంటారు.

ఈనాటికీ విగ్రహాలు తయారు చేయడానికి తగిన దుంగను సేకరించడం చాలాముఖ్యమైన పనిగా భావిస్తారు. పూజారు(దైతా)ల కలలో కనిపించిన వేపచెట్టు బోదెల నుంచి దుంగలు తీసుకొచ్చి, వాటి నుంచే విగ్రహాలు తయారుచేస్తారు.

విగ్రహాలు తయారు చేయడం పూర్తయిన తరవాత, ఆలయ పూజారి కళ్ళకు గంతలు కట్టుకుని - పాత విగ్రహాలలో దాచిన ఏదో వస్తువును (బుద్ధుడి పవిత్ర దంతం అని పలువురు పండితుల అభిప్రాయం) తీసి కొత్త విగ్రహాలలోకి మారుస్తాడు. ఆ వస్తువు ఏదో పూజారితో సహా ఎవరికీ తెలియకుండా, పూజారి చేతులమీద బట్టను కప్పుతారు. ఇది యేటా జూలై నెలలో జరిగే రథయాత్రకు ముందు 'నవ్ కలేబర' ఉత్సవ సమయంలో జరుగుతోంది.

శ్రీకృష్ణుడు గోకులం నుంచి మధురకు ప్రయాణమైన సంఘటన గుర్తుగా మహ్రసిద్ధ రథయాత్రను జరుపుతారు. మూడు విగ్రహాలను బ్రహ్మండమైన కొయ్య రథాలలో ఉంచి జగన్నాథ ఉద్యాన భవనాని (గుండెచబారి)కి ఊరేగింపుగా తీసుకు వెళతారు. పదహారు చక్రాలతో 14 మీ॥ ఎత్తూ, 11 మీ వెడల్పూ గల నందిఘోష అనే రథం మూడింటిలో పెద్దరథం.

రథాలు ప్రయాణం చేయవలసిన దూరం దాదాపు ఒక మైలు ఉంటుంది. అయినా ఊరేగింపు 'గుండెచబారి' చేరడానికి ఒక రోజంతా పడుతుంది. రథోత్సవాన్ని తిలకించడానికీ, రథాన్ని లాగడానికి వేలాదిమంది భక్తులు వస్తారు. పవిత్రమైన ఆ రోజు జగన్నాథ విగ్రహాన్ని స్పృశిస్తే ఆపైన జనన మరణాలు ఉండవని పలువురి విశ్వాసం. అందువల్ల విగ్రహాన్ని స్పృశించడానికి భక్తులు అమిత ఆసక్తిని కనబరుస్తారు.

ఎనిమిది రోజులు తరవాత, విగ్రహాలను మళ్ళీ ప్రధాన దేవాలయానికి మునుపటిలాగే