ఈ ప్రశ్నలకు కంపెనీ సమాధానం చెప్పలేకపోయింది. అసలు ఆ లేఖను పట్టించుకోనే లేదు. రాజ్యాన్ని కంపెనీకి అప్పగించిన తరవాత పీష్వాకు సొంతంగా సైన్యం అంటూలేదు. నానాసోహెబ్ ఎదురు తిరిగినా బ్రిటిష్ సైన్యంతో యుద్ధం చేసి రాజ్యాన్ని తిరిగి సాధించలేడన్న ధీమా దానికి కారణం!

ఇక్కడున్న వాళ్ళు ఇలా ఉన్నారు; వీళ్ళకు పైన లండన్‌లో ఉన్నవాళ్ళుఇంత దుర్మార్గులై వుండరని నానాసోహెబ్ ఆశించాడు. తన విషయం గురించి లండన్ లోని ఉన్నతాధికారులకు తెలియజేయ డానికి, నానాసోహెబ్ - అజిముల్లా అనే రాజనీతిజ్ఞణ్ణి పంపాడు. అజిముల్లా వివేక వంతుడు, యజమానికి విశ్వాసపాత్రుడు; ఇంగ్లీషు, ఫ్రెంచి భాషలు తెలిసిన వాక్సా తుర్యం కలవాడు. ఆయన లండన్‌లో చాలా మందితో మైత్రి ఏర్పరచుకున్నాడు. అయితే, కంపెనీ వ్యవహారాలలో ఎలాంటి అధికారాలూ లేని కొందరు ఆయనకు లేనిపోని ఆశలు కల్పించారు.

ఇంత జరిగినా నానాసోహెబ్ మాత్రం విదేశవ్యాపారుల మంచితనం మీద నమ్మ కాన్ని పూర్తిగా చంపుకోలేకపోయాడు!

రెండు సంవత్సరాల తరవాత, మహా రాజు గంగాధరరావు మరణించాడు. రాజు మరణించడానికి ముందే తన భార్య రాకుమారుణ్ణి దత్తత తీసుకునే అధికారాన్ని ఇచ్చాడు.

మహారాణి లక్ష్మీబాయికి భర్త మరణం పిడుగుపాటయింది. అయినా ఆమె దుః

ఖాన్ని దిగమింగుకుని భర్త కోరిక ప్రకారం చంటి బిడ్డను భారతీయ సంప్రదాయా నుసారం దత్తత చేసుకున్నది.

ఒకవైపు భర్త అంతిమ క్రియలనూ, మరొకవైపు శిశువును దత్తత తీసుకోవడం ఎంతో గుండెనిబ్బరంతో నిర్వహించింది లక్ష్మీబాయి. ఆస్థానంలోని మంత్రులు, అధికారులు, సామాన్య ప్రజలు ఆమెలో అసమాన ధైర్యసాహసాలు గల నాయకు రాలినీ-మాతృమూర్తినీ దర్శించారు. రాజు కుటుంబంలో జన్మించని ఒక వితంతువు; బాధలలో ఉన్నప్పుడు సోదరుల ఆదరణ వంటివి లేకుండా రాజ్యపాలనసాగించడం సామాన్యమైన విషయం కాదుకదా! దానికి తోడు సంతానం లేకుండా రాజు మరణించడంవల్ల, రాజబంధువులు రాజు సింహా