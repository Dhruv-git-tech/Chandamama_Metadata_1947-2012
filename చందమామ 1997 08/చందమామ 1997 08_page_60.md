తారుమారైన తీర్పులు

పూర్వం సింహళదేశంలో ఒక వర్తకుడుం
డేవాడు. ఆయన సముద్ర వర్తకం చేసి
చాలా లక్షలు గడించాడు. ఆయన
వృద్ధుడై చనిపోయే సమయంలో తన
కొడుకైన జయపాలుణ్ణి పిలిచి, అతనికి
తన వ్యాపారం అప్పగించి, “నాయనా,
నువ్వు కూడా నాలాగే సముద్ర వ్యాపారం
చెయ్యి. కాని పారపాటున కూడా వంచక
మహాపట్టణానికి వెళ్ళకు,” అని సలహా
ఇచ్చాడు.

తండ్రి పోయాక జయపాలుడు తన
నాలుగు నౌకలనూ తీసుకుని వ్యాపారం
చేయసాగాడు. వంచకమహాపట్టణానికి
పోతే ఏమి జరుగుతుందో తెలుసుకోవాలని
అతనికి కుతూహలం పుట్టింది. అతను
తెలివిగలవాడు; అందుచేత, ఎవరైనా
తనను మోసం చేసినా తాను ఎత్తుకు
పైఎత్తు వేయగలనన్న ధైర్యం అతనికున్నది.

కనుక అతను తన నాలుగు నౌకలనూ
నడిపించుకుని ఆ పట్టణానికి వెళ్ళాడు.
అది సూర్యోదయం వేళ. నౌకలను రేవులో
ఉంచి జయపాలుడు తన విల్లూ,
బాణాలూ వెంటబెట్టుకుని తీరం వెంబడి
వేట షికారుకు బయలుదేరాడు. ఒకచోట
అతనికొక నీటి కొంగ కనబడింది. అది
సముద్రంలోని చేపలను వేటాడుతున్నది.
జయపాలుడు తన విల్లూ ఎక్కుపెట్టి
గురిచూసి ఆ కొంగను కొట్టాడు. ఒక్క
బాణంతో ఆ కొంగ చచ్చి సముద్రపు
నీటిలో పడిపోయింది.

ఆ సమీపంలో చేపలను పట్టుతూ
ఉన్న పల్లెవాడొకడు ఇది చూసి జయపా
లుడి దగ్గిరికి పరిగెత్తుకుంటూ వచ్చి,
“ఎవరయ్యా నువ్వూ? నా తండ్రినిచంపావు.
నీ మీద రాజుగారితో ఫిర్యాదు చేస్తాను
చూస్తూ ఉండు!” అన్నాడు.