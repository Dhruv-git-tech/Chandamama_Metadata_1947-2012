అనుకున్నది-అనుకోనిది

చంద్రపురిరాజు చంద్రసేనుడికి మొండి వాడని పేరు. ఆయన తనకు తోచింది చేస్తాడుగానీ ఇతరుల సలహాలు తీసుకోడు. ఆస్థానంలో మంత్రి అంటూ వుండాలి గనక, మునలిమంత్రిని పదవిలో కొనసాగనిస్తున్నాడు. అయితే, ఆ మంత్రిని ఆయన ఏనాడూ సంప్రతించింది లేదు; ఏ విషయంలో గాని సలహాలు అడిగింది లేదు.

ఇలా వుండగా-రాజ్యంలో అధిక శాతం ప్రజలు సుఖంగానూ, సంతృప్తిగానూ లేరన్న సమాచారం చారులద్వారా చంద్రసేనుడికి తెలిసింది. ఆవిషయమై ఆయన మంత్రి తోగానీ, మరెవరితో గానీ చర్చించలేదు. ప్రజల అసంతృప్తికి కారణం స్వయంగా తెలుసుకోవాలని, ఆయన ఒకరోజు రాత్రి మారువేషంలో నగరపర్యటనకు బయలు దేరాడు.

ఆయన ఒక ఇరుకు వీధిగుండా పోతూ, ఒక పెంకుటింటిలోంచి భార్యా భర్తల సంభాషణ వినిపించి, కిటికీపక్కన దాగి విన్నాడు.

“మూడు మాసాలుగా చూస్తున్నాను, మీరు ఎప్పుడూ విచారంగా కనిపిస్తున్నారు. కారణం ఏమిటి?” అని భార్య భర్తను అడుగుతున్నది.

“ఏం చెప్పమంటావు! అనుకున్నది ఒక్కటీ జరగడం లేదు,” అన్నాడు భర్త.

ఆ జవాబుతో ప్రజలు ఎందుకు సుఖంగా లేరో అర్థమైపోయినట్టు తోచింది, చంద్రసేనుడికి. వాళ్ళు అనుకున్నవి జర గడంలేదు!

అంతఃపురానికి తిరిగి వచ్చిన చంద్ర సేనుడు, ఆ రాత్రంతా యోచించి-మర్నాడు కొందరిని ఏం అనుకుంటున్నారో అడిగి, ఆ విధంగా చేసి, వాళ్ళు ఆనంద