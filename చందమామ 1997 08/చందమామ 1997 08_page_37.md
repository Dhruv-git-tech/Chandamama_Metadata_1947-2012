ఎదురు వెళ్ళి, వాళ్ళల్లో ఒడ్డూ పాడుగూ, నల్లటి బారెడు గడ్డం వున్న బైరాగికివంగి నమస్కరించి, తనకు పాముమంత్రం నేర్ప వలసిందిగా కోరాడు.

బైరాగి, పుల్లయ్యకేసి ఒకసారి పరీక్షగా చూసి, “పాముమంత్రం సూర్యోదయ సమయంలో, లేక మిట్టమధ్యాహ్నం వేళా నేర్చు కుంటేనే ఫలిస్తుంది. ఇప్పుడు చీకటి పడ బోతున్నది. ఇది తగిన సమయం కాదు. ఈ రాత్రికి నీ చేలో మమ్మల్ని వుండనిస్తే, రేపు ఉదయాన్నే మంత్రం నేర్పుతాను,” అన్నాడు.

పుల్లయ్య సంతోషంగా అందుకు ఒప్పుకుని, బైరాగులందర్శీ తన చేనులోకి ఆహ్వానించాడు. వాళ్ళు ఏవో తత్వాలు పాడుకుంటూ జొన్నకంకులు విరిచి, తిన్న

న్ని తిని, చేనంతా చిందరవందర చేసి హాయిగా నిద్రపోయారు. పుల్లయ్య తన పంటచేనుకు కలిగిన నష్టానికి ఏమాత్రం విచారించలేదు. పైగాపాముమంత్రం నేర్చు కోబోతున్నాననే సంతోషంతో రాత్రంతానిద్ర పోకుండానే హాయిగా గడిపేశాడు.

తెల్లవారుతూనే బైరాగులందరూ నిద్రలేచి, బిలబిలమంటూ ప్రయాణం ప్రారం భించారు.

అది చూసి పుల్లయ్య పరుగు పరుగున పోయి, నల్ల గడ్డం బైరాగి పాదాలపైబడి “స్వామీ! పాముమంత్రం! పాముమంత్రం!” అన్నాడు బిగ్గరగా.

బైరాగి కోపంగా, “జోగివచ్చే, జొన్నలు తినే ఉరోజావ్” అంటూ పుల్లయ్య భుజం మీద గట్టిగా కొట్టి. వెళ్ళిపోయాడు, పుల్లయ్య అదే పాముమంత్రం అనుకుని, ఇన్నాళ్ళకు తన కోరిక నెరవేరిందన్న ఉత్సాహంతో, బైరాగి అన్నమాటలను మననం చేసు కుంటూ ఇంటికి పోయి, భార్యకు ఒక బైరాగి తనకు పాముమంత్రం నేర్పాడని చెప్పాడు. ఈ సంగతి పుల్లయ్య భార్య ద్వారా విన్న వాళ్ళు గ్రామమంతా ప్రచారం చేశారు.

ఇది జరిగిన నెలరోజులకు గ్రామంలో ఒకణ్ణి పాముకరిచింది. ఏమి చేయడమా అని వాడి బంధువులు కంగారు పడుతు న్నంతలో, సమయానికి పుల్లయ్య పాము మంత్రం గుర్తొచ్చిన వాడొకడు, “భయపడ కండి! మన పుల్లయ్యకు పాముమంత్రం వచ్చుగదా! అతడి దగ్గరకుతీసుకుపోదాం,” అన్నాడు.