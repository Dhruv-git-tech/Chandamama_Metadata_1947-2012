పాతాళదుర్గం

కుంతలదేశపు మంత్రి కొడుకైన శశికాంతు డొకనాడు, భద్రుడూ, జయంతుడనే మిత్రు లిద్దరిని వెంటబెట్టుకుని, వేటకై అరణ్యానికి వెళ్ళాడు. అరణ్యంలో లేళ్ళూ, దుప్పలూ, అడవిపందులూ సమృద్ధిగా వున్నవి. కాని, శశికాంతుడూ, అతడి మిత్రులూ వాటిని వేటాడక, ఎక్కడైనా సింహం కనబడుతుందేమే అని వెతుక్కుంటూ అరణ్యంలో చాలా దూరం వెళ్ళారు. మిట్టమధ్యాప్నం వేళకు వాళ్ళ శ్రమ ఫలించింది. వాళ్ళొక కొండవాగు వెంట వెళుతూండగా, వాగు అవతలి ఒడ్డున సింహం ఒకటి నిలబడి ఉండటం శశికాంతుడి కంటబడింది.

శశికాంతుడా సింహాన్ని తన మిత్రులకు చూపుతూ, “మనం గుర్రాలను ఇక్కడే వదిలి

నిశ్శబ్దంగా వాగు దాటి, సింహాన్ని అన్ని మైపుల నుంచీ ఒక్కసారిగా చుట్టుముట్టుదాం. మన బాణాల్లో ఏదో ఒకదానికి అది గురికాక పోదు,” అన్నాడు.

గుర్రం దిగి వాగు కేసి బయలుదేరిన శశికాంతుణ్ణి, జయంతుడు భుజం పట్టు కుని ఆపి, “శశికాంతా, తొందరపడకు. ఆ వాగు అవతల వున్న అరణ్యభాగం కదంబ రాజ్యం లోనిది. ఆ రాజుకూ మనకూ మధ్య పచ్చిగడ్డి వేస్తే భగ్గు మంటున్నది కదా! మనం వాళ్ళ రాజ్యసరిహద్దులు దాటటం ప్రమాద కారణం కావచ్చు,” అన్నాడు.

వేట తమకంలో వున్న శశికాంతుడు తన మిత్రుడి సలహా విని, అవహేళనగా నవ్వి, “నేనసలే పిరికివాణ్ణి, మరీ అంతగా పిరికి

'చందమామ'