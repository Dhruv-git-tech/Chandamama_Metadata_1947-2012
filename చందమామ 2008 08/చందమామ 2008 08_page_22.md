తీర్చుకున్నాకే మంచితనం గురించి ఆలోచిస్తాను,” అన్నాడు వినయంగా.

“ఎంతటి దుష్టుడికైనా ఏదో మంచి గుణముంటుంది. ఆ మంచిని మెచ్చి, చెడును క్షమించడం నేర్చుకోవాలి. నీవంటి మంచి వాడికి పగ, ద్వేషం అచ్చిరావు. మంచితనం విడువకు,” అని జ్ఞానేంద్రుడు ఎంత చెప్పినా కేసి కారణంగా సుధీరుడి తలకెక్కలేదు.

ఆసమయానికి సంపాదుడక్కడే ఉన్నాడు. సుధీరుడి తండ్రి దాయాదుల దుర్మార్గం గురించి తెలిసిన ఆయన సుధీరుణ్ణి సమర్థించాడు. తాను తోడుగా ఉండి పగతీర్చుకోవడంలో సాయపడతానన్నాడు.

అందుకు జ్ఞానేంద్రుడు నవ్వి, “పరోపకారివైన నువ్వు ఎవరికైనా సాయపడాలను కోవడం సహజమే. అయితే, సుధీరుడికి సాయపడడం నీ బాధ్యత కూడా. ఎందుకంటే నీ కుమారుడు నింపాదుడు బాగు పడడానికి స్థలం మహిమకంటే సుధీరుడే ఎక్కువ కారణం,” అన్నాడు.

“అవును ఆ సంగతి మా నింపాదుడు నాకెప్పుడో చెప్పాడు. సుధీరుడికి సాయపడడం నా బాధ్యత,” అన్నాడు సంపాదుడు.

జ్ఞానేంద్రుడు నవ్వి, “అలాంటప్పుడు నువ్వు సుధీరుడికెలా సాయపడాలో పరిపూర్ణ విద్యావంతుడైన నీ కుమారుడు నింపాదుడే నిర్ణయిస్తాడు. సరేనా?” అన్నాడు.

సంపాదుడు అందుకు అంగీకరించగానే, గురువు నింపాదుణ్ణి పిలిచి విషయం చెప్పాడు. నింపాదుడు కొంతసేపు ఆలోచించి

తండ్రితో, “బాధ్యతగా సుధీరుడికి సాయపడాలంటే అతడి శత్రువులపై పగ సాధించడం కాదు; నువ్వు కూడా అతడికి శత్రువు కావాలి. అదే నువ్వు చేసే ప్రత్యుపకారం,” అని సుధీరుడికేసి తిరిగి, “నాకెంతో మేలు చేసిన నీకొక సలహా! మీ తండ్రిని కష్టాల పాలుచేసిన దాయాదుల మీద పగసాధించే ముందు, ఇన్నాళ్ళు సాయపడి ఇప్పుడు శత్రువుగా మారిన నా తండ్రి మీద పగసాధించడానికి ప్రయత్నించు. ఆ తరవాత నీ దాయాదుల వ్యవహారం చూడవచ్చు,” అన్నాడు.

సంపాదుడు, సుధీరుడు దిగ్గ్భంతితో గురువు కేసి చూశారు. గురువు నింపాదుడి మాటకు మందహాసంతో తలపంకించాడు.

బేతాళుడు ఇంతవరకు చెప్పి, “రాజా, ఉపకారం చేసిన వాడితో శత్రుత్వం వహించ