రాలూ, మరి కొందరు విసన కర్రలూ పట్టు
కున్నారు. ఒకతె తన కుడిచేతిలో మణి మయ
మైన మద్యభాండం తీసుకున్నది, మరొకతె
రావణుడి వెనుక నుంచి బంగారు కర్ర గల
తెల్లగొడుగు పట్టింది.

వారందరూ అశోకవన ద్వారం దగ్గిరికి వచ్చే
సరికి, చెట్టు మీద ఆకుల చాటున ఉన్న
హనుమంతుడు వారిని చూశాడు.

రావణుడు ఇంకా అంత దూరంలో ఉండ
గానే సీత భయంతో కంపించిపోయింది.
ఆమె ముడుచుకుని కూర్చుని ఏడవసాగింది.
కటిక నేల మీద కూర్చుని, భయపడి
ఏడుస్తూ, దుమ్ము కొట్టుకుని ఉన్న సీతతో
రావణుడిలా అన్నాడు:

“నన్ను చూసి ఎందుకు భయపడతావు,
సీతా? ఇక్కడ నీకు హాని చేసే వారెవరూ లేరు.
నేనా నీ మీది మోహంతో తపించి పోతున్నాను.
కాని నీకు నా మీద కొంచెం కూడా ప్రేమ
లేదు. ఎందుకిలా శోకిస్తావు? నన్ను నమ్ము,
స్నేహబుద్ధితో చూడు. తల దువ్వుకోక, మురికి
బట్ట కట్టుకుని, అర్థం లేని ఉపవాసాలు
చెయ్యటం నీ కెంత మాత్రమూ తగదు. కారి
పోయిన నీటి లాగా పోయిన యౌవనం తిరిగి
రాదు. భోగాలు అనుభవించు. నీ వంటి
అందగత్తె సృష్టిలో లేదు. నన్ను చేపట్టితే
నిన్ను అగ్రభార్యను చేస్తాను. ప్రపంచమంతా
జయించి నీ తండ్రి జనకుడికి కానుకగా
ఇస్తాను. అదృష్టహీనుడై, రాజ్యం పోగొట్టు
కుని, అడవులలో అలమటించే ఆ రాము
డింకా బతికి ఉంటాడా అని నా సందేహం.

ఒక వేళ బతికి ఉన్నా అతడు నిన్ను చూడను
కూడా లేడు. పూర్వం తన భార్యను ఇంద్రు
డెత్తుకు పోతే హిరణ్యకశిపుడు నారదుడి చేత
అడిగించి తెచ్చుకున్నాడు. రాముడి గతీ
అంతే. అయితే అతను ఎంత వినయంగా
అడిగినా నేను నిన్నివ్వను. కృశించి, మట్టి
కొట్టుకుని ఉంటేనే నీ అందం నా మనస్సు
హరించేస్తున్నదే, చక్కగా అలంకరించు
కుని, మంచి బట్టలు కట్టుకుని, సంతోషంగా
ఉంటే ఎలా ఉంటావో! హాయిగా తిను,
తాగు, సుఖించు. నీ కేమిటి లోపం?”

ఈ మాటలు విని సీత ఒక గడ్డి పోచను
తనకూ రావణుడికీ మధ్యగా పట్టుకుని,
దీనస్వరంతో ఇలా చెప్పింది:

“నా మీది ఆశ వదులుకో. పాపిష్ఠి వాడికి
మోక్షం ఎంత దుర్లభమో, నీకు నేనూ అంతే.