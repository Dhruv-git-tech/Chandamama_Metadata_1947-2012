## ముందు జాగ్రత్త

కామేశం తనకు ముందు జాగ్రత్త ఎక్కువని గొప్పలు చెబుతూంటాడు. పొరుగింటి రామేశా నికి ఆ విషయమై ప్రతి రోజూ సలహాలిస్తే ఆయన బుద్ధిగా విని సరే అంటూంటాడు.

ఇలా ఉండగా ఒకసారి ఒక సాధువు గ్రామాధికారిని కలుసుకుని, “ఊరికి గ్రహ దోషం రానున్నది. ఆ కారణంగా పంటలకు చీడపట్టి నాశనమయ్యే ప్రమాదమున్నది. ఇంట్లో గ్రహశాంతి జరిపి, పూజలు చేసిన వారికి దోషం తొలగిపోయి ప్రమాదం తప్పుతుంది. రేపు వచ్చి పూజావిధానం చెబుతాను. ఆసక్తి ఉన్నవారందరూ ఉదయమే స్నానం చేసి శుచిగా రచ్చబండ వద్దకు వచ్చి నన్ను చూడండి,” అని చెప్పి వెళ్ళాడు.

గ్రామాధికారి సరేనని ఆ మేరకు ఊళ్ళో చాటింపు వేయించాడు. ఆ చాటింపు విన్న రామేశం అంతా మూడనమ్మకుమంటే, కామేశం

ఒప్పుకోకుండా, “ఈ ప్రపంచంలో మనకు తెలియనివి చాలా ఉన్నాయి. సాధువు మన మంచి కోరే చెప్పాడు. అదీ కాక పూజ చేస్తే మనకు వచ్చిన నష్టమేంలేదు. నా మాట విని నువ్వూ రేపు రచ్చబండ వద్దకు రా,” అని హితవు చెప్పాడు.

రామేశం సరేనని మరునాడు ఉదయమే స్నానం చేసి పూజామందిరంలో దేవుడికి దణ్ణం పెట్టుకుని, బయటకు వచ్చి కామేశాన్ని పిలిచాడు. అప్పటికింకా నిద్రలేవని కామేశం, పిలుపువింటూనే కంగారుగా లేచి, త్వరగా పళ్ళుతోముకుని, ఆదరా బాదరా బట్టలు మార్చుకుని బయలుదేరాడు. ఇద్దరూ రచ్చ బండ వద్దకు చేరేసరికి అప్పటికే అక్కడచాలా మంది ఉన్నారు. సాధువు ఇంకా రాలేదు.

అప్పుడు గ్రహదోషం వల్ల పంటకు చీడ పడుతుందనడం మూడనమ్మకం అన్నాడొక

బాబి