నిరంజన్ అని పేరు పెట్టారు. తల్లిదండ్రులు అతణ్ణి అలక్ అనిపిలిచేవారు.

బిడ్డను అల్లారు ముద్దుగా ఎంతో జాగ్రత్తగా పెంచుతూ మూడేళ్ళ ప్రాయంలోనే విద్య నేర్పడానికి గురువులను ఏర్పాటు చేశారు. పదేళ్ళు రాగానే యుద్ధవిద్యలలో శిక్షణనివ్వడం ప్రారంభించారు.

సాధువు విధించిన నిబంధనను రాజ దంపతులు మరిచిపోలేదు. అలక్‌కు పన్నెండేళ్ళు పూర్తవుతూండగా వారి మనసులలో ఒక విధమైన భయం చోటుచేసుకోసాగింది. సాధువు ఎప్పుడెప్పుడు వస్తాడా అని వాళ్ళు భయం భయంగా రోజులు లెక్కించసాగారు. ఒక నాడు రాణి రాజుతో, “అవునూ, మన నిరంజన్ జన్మించి పన్నెండేళ్ళయిందని సాధువుకు ఎలా తెలుస్తుంది?” అని అడిగింది.

“నువ్వు చూస్తూండగానే అదృశ్యమైపోయిన తపోసంపన్నుడికి ఎప్పుడు ఎక్కడ ఏం జరుగుతున్నదీ తెలియకుండా ఉంటుందా? అలాంటి వారికి దివ్యశక్తులు ఉంటాయి,” అన్నాడు రాజు.

రోజులు గడుస్తున్నప్పటికీ సాధువు జాడకనిపించలేదు. ఆయన రాకుండా ఉంటే బావుంటుందికదా అనుకునేవారు. మరి కొన్నాళ్ళకు ఆయన్ను గురించి ఆలోచించడం కూడా మరిచిపోయారు రాజదంపతులు.

యువరాజు పన్నెండవ జన్మదినోత్సవం జరుగుతూండగా రాజభునం ముందు, “అలక్ నిరంజన్!” అనే మాట దిక్కులు పిక్కటిల్లేలా వినిపించింది. తమ బిడ్డను తీసుకెళ్ళడానికి సాధువు వచ్చాడని గ్రహించిన రాజు భవన

ద్వారం వద్దకు పరిగెత్తి వెళ్ళి సాధువు పాదా లకు నమస్కరించి, “స్వాగతం, మహాత్మా మా నివాసాన్ని పావనం చెయ్యండి,” అంటూ లోపలికి తీసుకువచ్చాడు.

“మీ కుమారుణ్ణివెంటబెట్టుకు వెళ్ళడానికే వచ్చాను. నా దీవెన పొందడానికి ముందు నీ భార్య నా నిబంధనకు అంగీకరించింది. ఆమె ఎక్కడ?” అని అడిగాడు సాధువు గంభీర మైన కంఠస్వరంతో.

“ఇప్పుడే పిలిపిస్తాను, మహాత్మా,” అని రాజు చెబుతూండగానే సంగతి తెలిసి రాణి కొడుకును వెంటబెట్టుకుని అక్కడికి వచ్చి సాధువు పాదాలకు సాష్టాంగ నమస్కారం చేసింది. ఆ తరవాత మోకాళ్ళపై కూర్చుని చేతులు జోడించి, “మహాత్మా, లేకలేక కలిగిన బిడ్డను ప్రాణప్రదంగా పెంచుతున్నాం. వాణ్ణి