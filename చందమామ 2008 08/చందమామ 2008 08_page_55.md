సమయానికి మచ్చరికోశియుడు పాత్రకు తన చేతులు అడ్డం పెట్టాడు. కాని ఆయన చేతు లకు కుక్క ఎంగిలి తగిలింది.

“నేను చెయ్యి కడుక్కోవటానికి కాసిని నీళ్ళు తెచ్చి పెట్టండి!” అని ఆయన బ్రాహ్మణులను కోరాడు. వారు నిర్మోహమాటంగా, “మేము తీసుకురాము!” అని చెప్పారు.

“నా చక్కెరపొంగలి తింటూ ఆమాత్రమైనా విశ్వాసం లేదా?” అని మచ్చరికోశియుడు వారిని అడిగాడు. వారు సనేమిరా తీసుకురామన్నారు. “అయితే నా పాత్రను కాస్తచూస్తూ వుండండి. నేనే వెళ్ళి నీళ్ళు తెచ్చు కుంటాను!” అంటూ మచ్చరికోశియుడు నదివద్దకు దిగి వెళ్ళసాగాడు. వెంటనే కుక్క చక్కెరపొంగలి పాత్రలో మూతి పెట్టేసింది.

మచ్చరికోశియుడికి కోపం వచ్చి, ఒక కర్రతీసుకుని కుక్క వెంట పడ్డాడు. అయితే ఆ కుక్క అంతలోనే గుర్రం ఆకారం ధరించి మచ్చరికోశియుణ్ణే తరమ సాగింది. అది క్షణక్షణానికీ రంగులు మారుతూ, కాస్సేపు చిన్నదవుతూ, కాస్సేపు పెద్దదవుతూ కన

పడింది. మచ్చరికోశియుడు ప్రాణభీతితో గిజగిజలాడాడు. అతడు బ్రాహ్మణులను, “బాబూ, నన్ను ఈ గుర్రం బారినుంచి రక్షించండి!” అని కోరాడు.

వెంటనే ఆ అయిదుగురూ తమ నిజస్వరూపాలతో గాలిలోకి లేచి నిలబడ్డారు. “మీరు మనుషులు కారు, దేవతలు! మీ పేర్లేమిటో, ఎందుకు దయచేశారో చెప్పండి!” అన్నాడు మచ్చరికోశియుడు.

“మేము నీ పితృదేవతలం. మానవజన్మ ఎత్తి దానాలు చేసిన ఫలితంగా దేవత్వం సంపాదించుకున్నాం. నువ్వు లోభివై, వంశా చారాన్ని మంట గలిపి నరకం సంపాదించు కుంటున్నావు. నీకు గుణపాఠం చెప్పే నిమిత్తమై వచ్చాం! ఇంటికి పోయి దానధర్మాలు చేసి మాలాగే దేవత్వం సంపాదించుకో!” అన్నాడు ఇంద్రుడు.

మచ్చరికోశియుడి బుద్ధి మారిపోయింది. ఆయన ఇంటికి వెళ్ళి తన ధనమంతా పేదలకు దానం చేసి, తపస్సు చేసుకోవటానికి హిమాలయాలకు వెళ్ళిపోయాడు.