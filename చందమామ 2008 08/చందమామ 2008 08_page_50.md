అడవి ఏర్పడుతుంది. వాటిని స్త్రీలు ప్రత్యేకంగా తమ ఇంటి అవసరాలకు ఉపయోగించుకోవచ్చునని ఆయన సూచించాడు.

మహిళా మంగళ్ దళ్ మళ్ళీ సమావేశమయింది. పలువురు స్త్రీలు ఆఖరికి తమ కల నిజం కాబోతోందని ఆనందంతో ఉప్పాంగి పోయారు. మరికొందరేమో, “స్త్రీలు ఎలా అడవులను పరిరక్షించగలరు?” “ఇప్పటికే ఆడవాళ్ళు చేయవలసిన పనులు తలకు మించి ఉన్నాయి కదా?” “అయినా, అందుకు వాళ్ళ భర్తలు ఒప్పుకుంటారా?” అంటూ అనువాసాలతో పెదవి విరిచారు. ఇంకా కొందరయితే వెనుదిరిగి వెళ్ళిపోయారు.

అయితే, చాలా మంది స్త్రీలు దీన్నోక సవాలుగా తీసుకుని కార్య రంగంలోకి ఉరి కారు. వాళ్ళ దగ్గర డబ్బులు లేవు. అడవికి కాపలా కాయడానికి వన్ పంచాయత్ లాగా జీతాలకు మనుషులను ఏర్పాటుచేయలేరు. తామే స్వయంగా పగటిపూట ఇద్దరు, రాత్రి పూట ఇద్దరు తమ అడవికి కాపలా కాయాలని నిర్ణయించారు.

అయినా వాళ్ళు అనుకున్నంతసులభంగా పనులు జరగలేదు. చాలా మందికి ఇళ్ళ నుంచే వ్యతిరేకత ఎదురయింది. కాపలాకు

వెళతానన్న భార్యలను కొందరు భర్తలు వదిలేశారు కూడా. స్త్రీలు ఇంటిపట్టున లేన ప్పుడు ఇంటి పనులు చేయడానికి పురు షులు ఇష్టపడలేదు. అయినప్పటికీ స్త్రీలు తమ పట్టుదలను వదిలిపెట్టలేదు. కాపలా కాయడానికి ఒకపథకాన్ని రూపొందించారు. హద్దు మీరి అడవిలో ప్రవేశించేవారికి జరి మానా విధించే విధానాన్ని ప్రవేశపెట్టారు.

క్రమ క్రమంగా కొత్త కొత్త మొక్కలు పుట్టుకు రాసాగాయి. పెరిగి పెద్దవి కాసాగాయి. కొన్ని సంవత్సరాలలో స్త్రీల కృషి ఫలించింది. ఎందుకూ పనికిరాని ఒకనాటి బంజరు నేల ఈనాడు దట్టమైన చెట్టు చేమలతో పచ్చదనం సంతరించుకున్నది. స్త్రీలు అక్కడి నుంచే వంటచెరకును సేకరించసాగారు. అడవి నుంచి ఎప్పుడెప్పుడు ఎంతెంత తీసుకోవచ్చు ననడానికి నియమ నిబంధనలు తమకు తామే ఏర్పరచుకుని అమలు పరిచారు.

ఇవాళ అమృతాదేవి, ఆమె గ్రామంలోని స్త్రీలు వేకువ జామున నాలుగున్నరకే లేచి అడవికేసి చాలా దూరం నడవవలసిన అవ సరం లేదు. అచంచలమైన పట్టుదలతో, శ్రమతో తమకు కావలసిన అడవిని తమ సొంత పెరట్లోనే పెంచుకున్నారు! -సీమాభట్