పెద్దమనిషి. అందుకు రామేశం నవ్వి,
“ఇప్పుడీ చర్చ వృధా. సందేహాలుంటే సాధు
వును అడగవచ్చు. మహాత్ముల మాటలు
విలువైనవి. ఒకసారి మా ఇంటికి వచ్చిన
సాధువు, ‘మనిషికి ముందు జాగ్రత్త అవ
సరం. అందుకే రేపటి పని నేడు, నేటిపని
ఇప్పుడే చేయాలి’ అన్నాడు. అది చాలా
గొప్ప సందేశం. ఏమంటావ్ కామేశం!”
అంటూ అతని కేసి చూశాడు.

ఎప్పుడూ ఆయన్నేదో చిన్న బుచ్చాలను
కునే కామేశం వెంటనే, “సాధువు చెప్పింది
నీ కోసమే. నాకైతే ఆ విషయం ఎప్పుడో
తెలుసు. అందుకే ఇప్పటికే వృద్ధిలోకి వచ్చే
శాను,” అన్నాడు కామేశం.

“నువ్వన్నది నిజమే. మన ఊరికి నిన్న
విత్తనాలమ్మేవాడు వస్తే, ఇవాళ కొనవచ్చులే
అనుకున్నాను. కానీ అన్నీ అమ్ముడైపోయి,
వాడు నిన్ననే వెళ్ళిపోయాడట. ముందు
జాగ్రత్తవిషయంలో సాధువు సందేశం విన్నానే
తప్ప, ఆచరణలో పెట్టలేదు. అందుకు శిక్షగా
విత్తనాల కోసం రేపు పొరుగూరు సంతకు
వెళ్ళాల్సిందే. తప్పదు మరి,” అన్నాడు
రామేశం నవ్వుతూ.

ఈ మాటలకు అక్కడున్న సూరయ్య అనే
రైతు ఆశ్చర్యపడి, “అరె, నువ్వింకా విత్తనాలు
కొనలేదా? నిన్న కామేశం నాలుగు కుంచాల
విత్తనాలు కొన్నాడు. తనకు కావలసినవి
రెండు కుంచాలే కదా. మిగతా రెండూ నీ
కోసం కొన్నాడునుకున్నాను. మీరిద్దరూ ఇరుగూ
పొరుగూ కదా!” అన్నాడు.

రామేశానికి దక్కనివ్వకూడదనే తాను
అదనపు విత్తనాలు కొంటే, అది సూరయ్య
ఇలా బయట్ట పెడతాడని ఊహించని
కామేశం గతుక్కుమని, ఆ విషయం కప్పి
పుచ్చడానికి, “మాకూ మాకూ గొడవపెట్టాలని
కాకపోతే-నాకు ముందు జాగ్రత్త ఎక్కువని
తెలుసు కదా! ఆ రెండు కుంచాల విత్తనాలు
వచ్చే యేటి కోసం,” అన్నాడు.

రామేశం ఆప్యాయంగా కామేశం భుజం
తట్టి, “మనమధ్య గొడవ లెందుకువస్తాయి.
నీ సంగతి నాకు తెలుసుకదా. అందుకే నువ్వు
అదనంగా విత్తనాలు కొన్నావని తెలిసినా
నాకిమ్మని నిన్నడగ లేదు,” అన్నాడు.

అందుకు కాస్త ఇబ్బందిపడ్డ కామేశం
ఏమనాలా అని ఆలోచిస్తుండగా అక్కడికి
సాధువు వచ్చాడు.