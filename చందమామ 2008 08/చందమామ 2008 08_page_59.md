నేనింకొకడి భార్యను, పతివ్రతను. నీ భార్య
లను ఇతరులు కోరితే నీకెలా ఉంటుందో
ఆలోచించుకో. నీకు బుద్ధి చెప్పే వారెవరూ
లేరో, లేకచెప్పినా నువ్వు వినవో! కాని నువ్వు
చేసిన పని నీకూ, నీ రాజ్యానికీ, రాక్షస
కులానికీ చేటు కలిగించేది. నాకు కావల
సింది నీ అంతఃపుర స్త్రీలపై పెత్తనమూ కాదు,
ధనమూ కాదు, ఇంకేదీ కాదు-నా భర్తవెంట
ఉండటం. నాలుగు కాలాలపాటు సుఖంగా
ఉండాలంటే నన్ను రాముడి దగ్గిర చేర్చు.
రాముడితో స్నేహం చేసుకో. శరణన్న వారిని
రాముడు క్షమించగలడు. లేదా, రామలక్ష్మ
ణుల మూలంగా నీకు సర్వ నాశనం తుప్పదు.
నువ్వు పిరికిపందవు. రాముడు జనస్థానంలో
ఉన్న రాక్షసుల నందరినీ చంపెయ్యటం
చూసి భయపడి, రామలక్ష్మణులిద్దరూ

బయటికి వెళ్ళి ఉండగా నన్ను దొంగిలించి
తెచ్చావు. నారి గాలీ ఏమాత్రం సోకినా,
పులుల వాసన తగిలిన కుక్కలాగా నువ్వు పారి
పోయి ఉందువు. అటువంటి రామలక్ష్మణు
లతో యుద్ధం పెట్టుకోకు.”

సీత ఆడిన ఈ పరుష వచనాలకు రావ
ణుడు మండిపడి, “నీవన్న ఈ మాటలలో
ప్రతి ఒక్క మాటకూ నిన్ను చంపవచ్చును.
కాని నీ మీది మోహం చేత నేనాపని చెయ్య
లేకుండా ఉన్నాను. నేను చెప్పిన గడువింకా
రెండు మాసాలున్నది. ఈ లోపల నా భార్యవు
కావటానికి సమ్మతించక పోయావో, నిన్ను
ఉదయపు ఫలహారం కింద వండించుకు
తింటాను,” అన్నాడు.

అతను సీత వెంట ఉన్న రాక్షస స్త్రీలతో,
“మీరు నయానో, భయానో ఈ సీత మనస్సు
నా మీదికి మళ్ళేటట్టు చేయండి. ఆమె కిష్టం
లేని పనులు చేయటానికి కూడా ఇప్పుడ
నుజ్జు ఇస్తున్నాను,” అన్నాడు.

రావణుడి వెంట ఉన్న భార్యలలో దేవ
గంధర్వ స్త్రీలు సీతను చూసి జాలిపడి, తమ
సానుభూతిని ఆమెకు సంజ్ఞల ద్వారా తెలియ
జేశారు. రావణుడి కడగొట్టు భార్య అయిన
ధాన్యమాలిని రావణుణ్ణి కౌగలించుకుని,
“ఈమెకు నీపై ఇష్టం లేదు. ఆమె పైన
ఎందుకు లేని పోని ఆశ పెట్టుకుంటావు?
ఆమెకు సుఖపడే గీత లేదు. అందుకే నిన్ను
వరించటం లేదు,” అన్నది.

రావణుడీ మాట విని చిరునవ్వు నవ్వి
స్త్రీలతో సహా తన ఇంటికి తిరిగి వెళ్ళాడు.