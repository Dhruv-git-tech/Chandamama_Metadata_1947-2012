చేయాలి. మధ్యలో వెళ్ళనివ్వను. బాగా ఆలోచించుకో,” అని హెచ్చరించింది.

మోహిని నవ్వి, “మూడు నెలల దాకా ఈ ఇల్లొదలను. మధ్యలో పామ్మన కూడదు. సరేనా?” అన్నది.

పద్దమ్మ ఇంకేమీ అనలేక మోహినిని పనిలో చేరమన్నది. అయితే, ఎలాగో అలా ఆమెను బెదరగొట్టి ఒకటి రెండు రోజుల్లో ఇంటి నుంచి తరిమేయాలనుకున్నది.

మోహినికి అతీత శక్తులుండడంతో ఎంత కష్టమైన పనిచెప్పినా అవలీలగా చేసేది. మోహిని రాకతో పెద్దమ్మకు ఇంటిపనులు తప్పాయి. కొడుకూ, కూతుళ్ళూ వచ్చి కొన్నాళ్ళు సంతోషంగా గడిపి వెళ్ళారు. ఇరుగు పొరుగు పిల్లలతో ఇల్లు సందడిగా ఉంటోంది. ఆమెకెంతో తృప్తిగా ఉంది. అత్త సుఖ పడడం పద్దమ్మకు ఇష్టంలేదు. ఎలా గైనా తప్పులెంచి మోహినిని పంపేయాలను కుని ఒక రోజు నీళ్ళు తోడి గుండిగలు నింప మన్నది. పెరటి చెట్టు కొట్టి కట్టెలు చీల్చమ న్నది. మోహిని అన్నీ అవలీలగా చేసేస్తే ఏమ నాలో తెలియక బయటి పిల్లల్ని ఇంటికి రానివ్వద్దన్నది. మోహిని ఒప్పుకోక, “చెప్పిన పనులన్నీ చేస్తున్నాను. పిల్లలు వస్తే నీకు ఏమి ఇబ్బంది?” అన్నది.

“ఎదురుప్రశ్న వేయకు. చెప్పింది చెయ్. లేకుంటే వెళ్ళిపో,” అంటూ గుడ్లురిమి చూసింది పద్దమ్మ.

“అలా చూడ్డం నాకూ వచ్చు,” అంటూ పిశాచి ముఖంతో కళ్ళెర్ర చేసింది మోహిని.

పద్దమ్మకు గుండెలవిసిపోయి, “పిశాచి! పిశాచి!” అంటూ కేకలు వేసి ఇంట్లో వాళ్ళను పిలిచి జరిగింది చెప్పి మోహినిని ఇంట్లోంచి పంపేయమని చెప్పింది.

పద్దమ్మ మనస్తత్వం తెలిసిన వాళ్ళా మాటలు నమ్మకుండా, “మోహిని పిశాచే కావచ్చు. అయితేనేం, ఆమెవల్ల మనందరికీ మేలే తప్ప ఎలాంటి హానీ జరగడం లేదు కదా! ఆమెను ఇంట్లోంచి పంపడ్నెందుకు?” అన్నారు.

పద్దమ్మకోపంగా, “తెలిసి తెలిసి నట్టింట్లో పిశాచిని ఉంచుకుంటామా? మీరు నామాట నమ్మకపోతే మంత్రగాడు నాగయ్యను రప్పించండి. ఆయనే, దాని బండారం బయట పెడతాడు,” అన్నది.

పెద్దయ్య నాగయ్య దగ్గరికి వెళ్ళి విషయం చెప్పి ఆయన్ను వెంటబెట్టుకుని వచ్చాడు.