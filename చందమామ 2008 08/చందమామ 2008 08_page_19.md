తరగని ఆస్తి ఉన్నది. మంచి మనసుతో పరోప కారం చేసే ఆయనకు చాలాకాలం సంతానం కలగలేదు. పిల్లల కోసం దేవుణ్ణి పూజించ మని కొందరు మిత్రులాయనకు సలహా ఇచ్చారు. కాని, మానవసేవే మాధవ సేవ అని నమ్మిన ఆయన దేవుడికి ప్రత్యేక పూజలు చేయడానికి ఒప్పుకోలేదు. చివరికి ఆయన నమ్మకమే నిజమై కొంతకాలానికి ఆయనకు మగబిడ్డ కలిగితే వాడికి నింపాదుడని పేరు పెట్టి అల్లారుముద్దుగా పెంచసాగాడు.

నింపాదుడు చిన్నప్పటి నుంచీ మందకొడిగా ఉండేవాడు. పెద్దవాడవుతున్న కొద్దీ వాడితీరు కూడా విచిత్రంగా ఉండేది. ఎవరేం చెప్పినా అందరికీ ఒకలా అర్థమయితే, వాడికి మరోలా అర్థమయ్యేది. భాగ్యవంతుల బిడ్డ అని ఎదురుగా ఏమీ అనకపోయినా చాలా

మంది చాటుగా వాడి గురించి చెప్పుకుని నవ్వుకునేవారు. చదువుకుంటే బుద్ధి వికసిస్తుందన్న ఆశతో సంపాదుడు వాణ్ణి, ఊళ్ళో పేరున్న గురువు దగ్గరికి పంపాడు. కాని ప్రయోజనం కనిపించలేదు. వైద్యులను సంప్రదించాడు. వాడి లోపానికి కారణమేమిటో వాళ్ళు కనుగొనలేకపోయారు. ఆఖరికి జ్యోతిషం మీద నమ్మకం లేకపోయినా, సంపాదుడు మరోగత్యంతరం కనిపించక, ఊళ్ళో పేరు మోసిన జ్యోతిషుణ్ణి కలుసుకుని కొడుకు విషయం చెప్పాడు.

జ్యోతిషుడు నింపాదుడి జాతక చక్రం వేసి, “అంతా గ్రహగతుల ప్రభావం. అది మారాలంటే నీ బిడ్డకు స్థలం మార్పు అవ సరం,” అంటూ లెక్కలు వేసి, “విద్యావనం నింపాదుడికి అనుకూలమని తోస్తోంది. అక్కడ జ్ఞానేంద్రుడనే మహాపండితుడు గురుకులం నడుపుతున్నాడు. నువ్వు నీ కొడుకు నాయనకు అప్పగించి, మార్పొచ్చేవరకు అక్కడే వుంచు,” అని సలహా ఇచ్చాడు.

సంపాదుడు సరేనని కొడుకును తీసుకుని జ్ఞానేంద్రుడి వద్దకు వెళ్ళి విషయం చెప్పాడు.

జ్ఞానేంద్రుడు నింపాదుణ్ణి కొన్ని ప్రశ్నలడిగి పరీక్షించాక, “ఇతడి ఆలోచనలు అందరికీ భిన్నంగా, విచిత్రంగా ఉన్నాయి. ఇతడిలో మార్పు తీసుకురావడం చాలా క్షుటం. జ్యోతిషుడు చెప్పినట్టు స్థల మహాత్మయమే పనిచేయాలి. మార్పురావడానికి ఎంత కాలం పడుతుందో తెలియదు. మధ్య మధ్య వచ్చి పరిస్థితి తెలుసుకుని వెళుతూండు,” అన్నాడు.