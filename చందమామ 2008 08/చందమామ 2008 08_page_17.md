కిచ్చి, “మహారాజా! ఆ బాణం విడిచినవాడు కదంబరాజు ఉగ్రసేనుడు. దాని అలుగు మీద అతడి రాజచిహ్నమైన ఎలుగుబంటి తల వున్నది,” అన్నాడు.

శతభానుడు బాణాన్ని పరీక్షించి చూసి, “మహామంత్రీ! దీని అర్థం ఏమిటి? ఉగ్రసే నుడు యుద్ధప్రకటన లేకుండానే మన మీదికి దండెత్తి వస్తున్నాడా? మన వేగులవాళ్ళు ఏం చేస్తున్నారు?” అన్నాడు కోపంగా.

“మహారాజా, ఉగ్రసేనుడికి మన మీద బహిరంగంగా దండయాత్ర చేసే శక్తి సామర్థ్యాలు లేవు. అయినా మన జాగ్రత్తలో మనం ఉండటం మంచిది. సేనానికి చెప్పి, సైనిక సమీకరణా, రక్షణ ఏర్పాట్లు చేయించండి,” అన్నాడు గంగాధరుడు.

శతభానుడు సేవకుణ్ణొకణ్ణి పిలిచి, సేనా నాయకుణ్ణి పిలుచుకు రమ్మని ఆజ్ఞాపించి, భవనం కేసీ బయలుదేరేంతలో, సైనికుడొకడు రోప్పుతూ రోస్తూ రాజు దగ్గిరికి వచ్చి, “మహారాజా! కదంబరాజు పంపగా వచ్చిన దూతలు నగరద్వారాల వద్ద వున్నారు. వాళ్ళను మీ దగ్గిరకు తెమ్మని సెలవా?” అని అడిగాడు.

“ఉగ్రసేనుడు మన వద్దకు దూతలను పంపటమా?” అంటూ శతభానుడు ఆశ్చర్య పోయాడు.

“దూత లెంతమంది? దర్పంగా కనిపిస్తు న్నారా?” అని ప్రశ్నించాడు గంగాధరుడు.

“అలాంటిదేమీ లేదు, ప్రభూ. వచ్చిన వాళ్ళంతా కలిసి ఆరుగురు. వాళ్ళల్లో ఇద్దరు పెడెక్కలు విరిచి కట్టబడి వున్నారు. అందరూ ప్రాణాలరచేత పెట్టుకుని వున్న వాళ్ళలా బెదురు చూపులతో కనిపిస్తున్నారు,” అన్నాడు సైనికుడు.

“దీని వెనక ఏదైనా కుటిల రాజనీతి లేదు గదా, మహామంత్రీ? అరణ్యంలో ఏదో ఘోరం జరిగిపోయినట్టు నా కనుమానం కలుగుతు న్నది,” అన్నాడు శతభానుడు తల పంకిస్తూ.

“ఉగ్రసేనుడు అందులో అన్ని విధాలా సమర్థడే. ఏది ఏమైనా, ఈ దూతల ద్వారా అతడు పంపిన రాయబార వేమిటో తెలుసుకోవటం అవసరం గదా?” అంటూ గంగాధరుడు కొంచెం ఆగి సైనికుడికేసి తిరిగి, “వాళ్ళను సభామందిరానికి తీసుకురా,” అని ఆజ్ఞాపించాడు. -(ఇంకావుంది)