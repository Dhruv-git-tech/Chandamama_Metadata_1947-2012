కొడుకు సహాయపడతాడు. వాడు నాటకాల రాయుడేలే!” అన్నది నందన.

ఊరంతా మాటు మణిగింది. మాలతి చీరకొంగు తల మీదికి లాక్కుని, జానకి వాళ్ళ ఇంటి తలుపు తట్టి, చీకట్లో నిలబడింది. జానకి తండ్రి తలుపు తీశాడు.

“ఇక ఇంటికి రావచ్చునా అని జానకి అడగమన్నది,” అన్నది మాలతి గొంతు మార్చి.

జానకి తల్లి బయటికి వస్తూ, “ఇదొకవెర్రి మాలోకం! ఆ మాలతి వెళ్ళిపోయేదాకా రావద్దని ముందే చెప్పాను. ఎప్పుడు రావాలో మేమే కబురుపెడతామని చెప్పు. ఇంతకీ నువ్వేవరు?” అన్నది.

“నేను మాలతిని!” అంటూ మాలతి వెలుగులోకి వచ్చి నిలబడింది.

భార్యాభర్తలిద్దరూ నోళ్ళు వెళ్ళబెట్టారు.

“మంచిగా కనిపిస్తూనే ఎంత నాటకం ఆడారు మీరు! నేను నగలు పోయాయని రక్షకభటులకు ఫిర్యాదుచేశాను. దొంగలను కూడా నేనే పట్టిచ్చాను,” అన్నది మాలతి.

చీకటిలో ఆమె వెనకనే రక్షకభటుడి వేషంలో ఉన్న “పిన్నికొడుకు” ముందుకు వచ్చి, “మీ ఆటలు కట్టాయి! ముగ్గురూ జైలు కటఃటాలు లెక్కపెట్టుతూ కూర్చోండి,” అన్నాడు కర్చశంగా.

రక్షకభటుణ్ణి చూసి భార్యాభర్తలు గజ గజలాడిపోతూ, “మమ్మల్ని క్షమించు, మాలతీ! బుద్ధి గడ్డి తిన్నది! ఇంతకాలమూ పరువుగా బతికాం; మమ్మల్ని అవమానం పాలుచేయకు. నీ నగలు నీకు అప్ప చెప్పుతాం,” అన్నారు.

తన నగలతోబాటు చుట్టుపట్ల ఇళ్ళలో దోచిన వస్తువులన్నీ బయటపెట్టితే గాని క్షమించనన్నది మాలతి.

వాళ్ళు అప్పటికప్పుడు జానకిని రప్పించి, మాలతి నగలూ, ఇతర దొంగ వస్తువులూ మాలతికి ఇచ్చేసి, తెల్లవారేలోపుగా ఇల్లు ఖాళీచేసి వెళ్ళిపోయారు.

“మాకు పొరుగుపోరు తప్పించినందుకు నీకు గొప్పవిందు చేస్తాను, మాలతీ!” అన్నది నందన.