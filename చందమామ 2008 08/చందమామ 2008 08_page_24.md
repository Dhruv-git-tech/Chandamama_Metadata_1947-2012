చందమామ కబుర్లు

మాట్లాడే రోబో!

జపానుకు చెందిన సుప్రసిద్ధ ఇంజినీరింగ్ కంపెనీ హితాచీ ఇటీవల EMIEW2 అనే మనిషిరూపం రోబోను తయారు చేసింది. ఇది నడుస్తుంది, వంగుతుంది, చక్రాల మీద కదులుతుంది, మాట్లాడుతుంది! రెండు కాళ్ళతో 80 సెం.మీ. ఎత్తున్న ఈ రోబో బరువు 13 కి.గ్రా. మాత్రమే.

మనుషుల మధ్య ఉంటూ రకరకాల పనులు చేయగలిగే రోబోలను తయారు చేయడంలో ఇది మరో ముందడుగుగా చెబుతున్నారు. EMIEW2 ఆఫీసులో విజిటర్లను క్యాబిన్ల వద్దకు తీసుకువెళుతుంది. ఫైళ్ళను తీసుకువస్తుంది. పానీయాలను అందిస్తుంది. ఆఫీసు పనిగుటల తరవాత సెక్యూరిటీపనులు కూడా చూస్తుంది. ఒక రోబో ఇంకా ఏం చెయ్యాలి చెప్పండి మరి!

హాయ్!
మే ఐ హెల్ప్ యు?

శ్వాసకోశ బలం!

కేరళ రాష్ట్రం కొచ్చికి చెందిన షెల్ఫీ జోస్ ఇరవై నిమిషాల్లో 20 మోటార్ సైకిళ్ళను 678 సార్లు తన వక్షస్థలం మీదుగా వెళ్ళేలా చేశాడు. అతడు ప్రపంచ రికార్డు కోసం ప్రయత్నిస్తున్నాడు. ముప్పై ఎనిమిదేళ్ళ ఈ డాన్ బ్లాక్ కరాటే ఛాంపియన్ ఎర్నాకుళంలోని మెరీన్ డ్రైవ్ ఇన్‌లో జనం ఎదుట తన శరీరబలాన్ని ప్రదర్శించాడు. అతడొకమెత్తటి చాప మీదవెల్లకిలా పడుకుని వక్షస్థలం మీద పలకను వేయమన్నాడు. అతడు సంకేతం ఇవ్వగానే మోటారు సైకిళ్ళు ఒక్కొక్కటిగా పలక మీదుగా దూసుకువెళ్ళాయి. 501 సార్లు వెళ్ళగానే అతడు లేవాలని మొదట అనుకున్నారు. కాని అతడు మళ్ళీ రమ్మని సైగ చేయడంతో ఇరవై మంది రైడర్‌లు అతని మీదుగా 678 సార్ధ వాహనాలు నడిపించారు. ఆ తరవాత అతడు చిరునవ్వుతో లేచి హర్ష ధ్వానాలు చేస్తూన్న జనం కేసి చేతులు ఊపాడు. ఆ జనంలో అతడి భార్యాపిల్లలు కూడా ఉన్నారు. గిన్నిస్ బుక్ ఆఫ్ వరల్డ్ రికార్డ్స్ ప్రతినిధుల సమక్షంలో ఈ ప్రదర్శన జరిగింది. 100 జీపుల సవారీ తన మీద వెళ్ళేలా మునుముందు ప్రయత్ని స్తానని అతడు చెప్పాడు.

చందమామ

25

ఆగస్ట్ 2008