# పెరట్లో పెంచుకున్న అడవి!

అమృతాదేవి వేకువ జామున నాలుగున్నరకే లేచి గాఢంగా నిట్టూర్చింది. బయట ఎముకులు కొరికే చలి. కటిక చీకటి. వంటచెరకు తెచ్చు కోవడానికి ఇరవై కి.మీ. దూరం వెళ్ళి రావాలి. ఈ పనిని ఆమె గత ఇరవై సంవత్సరాలుగా చేస్తోంది. పదహారేళ్ళ వయసు నుంచి మొదట పుట్టింట, ఇప్పుడు పెళ్ళాయ్యాక మెట్టినింట. అయితే, రోజు రోజుకూ అడవి గ్రామం నుంచి దూరమవుతూండడంతో ఆమె మరింత ఎక్కువ దూరం వెళ్ళి రావలసి ఉంటోంది.

అమె హిమాలయాల గర్వాల్ ప్రాంతంలో మక్కూ అనే గ్రామంలో నివసిస్తోంది. వానా కాలమయినా, ఎండాకాలమయినా, శీతా కాలమైనా ప్రతి ఉదయం ఆమెలాగే అడవికి వెళ్ళి వచ్చే స్త్రీలు ఆ ప్రాంతంలో వేలాది మంది ఉన్నారు.

ఆ ప్రాంతంలోని గ్రామస్థులు తమ పలు అవసరాలకు అడవుల మీదే ఆధారపడతారు. ప్రతి రోజూ అవసరమయ్యే వంట చెరకు, ఇళ్ళ నిర్మాణానికి కావలసిన కలప, మందు

మాకులకు ఉపయోగపడే మూలికలు మొదలైనవాటిని అడవి నుంచే తెచ్చుకుం టారు. తమ గొర్రెలను కూడా ఇక్కడి అడవి ప్రాంతంలోనే స్త్రీలు మేపుతూంటారు. అడవి తల్లి ఆదరణ లేకుండా అక్కడి ప్రజల జీవితం గడవడం అసాధ్యం!

అమృతాదేవి మరో పదిహేను మంది స్త్రీలతో కలిసి అడవి కేసి నడవసాగింది. అందరి మనసుల్లోనూ ఆరోజు చేయవలసిన పనుల గురించే ఆలోచనలు. అడవికెళ్ళి కట్టెలు తేవడానికి కనీసం నాలుగు గంటలు సరిపోతుంది. వచ్చీ రాగానే వంట చేసి పిల్లల్ని లేపి వాళ్ళకింత పెట్టి బడికి పంపాలి. ఆ తర వాత పాలం పనులలో భర్తలకు సాయపడి, గొర్రెలను అడివికి తోలుకుపోయి మేపుకు రావాలి. పొద్దస్తమానం బండచాకిరీ తప్పదు!

అమృతాదేవి ఉన్నట్టుండి, “ఈ బండ చాకిరీ నుంచి బయటపడి కాస్త సులభంగా బతకడానికి ఏదైనా మార్గం ఉందా? గ్రామం సమీపంలో కొంత అడవి ప్రాంతం ఉంటే