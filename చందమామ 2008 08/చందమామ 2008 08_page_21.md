నింపాదుడికిది సబబే అనిపించి సుధీరుడి వివరణలను కుతూహలంగా విన సాగాడు. క్రమంగా అతడికీ గురువు చెప్పేవి అందరిక్షిలాగే అర్థం కాసాగాయి.

వాడిలో వచ్చిన మంచి మార్పును చూసిన జ్ఞానేంద్రుడు జరిగింది తెలుసుకుని సుధీరుణ్ణి పిలిచి, “నువ్వనే దాకా నింపాదుడి అవ గాహనలో అర్థమున్నట్టు నాకు తోచలేదు. నీ ద్వారా వాడి అవగాహన పెరగడం నాకు ఆశ్చర్యంగా ఉంది. ఇదెలా సాధ్యమయింది?” అని అడిగాడు ఆశ్చర్యంగా.

“తెలివి తక్కువ వాళ్ళను హేళన చేయ డానికి తెలివి అక్కరలేదు. సమర్థించడానికే తెలివి కావాలి. సమర్థిస్తే తెలివి తక్కువవారికి ఉత్సాహం పెరిగి ఆత్మవిశ్వాసంతో బుద్ధి వికసిస్తుంది. నింపాదుడి విషయంలోనేను

చేసినదదే,” అన్నాడు సుధీరుడు. జ్ఞానేంద్రు డతణ్ణి మెచ్చుకుని, “ఏళ్ళ తరబడి విద్యా బోధన చేస్తున్న నాకు స్ఫురించని ఉపాయం నీకు తోచడానికి కారణం నీ మంచితనం. ఇది తెలిస్తే ఇప్పటికే సాయంచేస్తూన్న సంపాదుడు నీకింకా పెద్ద ఉపకారం చేస్తాడు,” అన్నాడు.

అందుకు సుధీరుడు వినయంగా, “సంపాదుడు నిస్వార్థంగా చేసే సాయాన్నే నేను స్వీకరించ గలను. నింపాదుడిలోని మార్పుకు కారణం నేనని ఆయనకు చెప్ప కండి,” అన్నాడు. జ్ఞానేంద్రుడు సరేనన్నాడు.

ఈలోగా సంపాదుడు సురపురం వెళ్ళి సుధీరుడి తండ్రి అప్పులన్నీ తీర్చాడు. అతడి కష్టాలన్నిటికీ దాయాదుల దుష్టబుద్ధే అని గ్రహించాడు. విద్యావనం వచ్చినప్పుడల్లా తండ్రిక్షేమంతో పాటు దాయాదుల దుష్టబుద్ధి గురించి కూడా సుధీరుడికి చెబుతూండే వాడు. దాంతో సుధీరుడికి దాయాదులంటే చెప్పలేనంత కసి ఏర్పడింది.

మరో ఐదేళ్ళలో సుధీరుడు విద్యాభ్యాసం పూర్తిచేశాడు. గురువతడికి వీడ్కోలు చెబుతూ, “నువ్వు మంచివాడివి. నీ తెలివికి ఆ మంచి తనం జతపడితే, చాలా గొప్పవాడివపుతావు. కాబట్టి ఎట్టి పరిస్థితుల్లోనూ మంచితనం విడిచి పెట్టవద్దు,” అన్నాడు. సుధీరుడాయ నకు నమస్కరించి, “గురువర్యా! నేను మా తండ్రికి తోడుగా ఉన్నానని, నయవంచనతో నన్ను గురుకులానికి పంపి, మా దాయాదులు దుష్టులై నా తండ్రిని నిష్కారణంగా నానా కష్టాలపాలు చేశారు. అలాంటి వారిపై పగ