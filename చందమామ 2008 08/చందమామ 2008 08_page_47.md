భారత దర్శిని

ప్రాచీన వీరోచిత క్రీడ

సంక్రాంతి పండుగ సందర్భంగా తమిళనాడు లోని కొన్ని ప్రాంతాలలో 'జల్లిక్కట్టు' అనే ఆబోతులను లొంగదీసే పందాలను నిర్వహిస్తారు. దీనిని అభిమానించి ప్రోత్సహించేవారు-ఇది 3,500 నాటి ప్రాచీన సాహస క్రీడ అని చెబుతారు. తమిళనాడు నీలగిరి జిల్లా కరిక్కియూర్

గ్రామం గుహకుడ్యచిత్రాలను అందుకు సాక్ష్యాధారాలుగా పేర్కొంటారు. దాదాపు 500 చిత్రాలు గల ఈ గ్రామంలోనే దక్షిణ భారతదేశంలో ఎక్కువ కుడ్యచిత్రాలుగల గుహలు ఉన్నాయి. ఈ చిత్రాలలో పొడవాటి కొమ్ములు, నూపురాలు గల ఎడ్లను యువకులు తరిమి లొంగదీసుకునే దృశ్యాలు చిత్రంచబడి ఉన్నాయి.

## ‘కనిపించని’ విగ్రహం గల ఆలయం

కేరళలోని త్రిసూరులోని వడక్కునాథన్ శివాలయం తెన్ (దక్షిణ) కైలాసంగా పిలువబడుతోంది. విష్ణువు దశావతారాలలో ఆరవరాడైన పరశురాముడు దీనిని తొలుత నిర్మించాడని స్థలపురాణం పేర్కొంటున్నది. ఆదిశంకరుల తల్లిదండ్రులు చాలాకాలం సంతానానికి నోచుకోలేదనీ, ఈ ఆలయంలోని శివుణ్ణి పూజించాక మగబిడ్డ పుట్టాడనీ అందుకే అతనికి శంకరుడని నామ కరణం చేశారనీ చెబుతారు. ఇక్కడి ప్రధాన విగ్రహం భక్తులు చేసే నెయ్యి అభిషేకం కారణంగా పన్నెండు అడుగుల నేతి ముద్దలో కూరుకుపోయి కనిపించకుండా ఉంటుంది. వేసవి కాలంలో సైతం ఇది కరిగిపోకుండా ఉండడం ఓ వింత విశేషం.