బీర్బల్ కథలు : 12

బయట పడిన నిజం

అక్బర్ చక్రవర్తి ఒకనాడు కొలువుదీరి ఉండగా ఒక వ్యాపారి వచ్చి వంగి నమస్కరించి నిల బడ్డాడు. చక్రవర్తి ఏమిటి అన్నట్టు చూశాడు.

“షహేన్షా! నా పేరు మధుసూదన్ పాండే. నెయ్యి వ్యాపారం చేస్తూ బతుకుబండి లాగుతు న్నాను. అస్లాంఖాన్ అనే సాటివ్యాపారి రెండు వారాల్లో తిప్పి ఇస్తానని చెప్పి ఇరవై మొహరీలు అప్పుగా తీసుకున్నాడు. రెండు నెలలు దాటినా ఇంకా ఇవ్వలేదు,” అన్నాడు ఆ వ్యాపారి.

“నువ్వు బాకీని అడిగావా?” అని ప్రశ్నించాడు చక్రవర్తి.

“చాలాసార్లు అడిగాను ఆలంపనా! రేపు మాపు అని కొన్నాళ్ళు గడిపేశాడు. ఇప్పుడేమో

నా దగ్గరఅసలు అప్పు తీసుకోలేదని బుకాయిస్తు న్నాడు,” అన్నాడు వ్యాపారి.

“అప్పు ఇచ్చినందుకు ఆధారంగా ఏదైనా పత్రం రాసి తీసుకున్నావా?” అని అడిగాడు చక్రవర్తి. “లేదు ప్రభూ, సాటి వర్తకుడే కదా అని నమ్మాను,” అన్నాడు వ్యాపారి.

“నీ మాటను ఎలా నమ్మడం?” అని మళ్ళీ ప్రశ్నించాడు చక్రవర్తి.

“నేను సత్యమే చెబుతున్నాను షహేన్షా,” అని వంగి మొక్కాడు వ్యాపారి.

“నువ్వు నిజమే చెబుతున్నట్టయితే, నీ సామ్ము నీకు తిరిగి వస్తుంది. వెళ్ళిరా,” అని అజ్ఞాపించిన చక్రవర్తి, అతడు వెళ్ళగానే బీర్బల్ కేసి తిరిగి, “ఈ వ్యవహారం ఏమిటో నువ్వు కాస్త చూస్తావా?” అన్నాడు.

ఆ రోజు సాయంకాలం బీర్బల్ వ్యాపారిని పిలిపించి వివరాలు అడిగి తెలుసుకున్నాడు. అంతా విన్నాక, “డబ్బు విషయంలో ఎప్పుడూ రాత పూర్వకమైన ఆధారాలు ఉండేలా చూసు కోవడం మంచిది,” అన్నాడు సాలోచనగా.

“అస్లాంఖాన్ నాకు ఇరవైయేళ్ళుగా తెలిసిన వ్యక్తి. అందువల్లే అతణ్ణి నమ్మాను. ఎలాగైనా బాకీ వసూలయ్యేలా చూడండి,” అన్నాడు వ్యాపారి ప్రాథేయ పడుతున్నట్టు.

“నీకు తప్పక న్యాయం జరుగుతుంది. నిశ్చింతగా వెళ్ళిరా,” అని ధైర్యం చెప్పి పంపాడు బీర్బల్.