చెయ్యలేను. నా దగ్గిరచిల్లిగవ్వలేదు," అని కన్నీళ్ళు పెట్టుకున్నాడు.

"బాబుగారూ, నా నగల డబ్బు మీరియ్య నవసరంలేదు. ముందు జానకిని వెతకడానికి మనుషులను పంపండి. నిన్న రాత్రి మీరు ఆశ్రయం ఇయ్యకపోతే, దొంగలు నా మెడ నుంచే నగలు కాజేసేవాళ్ళేమో!" అన్నది మాలతి. జానకి తండ్రి జానకిని వెతకటానికి చీకట్లో పడిపోయాడు.

కాస్సేపటికి వీధిలో బండి ఆగిన శబ్ద మయింది. మాలతీ, జానకి తల్లీ అత్రంగా బయటికి వచ్చారు. నందన కుటుంబం వారంతా బండిలోనుంచి దిగారు.

పక్కగుమ్మంలో నిలిచి ఉన్న మాలతిని చూడగానే నందన ఆశ్చర్యంతోనూ, ఆనందం తోనూ వచ్చి కౌగిలించుకున్నది. తరవాత మాలతి ఆమె వెంట తన పెట్టెతోసహా వాళ్ళ ఇంటికి మారింది.

మాలతి లోపలికిరాగానేనుందు, "ముందు నీ పెట్టె తెరిచి, సామానంతా ఉందో, లేదో చూసుకో! నీకు ఆ దొంగల ముఠాయే దొరికిందా?" అన్నది.

మాలతి నిర్ఘాంతపోయి, నందనకు జరిగిన దంతా చెప్పి, "నువ్వు పొరబడుతున్నావు. వాళ్ళు చాలా మంచివాళ్ళు. పాపం, నా మూలంగా జానకి ఎటో వెళ్ళిపోయింది!" అన్నది బాధగా.

నందన కటువుగా, "ఎక్కడికీ పోదు! నిక్షేపంగా వాళ్ళ బంధువుల ఇంట ఉండి ఉంటుంది. ఇదంతా నాటకం! పట్నం

మోసాలసంగతి నీకింకా తెలీదు. మెత్తగానే గొంతులు కోస్తారు. ముఖ్యంగా వీళ్ళను గురించి చుట్టుపక్కల అందరికీ తెలుసు. ఏ మాత్రం ఏమరుపాటుగా ఉన్నా, గుడ్డలూ, గిన్నెలూ కాజేస్తారు. వీళ్ళ పోరు భరించ లేకుండా ఉన్నాం! దొంగలు నిలువు దోపిడీ చేసిన జానకికి ఉత్తరం రాయటానికి కలమూ, కాగితమూ ఎక్కడి నుంచి వచ్చి ఉంటుందో అని నువ్వు ఆలోచించావా? తేలికగా మోసపోవ టానికి వీళ్ళకు నువ్వు దొరికావు!" అన్నది.

మాలతికి మండిపోయింది.

"నేను పల్లెటూరిదాన్ని కావచ్చు గాని, ఈ పట్నం మోసగాళ్ళ ఆటలు కట్టించలేకపోను! నాకు నీ సహాయం మట్టుకు కావాలి!" అంటూ ఆమె నందన చెవిలో ఏదో చెప్పింది.

"తెలివైన దానివే! నీ ఎత్తు పారటానికి పెళ్ళి నుంచి మా వెంట వచ్చిన మా పిన్ని