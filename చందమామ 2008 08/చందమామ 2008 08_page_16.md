గుర్రాన్నీ, దాని వెనకగా కాగడాలు పట్టి నడు
స్తున్న భటులనూ చూసి, పౌరులు గుంపులు
గుంపులుగా పోగయ్యారు.

గుర్రం తిన్నగా రాజప్రాసాద ఆవరణ ప్రవే
శించి, గుర్రపుసాల వద్దకు వెళ్ళి నిలబడింది.
ఈ లోపుగా, వార్త తెలియటంతో, రాజు శత
భానుడూ, మంత్రి గంగాధరుడూ అక్కడికి
వచ్చారు. భద్రుణ్ణి నౌకర్లు జాగ్రత్తగా గుర్రం
మీంచి దింపారు. ఆస్థాన వైద్యుడు అతణ్ణి
పరీక్షించి చూసి, వీపులో గుచ్చుకుని వున్న
బాణాన్ని నేర్పుగా లాగాడు. ఆసమయంలో
భద్రుడిలో కొంచెం చలనం కనిపించింది.
వైద్యుడు అతడి నాడిపరీక్షించి, “మహారాజా!
నాశక్తి కొలదీ ప్రయత్నిస్తాను. దైవసహాయం
కూడా వుంటే, భద్రుడు జీవించే అవకాశం
వున్నది,” అన్నాడు.

భద్రుణ్ణి ఒక మంచం మీద పడుకోబెట్టి,
నౌకర్లు అతణ్ణి భవనంలోకి తీసుకుపోయారు.
అంతవరకూ భద్రుడికి తగిలిన బాణాన్ని
పరీక్షించి చూస్తున్న మంత్రి, సేవకుణ్ణోకణ్ణి
పిలిచి, బాణాన్ని అతని చేతికిస్తూ, “దీన్ని
బాగా కడిగి శుభ్రపరిచి తీసుకురా,” అని
ఆజ్ఞాపించాడు.

“శశికాంతుడూ, జయంతుడూ ఏమై
నట్టు? మహామంత్రీ, మన రాజ్యంలోనే
మనకు ఇంత ప్రబలులైన శత్రువులున్నారని,
నేనెన్నడూ అనుమానించలేదు,” అన్నాడు
రాజు శతభానుడు.

“మహారాజా! ఈ డురాగతం మనరాజ్యంలో
జరిగింది కాదని నాకు తోస్తున్నది. భద్రుడు

బతికి బయట పడితే, అరణ్యంలో జరిగిం
దేమిటో మనకు పూర్తిగా తెలిసి పోతుంది.
శశికాంతుడూ, జయంతుడూ తిరిగి వస్తారన్న
నమ్మకం నాక్కలగటం లేదు. భద్రుణ్ణి గాయ
పరిచిన బాణం మీద ముద్రితమైన చిహ్నాలు
చూస్తూంటే...” అంటూ మంత్రి గంగాధ
రుడు ఉత్తరీయంతో కళ్ళు తుడుచుకు
న్నాడు. శతభానుడి మనస్సు కలవరపడింది.
మంత్రికి శశికాంతుడు ఏకైక పుత్రుడు.
ఓదార్పు మాటలు ఎన్నిచెప్పి మాత్రం ప్రయో
జన మేమిటి?

మంత్రి ఇచ్చిన బాణాన్ని రక్తం లేకుండా
శుభ్రంగా కడిగి, గుడ్డతో తుడిచి, సేవకుడు
దాన్ని తెచ్చి ఆయనకిచ్చాడు. గంగాధరుడు
బాణాన్ని ఒక కాగడా వెలుగులో బాగా పరీ
క్షించి చూసి, నివ్వెరపోతూ, దాన్ని శతభానుడి