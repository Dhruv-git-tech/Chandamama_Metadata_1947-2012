సత్రాలు మూయకండి!” అని ఆక్రోశించారు. మచ్చరికోశియుడు మనుషులను పెట్టి ఈ పేదవాళ్ళందరినీ తన ఇంటి ముందునుంచి గెంటించాడు.

మచ్చరికోశియుడు కోటీశ్వరుడు. తన తాత తండ్రులలాగే రాజుగారి వద్ద కోశాధి కారిగా పని చేస్తున్నాడు. కాని ఆయన తన డబ్బుతో ఎన్నడూ సుఖం అనుభవించి ఎరగడు. తాను కడుపునిండా తిని ఎరగడు సరికదా, తన భార్యాబిడ్డలను కూడా తిన నిచ్చేవాడుకాడు. ఆయన గొడ్డుకారం మెతు కులు తిని పులిమజ్జిగ తాగేవాడు. కటిక దరిద్రుడిలా నారబట్టలు కట్టుకునేవాడు. ఇరుసులు అరిగిపోయిన పాతబండికి బక్క చిక్కిన ఎద్దులు కట్టి, ఆ బండి మీద ఎక్కడి కైనావెళుతుండేవాడు.

ఒకనాడు ఈ పిసినిగొట్టు రాజసుభకు పోతూ, ఉపకోశాధిపతిని కూడా వెంట బెట్టుకు పోదామని వారి ఇంటికి వెళ్ళాడు. సరిగ్గా ఆ సమయానికి ఉపకోశాధిపతి, ఆయన భార్యా, పిల్లలూ విస్తృళ్ళముందు కూచుని చక్కెరపొంగలి తింటున్నారు. కోశాధికారిని చూడగానే ఉపకోశాధిపతి లేచి, ఆయనను కూడా చక్కెరపొంగలి తినటానికి రమ్మని ఆహ్వానించాడు.

“ఇప్పుడు నేను వీడి ఆతిథ్యం స్వీకరించి ఈ చక్కెరపొంగలి తింటే, రేపు నేను వీడి ఇంటిల్లిపాదినీ పిలిచి విందు చేయవలసి ఉంటుంది!” అని భయపడి మచ్చరికోశి యుడు, “నాకు ఆకలి లేదు. నేనింతకు

ముందే కడుపు నిండా తిని వచ్చాను, మీరు కానివ్వండి!” అన్నాడు.

కాని ఆ క్షణంనుంచే మచ్చరికోశియుడికి చక్కెరపొంగలి తినాలని తీవ్రమైన కోరికపట్టు కున్నది. కాని ఇంట్లో వండిస్తే తనతోబాటు ఇంకా చాలామంది తింటారు. అందుచేత ఆయన తన కోరికను ఎవరిదగ్గిరా బయట పెట్టక, మనోవ్యాధితో మంచం పట్టాడు.

ఆయన భార్య వచ్చి, “మీకు వంట్లో జబ్బుగా ఉందా?” అని అడిగింది. “నీకే మైనా జబ్బేమో, నేను బాగానే ఉన్నాను!” అన్నాడాయన. కాని భార్య వదిలిపెట్టక అసలు సంగతి తెలుసుకున్నది. అంతా విని ఆమె, “మనమేం దరిద్రులమా? చక్కెర పొంగలి కోసం మనోవ్యాధి పడాలా? కాశీ నగరంలో ఉన్న జనాభాకంతకీ చక్కెరపొంగలి వండిస్తాను!” అన్నది.