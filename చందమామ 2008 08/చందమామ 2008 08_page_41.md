చూడ కుండా ఒక్క రోజు కూడా ఉండలేము. కరు ణించి వాణ్ణి మీ వెంట తీసుకు వెళ్ళకండి,” అని ప్రార్థించింది.

అప్పుడు సాధువు, “బిడ్డా, మీరు మీ ప్రజలను కన్న బిడ్డల్లా చూసుకుంటారని నాకు తెలుసు. మీకంటూ సంతానం కలిగిన తరవాత కూడా ప్రజల పట్ల మీ ప్రేమ ఇసుమంత కూడా తరగ కుండా ఉండడం ప్రశంసనీయం. అందువల్ల, మీ కొడుకును ఇప్పుడు నావెంట తీసుకువెళ్ళినా మీకు వాటిల్లే లోపం పెద్దగా ఉండదు,” అన్నాడు.

“మీరు మాకు మరేదైనా నిబంధన విధించండి సంతోషంగా స్వీకరిస్తాము. మా బిడ్డ మాత్రం మా దగ్గరే ఉండేలా కనికరించండి. వాణ్ణి మా నుంచి వేరుచేయకండి,” అని మళ్ళీ ప్రాథేయపడింది రాణి కన్నీళ్ళతో.

“యువరాజు నాతో ఈ రోజు రావలసిందే. ఆ నిర్ణయంలో ఎలాంటి మార్పులేదు. అయితే,

ఆరేళ్ళ తరవాత అంటే అతడు పద్ధెమిదేళ్ళ ప్రాయంవాడు కాగానే తెచ్చి మీకు అప్పగిస్తాను. అంతవరకు నావద్దే ఉంటాడు. అతడి ఉజ్వల భవిష్యత్తుకు ఇప్పుడతడు నావెంట ఉండడం చాలా అవసరం...” అన్నాడు సాధువు.

“మీ అభీష్టానుసారమే చేయండి, మహాత్మా. అతడు మా వద్ద లేనప్పుడు మేము చేయవలసి నదేమైనా ఉంటే సెలవివ్వండి,” అన్నారు రాజదంపతులు.

“అతడు మీవద్ద లేనప్పుడు మీరు అతడి కోసం వెతికించకూడదు. అతని రాక కోసం ఎదురు చూడండి చాలు. అదే మీకు అతడి తల్లిదండ్రులుకావడానికి అర్హతనిస్తుంది. ఈ నిబంధన వింతగా అనిపించినా దీని వల్ల మీ కుమారుడికి మేలు జరుగుతుంది,” అని రాజదంపతులకు చెప్పి, సాధువు యువరాజు కేసి తిరిగి, అతడిచేయి పట్టుకుని, “నావెంట, రా,” అంటూ రాజభవనం నుంచి వెలుపలికి తీసుకువెళ్ళాడు.

రాజదంపతులు తరవాతి ఆరు సంవత్సరాల పాటు పూజాపునస్కారాలతో, నిత్యప్రార్థన లతో గడిపారు. కాలం నెమ్మదిగా, బరువుగా గడవ సాగింది. ప్రజలకు ఎలాంటి లోటూ రాకుండా చూసుకోసాగారు. అయితే కుమా రుణ్ణి వెతికే ప్రయత్నం మాత్రం చేయలేదు. సాధువు మాటలపై పరిపూర్ణవిశ్వాసం ఉంచారు. ఆరు సంవత్సరాల తరవాత ఆయన తప్పక తమ బిడ్డను తెచ్చి అప్పగించగలడని ఎదురు చూడసాగారు.

ఆఖరికి యువరాజు పద్ధెనిమిదవ జన్మ దినం రానే వచ్చింది. ఆయన అక్కడ లేక