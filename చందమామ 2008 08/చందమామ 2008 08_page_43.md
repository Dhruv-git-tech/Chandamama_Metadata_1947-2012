చిర్మురణీయ చారిత్రక ఘట్టాలు-11

అంతుచిక్కని నానా రహస్యం!

అది 1857 సం. ప్రథమ స్వాతంత్ర్య సంగ్రామం భగ్గుమన్న కాలం. దొండూపంత్ పేరు వినగానే బ్రిటిష్ ప్రభుత్వం గడగడలాడ సాగింది. అతణ్ణి ప్రాణాలతోనో, శవంగానో పట్టిచ్చినవారికి గొప్ప బహుమతి ఇస్తామని ప్రకటించింది. బ్రిటిష్ ప్రభుత్వాన్ని అంతగా హడలెత్తించిన ఆ దొండూపంత్ ఎవరు?

ఆయనేసు ప్రసిద్ధ స్వాతంత్ర్య సమరయోధు డైన నానా సాహెబ్. ఆయన మహారాష్ట్రలోని ఒక కుగ్గామంలో 1824 సం. జన్మించాడు. 1827 లో వాళ్ళ కుటుంబం బితూర్ పాల కుడు రెండవ పీష్వాబాజీరావు సంస్థానానికి తరలివెళ్ళింది. చురుకైన బిడ్డ అందరి దృష్టినీ ఆకర్షించాడు. బాజీరావు ప్రత్యేక అభిమానానికి పాత్రుడయ్యాడు. బాజీరావు అతణ్ణి ఒడిలో కూర్చోబెట్టుకుని లాంఛన ప్రాయంగా దత్తత చేసుకున్నాడు. చురుకైన వాడూ, ధైర్యశాలీ అయిన నానా యుద్ధ విద్యలనూ, పాలనా వ్యవహారాలనూ నేర్చుకున్నాడు. పీష్వాల రాజ్యాన్ని

బ్రిటిష్ ఆక్రమించి, యేటా ఎనిమిది లక్షల రూపాయలు నష్టపరిహారంగా చెల్లిస్తూ ఉండేది. ఆ సంస్థానం మళ్ళీ తమ వశం కాగలదని నానా చిన్నప్పటి నుంచే కలలు గనసాగాడు.

1851 లో రెండవ బాజీరావు మరణించే ముందు తన తదనంతరం తన సర్వహక్కులూ నానాసాహెబ్ కు సంక్రమించాలని వీలునామా రాశాడు. అయితే ఈస్ట్ ఇండియా కంపెనీ బ్రిటిష్ పాలకులు పీష్వాకు దత్తత తీసుకునే హక్కు లేదని ప్రకటించి ఇస్తూన్న భరణాన్ని ఆపివేశారు. యువకుడైన నానాసాహెబ్ ఆగ్రహం చెందాడు. పీష్వాజీ వీలునామాను ఏక పక్షంగా తిరస్కరించి ఉభయ పక్షాల మధ్య ఏర్పరచు కున్న ఒప్పందం అతిక్రమించబడినట్టయితే రెండవ పక్షం తన రాజ్యాన్ని వెనక్కు తీసుకుంటుంది అని కంపెనీకి లేఖరాశాడు.

అయితే దురహంకార పూరితమైన కంపెనీ ఆయన ఆస్తిపాస్తులను ఆక్రమించగలమని బెదిరించింది. తరతరాల పవిత్ర సంప్రదాయ మైన దత్తస్వీకారాన్ని హేళన చేసింది.

ఆ తరవాత ఎదురు తిరిగిన సిపాయిలు సాహస వీరుడైన నానాసాహెబ్ ను తమ నాయకుడిగా గుర్తించారు. ఆయన సేనలను సమీకరించ సాగాడు. తమ్ములు, సమర్థుడైన సేనాధిపతి తాంతియా తోపే, ధీశాలి అయిన సలహాదారు అజిముల్లాఖాన్ మొదలైన వారి