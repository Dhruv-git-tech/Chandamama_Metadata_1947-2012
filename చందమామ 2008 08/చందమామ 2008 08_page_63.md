లేదు. పెద్ద ఆదాయం ఏమీ ఉన్నట్టులేదు; అయినా వారు ఎంతో మంచి హృదయంతో, ముక్కూ, మొహమూ ఎరగని తనను ఆదరించటం చూసి మాలతి ఎంతో ముచ్చటపడింది.

పగలు జానకి మాలతిని పట్నం అంతా తిప్పి చూపించింది. ఆ సాయంత్రం జానకి స్నేహితురాలి పెళ్ళి విందు ఉన్నది. కనీసం జానకి అయినా వెళ్ళకపోతే బాగుండదు. కాని జానకి వెళ్ళటానికి బిడియపడింది.

“నేను వెళ్ళనమ్మా! ఆ పెళ్ళికి అంతా గొప్ప గొప్ప వాళ్ళు వస్తారు. కట్టుకోవటానికి మంచి చీర లేదు. మెడా, చేతులూ బోసిగా పెట్టుకుని నేను విందుకు వెళ్ళానంటే, మిగి లినవాళ్ళ మధ్య పనిమనిషిలాగుంటాను! నేను వెళ్ళనులే!” అన్నది జానకి తన తల్లితో.

ఈ మాట వినగానే మాలతి జానకికి తన పెట్టె నుంచి పట్టుచీర తీసి ఇచ్చి, తన నగలు

పెట్టి, “ఇక పెళ్ళివిందుకు వెళ్ళిరా!” అన్నది నవ్వుతూ.

జానకి అభ్యంతరం చెప్పకుండా విందుకు వెళ్ళింది.

చీకటి పడింది, పొద్దు పోయింది. పెళ్ళికి వెళ్ళిన సందన వాళ్ళకుటుంబం రాలేదు. విందుకు పోయిన జానకి తిరిగి రాలేదు. జానకిని తీసుకు వస్తానని బయలుదేరిన తండ్రి, గుమ్మంలో పడి ఉన్న కాగితం తీసి చదివి, వెర్రికేక వేశాడు.

మాలతి చప్పన వెళ్ళి, ఆయన చేతి నుంచి కాగితం తీసుకుని చదివింది. అది జానకి తన తల్లికి రాసిన ఉత్తరం. అందులో ఇలా ఉన్నది:

“అమ్మా, నగలు ఆడదానికి శత్రువులని ఈ రోజే తెలిసింది. విందు నుంచి వస్తూంటే, సందులో నలుగురు మనుషులు కత్తి చూపించి, నగలన్నీ ఒలుచుకుపోయారు. మాలతికి నా మొహం ఎలా చూపించేది? పరాయి సామ్ము పెట్టుకున్నందుకు నాన్న నా గొంతు నులిమేస్తారు! అందుకే వెళ్ళిపోతు న్నాను. నా కోసం వెతకవద్దు.”

మాలతి కళ్ళ వెంట నీళ్ళు తిరిగాయి. జానకి ఎక్కడికి వెళ్ళిఉంటుంది? ఏదైనా అఘాయిత్యం చెయ్యదు గద? నగలకన్న ప్రాణాలు విలువైనవి కదా!

ఉత్తరం చదివి జానకి తల్లి శోకాలు ఆరం భించింది. జానకి తండ్రి మాలతితో, “అమ్మా కాలక్రమాన నీ నగల ఖరీదు ఇచ్చుకుంటాను. జానకిని వెతికించే ప్రయత్నం నేను