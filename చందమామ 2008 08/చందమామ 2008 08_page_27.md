విలువిద్యాభ్యాసంలో నిమగ్నుడైవున్న
ఏకలవ్యుడు ద్రోణాచార్యుణ్ణి చూడగానే,
ఎదురువచ్చి భక్తిశ్రద్ధలతో నమస్కరించి,
తీసుకువెళ్ళి కూర్చోబెట్టి అతిథి మర్యాదలు
చేశాడు. ఆ తరవాతచేతులు జోడించి, “తమ
శిష్యుణ్ణయిన నన్ను వెతుక్కుని ఇంతదూరం
వచ్చారు. ఒక్క మాట చెప్పి పంపితే తమ
వద్దకు నేనే వచ్చేవాణ్ణి కదా?” అన్నాడు.

“నిజంగా నువ్వు నా శిష్యుడివా?” అని
అడిగాడు ద్రోణుడు.

“అవును. అందులో సందేహం లేదు.
చూడండి మీ బొమ్మను. మిమ్మల్నే గురువుగా
భావించి విలువిద్యను అభ్యసిస్తున్నాను.
ముమ్మాటికీ తమ శిష్యుణ్ణే,” అన్నాడు
ఏకలవ్యుడు వినయంగా.

“నువ్వు నా శిష్యుడివయితే మరి నా కివ్వ
వలసిన గురుదక్షిణ ఎక్కడ?” అని అడిగాడు
ద్రోణుడు.

“ఏం కావాలో సెలవివ్వండి. ఈక్షణమే
ఇస్తాను,” అన్నాడు ఏకలవ్యుడు.

“నువ్వేం ఇవ్వగలవు?” అని అడిగాడు
ద్రోణుడు.

“గురుదక్షిణగా ఇవ్వరానిదేమున్నది గురు
వ్యా? నా తనువూ, ప్రాణం సర్వం మీదే. ఏమి
ఇవ్వమన్నా ఇస్తాను,” అన్నాడు ఏకలవ్యుడు.

“ఆ తరవాత మాట తప్పవు కదా?” అని
అడిగాడు ద్రోణుడు.

“ఇచ్చిన మాట తప్పడం ఆత్మహత్యతో
సమానం. అది మా కులంలో లేదు. నిస్సంశ
యంగా అడగండి,” అన్నాడు ఏకలవ్యుడు.

“అలా అయితే, నీ కుడి బొటనవేలును
కోసి నాకు గురుదక్షిణగా ఇవ్వు,” అన్నాడు
ద్రోణుడు.

“చిత్తం, గురుదేవా,” అంటూ ఏకల
వ్యుడు ఏమాత్రం వెనుకాడకుండా ఆ క్షణమే
తన కుడి బొటనవేలును తెగ నరికి ద్రోణుడి
కిచ్చాడు. “చాలా సంతోషం! సుఖీభవ!” అని
దీవించి ద్రోణుడు అక్కడి నుంచి బయలు
దేరి, అర్జునుణ్ణి కలుసుకుని సంగతి చెప్పి
అతడి దిగులును పోగొట్టాడు!

ఈనాటికీ ఏ రంగంలోనైనా స్వయంకృషితో
అసాధారణమైన ప్రతిభను కనబరచే వారిని
ఏకలవ్యుడితో పోల్చడం ఆనవాయితీగా కొన
సాగుతున్నది!