సంపాదుడు సరేనని కొడుకును గురు
కులంలో చేర్చి వెళ్ళిపోయాడు.

ఏళ్ళుగడుస్తున్నాయి. నింపాదుడి ఆలోచ
నల్లో ఏమార్పూరాలేదు. ప్రతి విషయానికీ
వాడుచెప్పే విపరీతార్థాలు విని మిగతా శిష్యులు
నవ్వుతూ, తరచూ ఆటపట్టించేవారు.

ఇలా ఉండగా సురపురం నుంచి సుధీ
రుడనే ఒక రైతు కొడుకు గురుకులంలో
చేరి, కొద్దిరోజుల్లోనే శిష్యులందరిలోకీ ప్రథము
డయ్యాడు. అప్పటికీ శిష్యులందరిలోకీ
అధమస్థాయిలో వున్న నింపాదుడు సుధీరుడి
స్నేహం కోరాడు. కానీ మిగతా శిష్యుల ప్రభా
వంతో సుధీరుడు కూడా వాణ్ణి ఆటపట్టించ
డంతో నిరాశ చెందాడు.

యేడాది గడిచేసరికి తండ్రి పీకల్లోతు
అప్పుల్లో మునిగి ఉన్నట్టు సుధీరుడికి
తెలియరావడంతో, అతడు చదువు మాని
తండ్రి వద్దకు వెళ్ళిపోదామనుకున్నాడు. ఆ
సమయంలో కొడుకును చూడ్డానికి వచ్చిన
సంపాదుడు, సుధీరుడి వివరాలు అడిగి
తెలుసుకుని, “తెలివైన వాళ్ళు చదువు
మానకూడదు. నీ ఖర్చు నేను భరిస్తాను.
సురపురంలో మీ తండ్రి సమస్య ఏమిటో
తెలుసుకుని నేను పరిష్కరిస్తాను,” అని
దైర్యం చెప్పి వెళ్ళాడు.

తనేమో ఉత్తపుణ్యాన నింపాదుణ్ణి ఆట
పట్టిస్తే, అతడి తండ్రి నిస్వార్థంగా తనకు
సాయపడతాననడం సుధీరుడికి చెంప
పెట్టులా తోచింది. అతడు సిగ్గు పడ్డాడు.
నింపాదుడి స్నేహం కోరాడు. పూర్వానుభవం

వల్ల వాడతణ్ణి నమ్మక, “మళ్ళీ ఆటపట్టిచ్చేం
దుకా?” అన్నాడు అనుమానంగా.

సుధీరుడు నవ్వి, “నువ్వు మంచి తెలివైన
వాడివని నీ స్నేహం కోరుతున్నాను. గురువు
చెప్పినదాంట్లో ఎవరికీ తోచని అర్థాలు నీకు
స్ఫురిస్తున్నాయి. వాటిని అధ్యయనం చేసి నా
తెలివి పెంచుకుంటాను,” అన్నాడు.

అలాంటి పొగడ్త విని విస్మయం చెందిన
నింపాదుడి సంతోషానికి హద్దుల్లేవు. వాడు
సుధీరుడితో స్నేహంకట్టి గురువు పాఠాలు
తనకెలా అర్థమవుతున్నదీ చెబితే-సుధీరుడు
మెచ్చుకున్నాడు. కొన్నాళ్ళయ్యాకసుధీరుడు
నింపాదుడితో, “గురువు పాఠాలు నీకెలా
అర్థమయిందో మేము తెలుసుకున్నాం.
మాకెలా అర్థమయిందో నువ్వు తెలుసుకో,”
అన్నాడు.