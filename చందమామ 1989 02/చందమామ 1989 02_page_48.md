“ఇంక వేరే సాక్ష్యాలు అవసరం లేదు. రుద్రయ్య కూతురు, సీతయ్య ఖార్య కాదు,” అన్నాడు గ్రామాధికారి.

“అవన్నీ అబద్ధపు సాక్ష్యాలు! నేనీ కసాయి వెంట వెళ్ళను,” అని అనాకారి పిల్ల ఎదురు తిరిగింది.

“నీ తండ్రి రుద్రయ్య, రెండు నెలల క్రితం, యీ కసాయివాడికి నిన్నిచ్చి పెళ్లి చేసి నట్టు సాకులు రుజువు చేశారు. నువ్వు, నీ భర్తతో వెళ్ళి తీరవలసిందే!” అన్నాడు గ్రామాధికారి.

ఆయన యిలా అనగానే, అనాకారిపిల్ల కళ్ళనీళ్ళు పెట్టుకుని, “ఈ రుద్రయ్య, నా తండ్రి కాదు; మేనమామ. ఈ సీతయ్య అమాయకుడని తెలిసి, అతడి ఆస్తి మీద

పెత్తనం చెలాయించేందుకు, యీ నాటకం ఆడుతున్నాడు. నాకూ, సీతయ్యకూ పెళ్ళి కాలేదు. నిజం ఒప్పకుంటున్నాను. దయ చేసి నన్నీకసాయివాడిపాలు చేయకండి,” అన్నది.

“సమస్య తీరిపోయింది. ఇక సీతయ్య, లక్ష్మయ్య కూతుర్మి ఏలు కోవచ్చు.” అన్నాడు గ్రామాధికారి.

“నిజం చెబుతున్నాను. నేనీ పిల్లను కూడా పెళ్ళి చేసుకోలేదు,” అన్నాడు సీతయ్య దీనంగా.

“పోనీ నీ మాటే నిజమనుకుందాం. ఇప్పుడు నా కూతుర్మి పెళ్ళి చేసుకునేందుకు, నీకమైనా అభ్యంతరమా ?” అని అడిగాడు లక్ష్మయ్య.