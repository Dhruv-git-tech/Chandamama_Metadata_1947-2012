సీతయ్య అశ్చర్యపోయి, ''నా కిదంతా అయోమయంగా వున్నది. ఇక్కడ ఏం జరుగుతున్నదో కూడా అంతు బట్టడం లేదు.'' అన్నాడు.

అప్పుడు లక్ష్మయ్య అందరికీ, అసలు విషయం వివరించి చెబుతూ, ''నేను, నా కూతురుకు మంచి వరుడి కోసం వెదుకుతున్నాను. నా కూతురు అమాయకు రాలు. పెళ్ళయ్యాక భర్త దాన్ని మోసం చేస్తాడని, నా భయం. ఆ సమయంలో నాకు, సీతయ్యను గురించి తెలిసింది. అతణ్ణి పరీక్షించాలనుకున్నాను. అప్పుడే నాకు, రుద్రయ్య వేస్తున్నపథకం గురించి, వాళ్ళ ఊరు వాడెకడు చెప్పాడు. రుద్రయ్య ఆటకట్టించేందుకే, యీ కసాయివాడి సాయం కోరాను,'' అన్నాడు చిన్నగా నవ్వుతూ.

''వాడి కసాయితనం మంచి ఫలితాన్నే యిచ్చింది! ఇంతకూ సీతయ్య గురించి నువ్వేమనుకుంటున్నావు?'' అని అడి గాడు గ్రామాధికారి.

''సీతయ్య అమాయకుడే కావచ్చు. కాని, అబద్దాలకు భయపడి తేలికగా లొంగిపోడని రుజువయింది. సీతయ్య స్థానంలో మరొకడుంటే, నేనిస్తానన్న లక్ష పరహాలకు ప్రలోభపడి, అందమైన నా కూతుర్ని ముందే పెళ్ళి చేసుకున్నట్టు ఒప్పేనుకునే వాడు. సీతయ్య నిజాయితీ పరుడని తేలిపోయింది,'' అన్నాడు లక్ష్మయ్య.

''అందువల్ల నీకు కలగబోయే మేలే మిటి?'' అని ప్రశ్నించాడు గ్రామాధికారి.

''అయ్యా, సీతయ్యకు ప్రపంచంలోని మోసగాళ్ళ బారినుంచి తప్పించుకోవడానికి, నాపంటివాళ్ళ సాయం కావాలి. నా కూతుర్ని పెళ్ళి చేసుకుంటే, నేనతడికి అండగా వుంటాను. మీ అందరి ఎదటా, నా సమర్థతను రుజువు చేసుకున్నా గదా! సీతయ్య నిర్ణయమేమిటో వినాలను కుంటున్నాను,'' అన్నాడు లక్ష్మయ్య.

లక్ష్మయ్య కూతుర్ని పెళ్ళాడేందుకు, సీతయ్య సంతోషంగా అంగీకరించాడు.