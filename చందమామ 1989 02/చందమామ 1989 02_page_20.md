"సంతానఫలం," అన్నాడు ధీర సింహుడు.

"ఎవరూ కోరనిది; అయితే అందరూ అనుభవించక తప్పనిది! ఏమిటది?" అని అడిగింది సీమంతిని.

ధీరసింహుడు కొంతసేపు మౌనంగా ఆలోచించి, "మరణం," అన్నాడు.

"ఆహ! నా మూడో ప్రశ్న కూడా విను: అది ఉన్నట్టయితే, ఏదీ లేక పోయినా అన్నీ ఉన్నట్టే. అది లేనట్టయితే అన్నీ వున్నా ఏదీ లేనట్టే. ఏమిటది?" అన్నది సీమంతిని.

"బుద్ధిబలం," అన్నాడు ధీరసింహుడు.

మరుక్కణమే సీమంతిని పకపకా నవ్వి, స్పృహతప్పి కింద పడిపోయింది. అప్పుడు ఆమె శరీరం నుంచి నల్లత్రాచుపాము వంటి రూపం బయటికి వచ్చింది. ధీర సింహుడు దానిని ఒడుపుగాపట్టి, ఒక చిందెలో వేసి మూతపెట్టి, భూస్థాపితం చేయించాడు.

ఆ తరవాత సీమంతిని మెల్లగా కళ్ళు తెరచి, "ఏమిటిదంతా?" అంటూ చుట్టు పక్కల కలయచూసి, లేచి తిన్నగా వెళ్ళి తండ్రి చాటుగా నిలబడింది.

రాజు అనందబాష్పాలతో, ధీరసింహుడి చేతులు పట్టుకుని, "నా బిడ్డకు శాప విముక్తి కలిగించి నన్ను నిందనుంచి

కాపాడావు. నీ రుణం ఈ జన్మలో తీర్చుకో లేను," అన్నాడు.

"అంతా దైవేచ్ఛ! నేనొక ముఖ్య విషయం తెలుసు కోవడానికి వెళ్లు తున్నాను," అని తను వెళ్లుతూన్న పని గురించి, తెలియజెప్పాడు ధీరసింహుడు.

"ఆ కంఠస్వరం మాకు కూడా వినిపిస్తు న్నది. అయితే, అది ఎక్కడి నుంచి వస్తున్నసంగతీ తెలియడం లేదు. సాటిలేని ధీశాలివయిన నువ్వు సాధించరాని వంటూ వుండవు," అని ఆశీర్వదించి, అతణ్ణి సాగనంపాడు రాజు.

ధీరసింహుడు అక్కడి నుంచి దక్షిణ దిక్కుగా పయనం సాగించాడు. మూడు