వినియోగించి, ఒక భాగాన్ని నా కుమారులు పంచుకున్నట్టయితే, నాకు ఉత్తమ గతులు కలుగుతాయి. నేను ఈ నరక కూపంనుంచి బయటపడతాను," అని చెప్పాడు ధనగుప్తుడు.

ధీరసింహుడు అక్కడి నుంచి బయలు దేరి, విదిశానగరం చేరుకుని, ధనగుప్తుడి కుమారులను కలుసుకుని, వాళ్ళ తండ్రి కథంతా చెప్పాడు. మొదట వాళ్ళు ధీర సింహుడి మాటలను నమ్మలేదు. కాని, అతడు ఆనవాలు చెప్పిన ప్రకారం, పెరటిలో త్రవ్వి చూడగా, ధనరాసులు బయటపడడంతో, వాళ్ళు పరమానందం చెంది, తండ్రి కోరిక ప్రకారం దానిని నాలుగు భాగాలు చేసి, మూడు భాగాలు దానధర్మాలకు వినియోగించి, మిగిలిన ఒక్క భాగాన్ని ముగ్గురూ సమంగా పంచు కున్నారు. దాంతో వారికి సంపన్న జీవితం ప్రారంభమయింది.

ధీరసింహుడు, మరుసటి అమావాస్య నాడు ఎడారి దాపులనున్న కొండ దగ్గరికి

చేరాడు. నాటిరాత్రి సమావేశమైన వాళ్ళం దరితోపాటు, ధనగుప్తుడు కూడా, చక్కటి దుస్తులూ, విలువైన ఆభరణాలూధరించి, ఆందరిమధ్యా కూర్చుని నవ్వుతూ, కబుర్లు చెప్పుకుంటూ, విందుభోజనం చేయడం చూసి ఎంతో సంతోషించాడు, ధీర సింహుడు.

ధనగుప్తుడు లేచివచ్చి, ధీరసింహుడికి ఆనందబాష్పాలతో కృతజ్ఞతలు తెలియ జేశాడు.

ధీరసింహుడు అప్పటికప్పుడే బయలు దేరి, కౌశాంబీ నగరం చేరుకుని, తాను చూసిన ధనగుప్తుడి ఉదంతాన్ని సులోచనకు వివరించాడు. ఆ విషయాలన్నిటినీ ఆసక్తితో విన్న సులోచన, ''నువ్వు చెప్పిన దంతానిజం. ఈ అమావాస్య రాత్రి ఆదీన స్వరం వినిపించలేదు. నీ ధైర్య సాహసాలూ, పరోపకారబుద్ధి ప్రశంసనీయం, రేపు వచ్చావంటే నాలుగవ ప్రశ్న చెబుతాను,'' అని ఆతణ్ణి సాదరంగా సాగ నంపింది.

—(ఇంకావుంది)