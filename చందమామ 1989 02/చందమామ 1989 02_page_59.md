ఉన్నాడు. అతను వేసే రొట్టెముక్కలు తింటూ తోడేలు అతన్ని వెంబడిస్తూనే ఉన్నది. అతను ఎంత వేగంగా పరిగెత్తినా తోడేలు అతన్ని వెంబడించటం మాన లేదు.

చిట్ట'చివరకు ఆయాసంతో రొప్పతూ కాపు తన ఇంటికి వచ్చి పడేసరికి, అతని రెండో రొట్టెలో ఒక చిన్న తుంపు మాత్రమే మిగిలింది. తోడేలు అతని వెనకగా వచ్చి, అతని ఇంటి ముందు కూర్చున్నది.

కాపు భార్య, తన భర్త ఉత్తచేతులతో రావటం చూసి, 'రొట్టెలేవీ? రొట్టెలతో తినటానికి అంబలి నిద్దం చేసి ఉంచాను,' అన్నది.

ఊపిరి కూడా అందని స్థితిలో ఉన్న కాపు తన భార్యకు ఇంటి బయట ఉన్న తోడేలును చూపాడు.

'తోడేలే! అందుకే అలా పరిగెత్తు కొచ్చావు! ఇంకా నయం, నువు దానివాత పడలేదు!' అన్నది భార్య.

'మనం తినటానికి కొన్న రొట్టెలు దానికి వేశాను,' అన్నాడు కాపు.

'నిక్షపమంటి రొట్టెను దిక్కుమాలిన తోడేలు మింగేసిందా? ఏం చోద్యం! నువు లోపలికి వచ్చి, తలుపుముయ్యి. లేకపోతే అది నిన్నూ, నన్నూ కూడా మింగేస్తుంది,' అన్నది కాపు భార్య.

కాపు తలుపు మూయ బోతూ, తన చేతిలో మిగిలిపోయిన రొట్టె తుంపును తోడేలుకు వేస్తూ. 'ఇది కూడా నువే తిను, తోడేలూ,' అని తలుపు గడియ పెట్టశాడు.

తోడేలు ఆ ముక్క కూడా కాస్త తినేసి. చాలా సేపు ఆ ఇంటి బయటనే కూర్చున్నది.

లోపల భార్యాభర్తలు ఉత్త అంబలి ఆరగించసాగారు. తింటున్నంతసేపూ కాపు భార్య తోడేలును శాపనార్థాలు పెడుతూనే ఉన్నది. లోపల సంభాషణ ముగియగానే తోడేలు ఆరణ్యంలోకి వెళ్ళిపోయింది.