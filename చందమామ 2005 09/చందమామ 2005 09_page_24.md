భారత దర్శిని

మిజోలు-వెదురు నృత్యాలు

మిజో భాషలో - మి అంటే మనిషి; జో అంటే కొండ; రం అంటే దేశం; మిజోరం అంటే కొండ ప్రాంతంలో నివసించేవారి మాతృభూమి అన్నమాట! మిజోరంలో నివసించే మిజో ప్రజలు మంగోలాయిడ్ జాతికిచెందినవారు. దాదాపు 300 సంవత్సరాలకు పూర్వం బర్మా (మియాన్మార్) నుంచి వచ్చారు. ఈ అరణ్య ప్రాంతాలకు చేరడానికి చాలా సంవత్సరాల వరకు అసాధ్యంగా ఉండేది. మొట్టమొదట క్రిస్టియన్
మిషనరీలు అక్కడికి చేరుకుని అక్కడి ప్రజలలో క్రైస్తవ మతం వ్యాపింపజేశారు. అందువల్ల దాదాపు 95 శాతంమంది మిజోలు క్రైస్తవులే.

సంవత్సరంలో తొమ్మిది నెలలు ఇక్కడ వర్షం కురు స్తూనే ఉంటుంది. వెదుళ్ళు విస్తారంగా, ఏపుగా పెరగడా నికి ఈ వర్షాలు దోహదం చేస్తాయి. ఇక్కడి ప్రజలు వెదురుబుంగలలో బియ్యం దాచుకుంటారు. ఇక్కడి వారు

ప్రధానంగా వ్యవసాయం చేస్తారు. అందువల్ల వాళ్ళు చేసుకునే పండుగలు, పబ్బాలు వ్యవసాయపు పనులకు సంబంధించినవిగా ఉంటున్నాయి. పండుగను మిజో భాషలో 'కట్' అంటారు. చాప్‌చార్ కట్, మిమ్ కట్, పాల్ కట్ అనే మూడు పండుగలు ముఖ్యమైనవి.

అన్ని పండుగలలోనూ వెదురు నృత్యం చాలా ప్రధానమైనది. ఈ వెదురు నృత్యాల్లో పాల్గొనా లంటే చాలా చురుగ్గా, జాగ్రత్తగా, ఉండాలి. లేకుంటే నృత్యం చేసేప్పుడు పాదాలకు దెబ్బలు తగలవచ్చు; లేదా తడబడి కింద పడిపోవచ్చు.