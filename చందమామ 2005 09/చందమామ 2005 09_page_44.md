గూక సాగింది. వాడు మరింత వేగంగా నడవ సాగాడు. కొంత సేపటికి నాలుగు వైపులా చీకటి కమ్ముకోసాగింది. దూరంగా మిణుకు మిణుకు మంటూ వెలుతురు కనిపించడంతో అక్కడికి వెళ్ళాడు. అదొకసత్రం. రాత్రి అక్కడే గడపాలను కున్నాడు. సత్రం యజమాని ఒక గదిని చూపి భోజనం తీసుకురావడానికి వెళ్ళాడు. సత్రం యజమానికి డబ్బు చెల్లించాలి కదా? అందు వల్ల పది వెండికాసులు కావాలని కోరుకుని చిన్నసామి శంఖాన్ని తీసి మెల్లగా ఊదాడు.

సత్రం యజమాని భోజనం తెచ్చి పెడుతూ, “ఇంతకు ముందు నువ్వేమైనా శంఖం ఊదావా?” అని అడిగాడు యథాలాపంగా.

“అవును, నేనే ఊదాను,” అంటూ చిన్న సామి భోజనం పళ్ళెం అందుకున్నాడు. అంతకు ముందే తువ్వాలులో ముడివేసిన శంఖాన్ని చూపుతూ-తను కొండదేవుణ్ణి చూడా లని కొండ మీదికి వెళ్ళిన విషయమూ, కొండ దేవుడు తనకు మాయాశంఖాన్ని ఇచ్చి ఆశీర్వ దించిన సంగతీ పూసగుచ్చినట్టు వివరిస్తూ భోజనం ముగించాడు.

ఆ విషయం తెలియగానే దురాశాపరుడైన సత్రం యజమాని బుర్ర రకరకాల ఆలోచన లతో వేడెక్కింది. చిన్నసామి గాఢనిద్రలో ఉన్న ప్పుడు పిల్లిలా వాడి గదిలోకి జొరబడి, వాడు తువ్వాలులో దాచిన మాయాశంఖాన్ని తీసు కుని, దాని స్థానంలో అదే పరిమాణంలోని మరొక శంఖాన్ని ముడివేసి గుట్టుచప్పుడు కాకుండా వచ్చేశాడు.

తెల్లవారగానే చిన్నసామి బయలుదేరుతూ, సత్రం యజమానికి డబ్బు ఇవ్వబోగా, అతడు తీసుకోకుండా, “నీలాంటివ్యక్తులను చూడమే

భాగ్యంగా భావిస్తాను. నువ్వు నాకు ముఖ్య మైన అతిథివి. మరెప్పుడైనా ఈ మార్గంలో వెళ్ళాల్సివస్తే, తప్పకవచ్చి నా ఆతిథ్యం స్వీక రించాలి,” అంటూ సాగనంపాడు.

చిన్నసామి సత్రం యజమానికి కృతజ్ఞతలు చెప్పుకుని, “ఇంకా నేనెందుకు ఊడ్చే పని చేయాలి. నాకు కావలసినవన్నీ ఈ మాయా శంఖం సమకూరుస్తుందికదా?” అనుకుంటూ ఇంటికేసి అమితోత్సాహంతో నడవసాగాడు.

భార్య తంగమ్మ భర్తను చూడగానే నవ్వుతూ, “కొండదేవుణ్ణి చూశావా?”. అంటూ దాహానికి నీళ్ళు తేవడానికి ఇంటి లోపలికి వెళ్ళింది.