పాఠకులకు కథల పోటీ
ఉత్తమ రచనకు రూ. 250 బహుమతి

ఈకింది కథను చదవండి:

గోపాల్ బంధువొకాయన మానసిక వైద్యశాలలో చేరి
చికిత్స పొందుతున్నాడు. ఆయన్ను చూడ్డానికి ఒక
నాడు గోపాల్ అక్కడికి వెళ్ళాడు. ఆయన్ను రిసెప్షన్
గదిలో కూర్చోమన్నారు. గోపాల్ అక్కడున్న బెంచీ
మీద కూర్చున్నాడు. కొంత సేపయింది. ఇంకొక
వ్యక్తి వచ్చి అదే బెంచీమీద మరోచివర కూర్చున్నాడు.
కొన్ని నిమిషాలు గడిచాయి. గోపాల్ పక్కనున్న వ్యక్తి
కేసి చూస్తూ, “నువ్వు కూడా లోపల వున్న రోగిని ఎవరి
నైనా చూడవచ్చావా?” అని అడిగాడు.

“గత నాలుగు నెలలుగా నేనిక్కడే ఉన్నాను. నాకు మతి చలించిందని నా బంధువులు నన్నిక్కడికి తెచ్చారు,” అన్నాడా వ్యక్తి. అతన్ని ఓదార్చుదామని గోపాల్, “అయితే, ఇప్పుడు నువ్వు మామూలుగానే ఉన్నావే,” అన్నాడు.

“ఇక్కడి చికిత్స కారణంగా నా స్థితి మరీ దిగజారిందనుకుంటున్నా,” అని ఎంతో దిగులుగా చెప్పిన ఆ వ్యక్తి, “అది సరే, నీకు కొయ్యచెప్పులంటే ఇష్టమా? తోలు చెప్పులా?” అని అడిగాడు కాస్త గట్టిగా. “తోలు చెప్పులే,” అన్నాడు గోపాల్.

“బావుంది. ఎలా వుంటే ఇష్టం? వేయించినవా? ఉడికించినవా?” అని అడిగాడావ్యక్తి.

కథ తమాషాగా ఉంది కదూ? మీరయితే కథను ఎలా ముగిస్తారు? దీనికి మరింత తమాషా ముగింపు రాయండి చూద్దాం.

100-150 మాటలతో కథకు ముగింపురాసి, చక్కని పేరు పెట్టి మాకు పంపండి. కవరు మీద 'కథల పోటీ'కి అని రాయండి. కింది కూపన్‌ను తప్పక జతచేయండి.

కథలు మాకు చేరవలసిన ఆఖరు తేదీ: సెప్టెంబర్ 30, 2005

పేరు

వయసు

పుట్టిన తేదీ

పాఠశాల

తరగతి

ఇంటి చిరునామా

పిన్‌కోడ్

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్
82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097