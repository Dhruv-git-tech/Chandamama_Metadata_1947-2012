కొంత దూరం వెళ్ళగా ఒక రోగీడితుడు
ఎదురయ్యాడు. అతడు దరిద్రుడని తెలుస్తు
న్నది. పైగా వ్యసనపరుడని అతడు మాటి
మాటికీ చేసే సురాపానం చెబుతున్నది.

ఆ తర్వాత ఒక శవాన్ని శ్మశానానికి వాహ
కులు తీసుకెళ్తూండడం కనిపించింది.

చివరగా, సర్వసంగపరిత్యాగం చేసి భిక్షా
టనం చేస్తున్న ఒక ప్రశాంత భిక్షువు ఎదు
రయ్యాడు.

అంతవరకు కప్పి ఉన్న నివురు తొలగిన
నిప్పలాగ సిద్ధార్థుడి బుద్ధి ప్రకాశించింది.

అప్పుడే గౌతముడు బుద్ధుడు అవడానికి
అంకురార్పణ జరిగింది.

రాకుమారుడు ఆ నాలుగు దృశ్యాల
గురించీ పట్టిపట్టి చెన్నుడిని అడిగాడు.
చెన్నుడికి నిజం చెప్పక తప్పిందికాదు.

సిద్ధార్థుడు రథాన్ని వెనక్కు మరల్చమ
న్నాడు. చెన్నుడు రథాన్ని రాజమందిరానికి
చేర్చాడు.

ఆ రాత్రి సిద్ధార్థుడికి నిద్రపట్టలేదు.
బయట సన్నని వెన్నెల కాస్తున్నది.

యశోధర నిద్రపోతున్నది. రాహులుడు
తల్లి గుండెకు హత్తుకొని నిద్రిస్తున్నాడు. తల్లీ
కొడుకుల ముఖాల్లో అమాయకత్వం ప్రకాశి
స్తున్నది. సిద్ధార్థుడు వారిని విడిచి కొన్ని అడు
గులు నడిచి తిరిగి వచ్చాడు. అలాగ రెండు
సార్లు జరిగింది.

మూడోసారి సిద్ధార్థుడు మనసు దిటవు
చేసుకొని యశోధర పాదాల మీద ఒక కలు
వను ఉంచి, పాదాలను స్పృశించి, నమస్క
రించి వెనుదిరిగి బయలుదేరాడు.

అంతపురం నుండి అశ్వశాలకు వెళ్ళాడు.
చెన్నుడిని మేల్కొలిపి అశ్వాన్ని సిద్ధం చెయ్య
మన్నాడు. రాకుమారుడికి అర్ధరాత్రి చిరువెన్నె
లలో గుర్రమెక్కి తిరగాలనిపించింది కాబోలు
అనుకున్నాడు, చెన్నుడు. అప్పుడే చిన్న జల్లు
పడి నేలంతా తడిసి మెత్తగా ఉంది.

సిద్ధార్థుడు గుర్రాన్నెక్కి కూర్చున్నాడు.
చెన్నుడు కళ్లాన్ని పట్టుకొని నడిపిస్తున్నాడు.
చుట్టు పక్కల అంతా నిశ్శబ్దంగా ఉంది.
గుర్రపుడెక్కలసవ్వడి నేల మెత్తగా ఉండడం
వల్ల వినిపించలేదు.