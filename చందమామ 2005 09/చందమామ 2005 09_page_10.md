“పోనీలే నాయనా! డబ్బులు వద్దు. నా మనవడివంటి వాడివి, తీసుకో!” అన్నది అవ్వ.

సత్తెయ్యరెండు పళ్ళూ తిని, అవ్వ ఇచ్చిన మంచి నీళ్ళు తాగాడు. అవ్వ కాసేపు తనలో తను ఏదో గొణుక్కుని, “చూడు నాయనా, నాకు ఎనబైఏళ్ళు నిండాయి. కొడుకులూ, మనవలూ అందరూ నా ముందే, ఆ దేవుడి దగ్గరకు వెళ్ళిపోయారు. నాక్కూడా పిలుపు వచ్చేవరకూ బతకాలిగదా! అందుకే ఈ పళ్ళ మ్యుకునే బతుకుబాట పట్టాను!” అంటూ బుట్ట నెత్తిన పెట్టుకుని, కర్ర ఊతంగా నడుచుకుంటూ వెళ్ళిపోయింది.

సత్తెయ్య, ఆ ముసలవ్వకు బతుకు మీద వున్న ఆశకు ఆశ్చర్యపడుతూ ముందుకు సాగి, ఒక చిట్టడవిలో నడవసాగాడు. కొంత దూరం నడిచాక హఠాత్తుగా ఒక చెట్టు మీది

నుంచి విరిగిన కొమ్మలు నేలమీద పడడం చూసి, వాడు తల పైకెత్తి చూశాడు. ఒక పన్నెండేళ్ళ కుర్రవాడు కొమ్మలు నరుకుతూ కనిపించాడు.

వాణ్ణి చూసి జాలిపడిన సత్తెయ్య, “ఏరా, అబ్బీ! ఇంత చిన్న వయసులో ఇంత బండ చాకిరీ ఎందుకురా, నీడపట్టున ఇంటి దగ్గర వుండక,” అన్నాడు.

కుర్రాడుకొమ్మల్లోంచి తలవంచి సత్తెయ్య కేసి చూస్తూ, “అయ్యా! ఇంటి దగ్గర కూర్చుంటే తిండి ఎవరు పెడతారు. ఈ కట్టెలమ్ముకున్న పైసలతోనే, నాకు ఇంత తిండి దొరుకుతుంది. అమ్మా, అయ్యాలేరు. కష్టపడి నా పాట్ట నేనే పోషించుకోవాలి,” అన్నాడు.

ఆ జవాబు సత్తెయ్య మనసును ఎంత గానో కలవరపరిచింది. కడుపు నింపుకోవడం