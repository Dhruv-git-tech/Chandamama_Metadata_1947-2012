ధ్వని వచ్చినమైపుకు కళ్ళుతిప్పాడు. చూస్తూం
డగానే ఒక వింతజంతువు అక్కడ ఎత్తుగా
వున్న ఒక రాతి మీదికి చెంగున ఎగిరి నిల
బడింది. దాని ఆకారం గుర్రాన్ని పోలివున్నది.
కాని శరీరం మీద అడవి గాడిదలకు వున్న
ట్టుగా పెద్దచారలున్నాయి. ముఖాన పాడవైన
ఒకే ఒక కొమ్మువున్నది.

ఈ వింతజంతువును చూసి కేశవుడు
తబ్బిబ్బయిపోయాడు. ఇలాంటి జంతువు
లోకంలో వుంటుందనయినా వాడు ఎన్నడూ
వినలేదు. ఇప్పుడేంచేయాలి? బాణం ఎక్కు
పెట్టిదాన్ని గురిగా కొట్టగలిగితే బావుండును.
ఆ వింతమృగం రాతిమీద నిలబడి తోకతో
శరీరాన్ని దులుపుకుంటూ, మెడ మీద పెద్ద
జూలును ఎగరవేస్తూ కేశవుడి కేసి తల
తిప్పింది. ఇదే మంచి అదననుకుంటూ

కేశవుడు వింటితాటిని చెవివరకూ లాగి, ఒక
బాణాన్ని దాని మీదికి వదిలాడు. బాణం
ఝుం అంటూ వచ్చి శరీరాన్ని తాకే లోపల
ఆ వింతజంతువు రాతిమీది నుంచి ఎగిరి
పక్కకు దూకేసింది. కేశవుడు ఆశ్చర్యపడుతూ
మరోబాణాన్ని వింటికి తగిలించబోయేంతలో,
అది వాయువేగ మనోవేగాలతో దూకుతూ
వచ్చి, కేశవుడి చేతిలో వున్న విల్లంబులను
నోటపట్టి దూరంగా విసిరివేసింది.

తనకు ప్రాణాపాయం కలగనున్నదని
కేశవుడు భావించాడు. ఆ క్షణంలోనే అతడికి
ఎక్కడలేని తెగింపూ కలిగింది. అతడు చెట్టుకు
ఆనించి వున్న తన చేతికర్రను అందుకో బోయే
లోపల, ఆ వింతజంతువు ఆవుకన్న కూడా
సాధువులా తలాడిస్తూ వచ్చి, ముట్టెను అతడి
భుజం మీద పెట్టింది.

కేశవుడు మరింత ఆశ్చర్యపడ్డాడు. ఈ
వింతజంతువుకు మానవుల మనోగతాభి
ప్రాయాలు తెలుసుకునే దివ్యజ్ఞానం వున్న
దేమో అనిపించిందతడికి. ఏది ఏమైనా, ఈ
వింతజంతువు వాలకం చూస్తూంటే, అది
తనకు హాని చేసేదిగా కనబడలేదు. ఆ
కారణంవల్ల కేశవుడు ఉత్సాహంగా లేచి
నిలబడి దాని వెన్ను మీద అరిచేతితో గట్టిగా
చరిచాడు. దానితో ఆ వింతమృగం గుర్రంలా
కాళ్ళతో కదను తొక్కుతూ, తల పైకెత్తి పెద్దగా
సకిలించింది.

“ఇది బహుశా గుర్రం జాతికి చెందిన
జంతువైపుండెచ్చు,” అనుకున్నాడు కేశవుడు.
ఆ అభిప్రాయం అతడికి కలగగానే, దానిమీద
స్వారి చేయాలన్నకోరిక కలిగింది. ఆ వెంటనే