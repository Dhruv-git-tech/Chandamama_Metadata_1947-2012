“మహాత్మా! నేనిప్పుడు నిరుపేదగా, దీను డిగా తమ ముందు మోకరిల్లి వేడుకుంటున్నాను,” అంటూ రాజు తన సమస్యను సాధువుకు వివరించాడు. సాధువు తలపంకించి కళ్ళుమూసుకున్నాడు. కాస్సేపటికి కళ్ళు తెరిచి, “సరే, నీ కుమారుణ్ణి విద్యావంతుణ్ణి చేయడానికి నేను సాయపడగలను. అయితే, అంతకు ముందు నువ్వు ఒకపనిచెయ్యాలి,” అన్నాడు.

“ఏమిటి మహాత్మా, ఆజ్ఞాపించండి,” అన్నాడు రాజు ఆతృతగా.

“పులి మెలకువతో ఉన్నప్పుడు నువ్వే స్వయంగా వెళ్ళి, దాని మీసాలు కత్తిరించి తీసుకువచ్చి నాకివ్వాలి,” అన్నాడు సాధువు.

“పులి మీసాలా? మానవ మాత్రులకు ఇది అసాధ్యం అన్న సంగతి తమకు తెలియనిదా, మహాత్మా,” అన్నాడు రాజు దీనస్వరంతో.

“మానుస్వభావాన్ని మార్చడం క్నా అసాధ్యమైనదేమీ కాదు,” అన్న సాధువు మందహాసం చేస్తూ, “వెళ్ళు నాయనా! వెళ్ళి ప్రయత్నించు. సాధనతో సాధించలేనిది ఏదీ లేదు,” అంటూ లేచి వాహ్యాలికి బయలుదేరాడు. రాజు బరు వెక్కిన మనసుతో తీవ్రంగా ఆలోచిస్తూ, రాజు భవనానికి తిరిగి వచ్చాడు.

రాజోద్యానంలో పక్షులూ, జంతువులతో పాటు, బోనులో ఒక పులిని కూడా పెంచుతున్నారు. పులి రక్షణను చూసే భటుణ్ణి, దాన్ని తాకడానికి వీలవుతుందా అని అడిగాడు రాజు.

“ప్రభూ, ఆ పులి చాలా దుర్మార్గమైనది. బయటినుంచే ఆహారాన్ని బోనులోకి విసు తాను తప్ప, దాన్ని సమీపించడానికి ఇంత వరకు సాహసించలేదు,” అన్నాడు భటుడు.

అయినా సాధువు చెప్పిన మాటలు రాజు మనసులో మళ్ళీ మళ్ళీ కదలాడ సాగాయి.

తెగువతో ఆయన ముందడుగు వేశాడు. అ రోజు సాయంకాలం రాజేస్వయంగా పులికి ఆహారం తీసుకుని బోనులోపలికి విసిరి, పక్కనే నిలబడ్డాడు. పులి కళ్ళురుముతూ, మాంసం ముక్కలను తిని, తర్వాత రాజు కేసి మెచ్చు కోలుగా చూసింది. రాజురెండు వారాల పాటు అలాగే చేస్తూ వచ్చాడు. ఆ తరవాత, మాంసాన్ని బోనులోకి విసరకుండా, చేత్తోపట్టుకుని పులి కోసం అలాగే నిలబడ్డాడు. పులి తొలుత ఆయన కేసి అనుమానంగా చూసినప్పటికీ, రాజు పళ్ళెంలో పట్టుకుని ఉన్న మాంసం ముక్కలను, బోనులోవున్న చిన్న కన్నం గుండా తీసుకుని తినసాగింది. రాజు ఇలాగే కొన్ని రోజులు కొనసాగించాడు.

ఒకనాడు తినడం ముగించిన పులి, రాజు చేతిని నాలుకతో తాకింది. అది తన పట్ల ఆస్యాయత కనబరుస్తున్నదని రాజు గ్రహించాడు.