ఒకనాడు రాజు తన చేత్తోపులి తలను నెమ్మదిగా నిమిరాడు. తన పట్ల రాజు కనబరుస్తూన్న శ్రద్ధకు పులి సంతోషించినట్టు ఆయన గ్రోహించాడు. ఇలా మరో నెలరోజులు గడిచాయి.

ఇలా పులిని ఆప్యాయంగా నిమురుతున్న ప్పుడు రాజు, దాంతో ప్రీతిగా మాట్లాడేవాడు. అది ఆయన పట్ల ఎంతో విశ్వాసాన్నీ, ఆప్యాయ తనూ కనబరచసాగింది. ఒకనాడు రాజు అలా ఆప్యాయంగా మాట్లాడుతూ, పులి తల నిమురుతూ, చిన్న కత్తెరతో దాని మీసాలలో రెండు కేశాలు కత్తిరించాడు. పులి దాన్నేమాత్రం పట్టించుకోలేదు.

రాజు పరమానందం చెందాడు. పట్టరాని ఉత్సాహంతో గుర్రమెక్కి, సాధువు వద్దకు వెళ్ళి పులి మీసాలను ఆయన చేతిలో ఉంచాడు. సాధువు సంతోషంతో తల పంకించాడు. కాని, ఆయనపులి మీసాలను మండుతున్న మంటలో పడవేయడం చూసి రాజు విస్తుపోయాడు.

“రాజా, నీ కుమారుణ్ణి ఎలా మచ్చిక చేసి పెంచాలో నీకిప్పుడు తెలిసింది కదా? పులి కన్న

భయంకరుడూ, అపాయకరమైన మానవ కుమారుడు ఉండడు కదా? నీ కుమారుణ్ణి ఏ ఉపాధ్యాయుడికో అప్పగించే ముందు, నువ్వు అతినితో ప్రేమతో మాట్లాడు. కథలు వినిపించు. మొదట పులిని ఎలా మచ్చిక చేసుకున్నావో, నీ కుమారుణ్ణీ అలా మచ్చిక చేసుకో. ఆ తరవాతే అతన్ని గురువుల సాయం అర్థించేలా ప్రేరేపించి ప్రోత్సహించు. పులి మీసాల కోసం అచంచలమైన విశ్వాసంతో, దృఢ నిర్ణయంతో ఎలా ప్రయత్నించావో ఇప్పుడూ అలాగే ప్రయత్నించు. తుప్పక విజయం సాధించ గలవు,” అంటూ సాధువు ఎప్పటిలాగే వాహ్యా లికి బయలుదేరాడు.

రాజభవనానికి తిరిగి వచ్చిన రాజు, తన నూతన అనుభవజ్ఞానాన్ని ఆచరణలో పెట్టాడు. రాజు కుమారుడి పట్ల చూపిన ప్రేమాదరాల కారణంగా, అతడిలో క్రమంగా మార్పు రాసా గింది. తన మనసును అర్థం చేసుకుని, తన మీద అపార ప్రేమను కనబరచే శ్రేయోభిలా షిగా తండ్రిని అతడు గుర్తించాడు. ఎలాంటి విద్యనైనా నేర్చుకోవడానికి సిద్ధమైన వివేక సంపన్నుడైన యువకుడిగా తయారైన తన కుమారుణ్ణిచూసి రాజు పుత్రో త్సాహంతో పొంగిపోయాడు.

“నేను మొదట నేర్చుకోవల సింది నేర్చుకున్నాకే, బిడ్డకు కావలసింది నేర్ప గలి గాను,” అన్నాడు రాజు తనలాగే ఆనందిస్తూన్న మంత్రితో ఎంతో ఆనందంగా. -(ఎం.డి)