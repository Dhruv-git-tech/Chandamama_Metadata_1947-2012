“నీ భర్త అంటే ఏమనుకున్నావు?” అంటూ భార్య తెచ్చి ఇచ్చిన నీళ్ళు తాగి, తాను మాయా శంఖాన్ని సంపాదించిన విషయాన్ని గొప్పగా వివరించి, తలపాగా తువ్వాలులో ముడివేసి వుంచిన శంఖాన్ని తీసి చూపాడు.

“ఆహా! ఇది నిజమా! శంఖాన్ని ముందు నేను ఊదుతాను,” అంటూ తంగమ్మపట్టరాని సంతోషంతో శంఖాన్ని తీసుకుని, “మాయా శంఖమా! నాకో బంగారు నాణెం కావాలి!” అని చెప్పి దాన్ని ఊదింది. అయితే, ఎలాంటి శబ్దమూ రాలేదు. బంగారు నాణెమూ రాలేదు.

“నేను ఊదితే పనిచేయడం లేదు. నువ్వు ప్రయత్నించు,” అంటూ శంఖాన్ని భర్త చేతికి చ్చింది. చిన్నసామి దాన్ని గట్టిగా ఊదాడు. అయినా ఎలాంటి శబ్దమూ రాలేదు. అటూ

ఇటూ తిప్పి ఊదడానికి ప్రయత్నించాడు. కాని ప్రయోజనం లేకపోయింది. “రాత్రి ఊదితే శబ్దం వచ్చింది. పది వెండి కాసులు కావాలంటే ఇచ్చింది. వాటిని సత్రం యజమాని పుచ్చుకో లేదు. అవి నాడ్గరే ఉన్నాయి చూడు,” అంటూ వెండి కాసులను తీసి భార్యకు చూపాడు చిన్నసామి ఆశ్చర్యంతో.

“నువ్వు ఊదిన శంఖం ఇదేనా అని జాగ్రత్తగా చూడు. బహుశా సత్రం యజమాని మాయా శంఖాన్ని దొంగిలించి, దాని స్థానంలో వేరొక దాన్ని పెట్టాడనుకుంటాను,” అన్నది తంగమ్మ అనుమానంగా.

చిన్నసామి శంఖాన్ని మరొక్కసారి పరిశీల నగా చూసి “అవును, నీ అనుమానం నిజమే అయివుంటుంది. గుహ దగ్గర నాకు లభించిన శంఖం వెండిలా తళతళా మెరుస్తూ కనిపించింది. ఇదేమో మాసిపోయివుంది,” అన్నాడు.

“రాజుగారు వచ్చేలోగా ఇప్పుడు పనిలోకి వెళ్ళు. సాయంకాలం సత్రానికి వెళ్ళి ఏమీ జరగనట్టు ఒకగది తీసుకో. భోజనం సమయంలో ఇప్పుడు నీ దగ్గురున్న శంఖాన్ని బంగారు నాణాలు ఇచ్చేలా కొండదేవుడు ఆశీర్వదించాడని సత్రం యజమానికి చెప్పు. ఆ తరవాత అతడేం చేస్తాడో చూడు,” అని సలహా ఇచ్చింది భార్య.

చిన్నసామి చీపురును అందుకుని ఆలయం వీధిని చిమ్మడానికి హడావుడిగా వెళ్ళాడు. ఆలయ దర్శనానికి రాజు ఆరోజు కొంత ఆల స్యంగా రావడంతో చిన్నసామి సంతోషించాడు. పని ముగించుకుని సత్రానికి బయలుదేరాడు.

సత్రం యజమాని వాణ్ణి ఆశ్చర్యంతో చూశాడు. భోజనం చేస్తూ చిన్నసామి యథా లాపంగా తన వద్ద ఉన్న శంఖాన్ని గురించి