మళ్ళీంచుకు వచ్చేటప్పుడు, అదికూడా వాటితోపాటు వాడి పూరిపాక దగ్గిరకు వచ్చింది. కేశవుడు పశువులన్నిటినీ ఒకచోటికి చేర్చి, వాటి చుట్టూ నెగడువేసి పాకలోకి వెళ్ళిపోయాడు. ఈ వింతజంతువు సంగతి ఇప్పుడే తన తండ్రితో చెప్పటమా? మాన టమా? అని ఆలోచిస్తూనే, వాడు ఆ రాత్రి భోజనంచేసి హాయిగా నిద్రపోయాడు.

మర్నాడు తెల తెల్లవారుతూండగానే తండ్రి కేశవుడి మంచం దగ్గిరకు వచ్చి, వాణ్ణి భుజం పట్టుకుని కుదుపుతూ, “కేశవా, లేలే! ఎంత ప్రమాదం జరిగిపోయింది! రాత్రి మన మంద లోకి ఒక తోడేలు వచ్చింది. చుట్టూ నెగళ్ళ వెలుగువున్నా అదెట్లాలోపలికి వచ్చిందో నాకు తెలయటం లేదు,” అన్నాడు ఆదుర్దాగా.

కేశవుడు ఉలిక్కిపడి లేచి కూచున్నాడు. వాడికి చప్పున క్రితంరోజు ఆవులమంద దగ్గిరకు వచ్చిన వింతజంతువు గుర్తుకొచ్చింది.

తండ్రిదాన్ని చూసి తోడేలనుకుంటున్నాడు? అతడికి పెద్దతనం వల్ల బాగా చూపు ఆనక పోయినా, గుర్రం అంత ఎత్తున్న ఆ వింత జంతువును చూసి తోడేలని ఎలా అనుకోగ లడు? ఒకవేళ ఆ వింత జంతువే రాత్రివేళ తోడేలుగా మారి తన ఆవుల్ని చంపి తిని పారిపోయిందేమో!

“ఆ తోడేలు ఎన్ని ఆవుల్ని పాట్టన పెట్టుకు న్నది?” అని అడిగాడు కేశవుడు తండ్రిని ఎంతో బాధగా.

“దేవుడి దయవల్ల అలాంటిదేమీ జరగ లేదు. తోడేలు నన్ను చూస్తూనే నెగళ్లమంట మీదుగా దూకి అడవిలోకి పారిపోయింది,” అన్నాడు తండ్రి.

కేశవుడు ఒక పెద్ద నిట్టూర్పు విడిచి, “నువ్వు చూసింది తోడేలు కాదేమో! నిన్న సాయంకాలం మందలోకి కొండ మీదినుంచి ఒక వింతజంతువు వచ్చింది,” అంటూ