“మీరు విదేశీయుల్లాగా వున్నారు. మా గ్రామాలను కొల్లగొట్ట రావడానికి కారణం ఏమిటి?” అని రాజు శీలవుడు వాళ్ళను ప్రశ్నించాడు.

“మహారాజా, మాకు తిండికి జరగక, ఇలాచేయవలసి వచ్చింది,” అన్నారు కోసల సైనికులు.

“మీకు తిండికే అంత ఇబ్బందిగా వుంటే, నన్నడగక పోయారా?” అని శీలవుడు తన ధనాగారం నుంచి డబ్బు తెప్పించి, వాళ్లకు ఇచ్చి పంపివేశాడు.

శీలవుడి ఈ ప్రవర్తన చూసి కాశీరాజుకు కొంత ధైర్యం కలిగింది. అయినా, మరొకసారి పరీక్షించి చూద్దామని అతడు, ఈసారి ఎక్కువ మంది సైనికులను, కాశీరాజ్యపు నగరాల మీదికి దోపిడీకి పంపాడు. వాళ్ళు సరిహద్దు గ్రామాలు దాటుతూండగా, కాశీరాజ్య ప్రజ

లకు దొరికిపోయారు. ఈసారి కూడా శీలవుడు బంధితులైన సైనికులను శిక్షించకుండా, కొంత డబ్బు ఇచ్చి పంపేశాడు.

దీనితో కోసల రాజుకు ఎక్కడలేని ధైర్యం కలిగింది. ఆయన తన సైన్యాలతో కాశీరాజ్యం పైన యుద్ధానికి బయలుదేరాడు.

ఈ వార్త గూడచారుల ద్వారా తెలియగానే మంత్రులూ, సేనాపతులూ శీలవుడి దగ్గిరకు వచ్చి, “మహారాజా, కోసలరాజుకు మన శక్తి తెలియదులా వుంది. మహాదర్పంగా మనపైకి యుద్ధానికి వస్తున్నాడు. అతణ్ణి ఎదుర్కు నేందుకు, సైనిక సమీకరణకు అనుజ్ఞ ఇవ్వండి,” అని కోరారు.

శీలవుడు యుద్ధానికి సమ్మతించలేదు. కొంతసేపు మౌనంగా ఆలోచించి తలపం కిస్తూ, “అనవసర రక్తపాతం వద్దు. వాళ్ళకు కాశీరాజ్యం కావాలని వుంటే, అలాగే తీసుకో నివ్వండి. వాళ్ళ కోసం కోట తలుపులు తెరిచి వుంచండి,” అన్నాడు.

ఆయన ఒక దూత ద్వారా కోసల రాజుకు, “మీరు శత్రువులుగా రానవసరం లేదు. మిత్రులుగానే రావచ్చు,” అని వర్తమానం పంపాడు.

ఈ వర్తమానాన్ని కోసల రాజు, శీలవుడి దౌర్భల్యంగా భావించాడు. అమితోత్సాహంతో కాశీరాజ్యం మీదికి బయలుదేరాడు.

సద్వర్తూ, రాచమర్యాదలూ ఎరగది కోసల రాజు తన బలగంతో, కాశీరాజు సభా మంది రంలో ప్రవేశిస్తూనే, శీలవుణ్ణీ, మంత్రులనూ పెడరెక్కలు విరిచి కట్టమని సైనికులను ఆజ్ఞాపించాడు.