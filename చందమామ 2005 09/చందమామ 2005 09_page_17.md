బాణాలు తీసి ఎక్కుపెట్టి, ఈసారి చేట్ల కొమ్మల మీదికి వదలసాగాడు.

ఈ విధంగా కొద్దికాలం గడిచింది. దూరంగా ఎక్కడో గుర్రాలు పరిగెత్తి వస్తున్న చప్పుడయింది. చూస్తూండగానే ఇద్దరు రౌతులు కేశవుడున్నచోటుకు వచ్చి, అతడికేసి వింతగా చూస్తూ, “మహాసేనానీ, ఇక్కడె వ్వడో ఏకలవ్యుడున్నట్టుంది!” అని గట్టిగా కేక పెట్టారు.

“ఏకువ్యడా? అయితే ఆలస్యమెందుకు, వేళ్ళు తెగ్గొట్టండి!” అంటూ విలువైన దుస్తులతో, బాగా అలంకరింపబడిన గుర్రాన్నెక్కి వున్న ఒకడు అక్కడికి వచ్చాడు.

“ఏమిరా ఆ పాగరు! లేచి నిలబడవేం? ఈ వచ్చింది ఎవరనుకున్నావ్? బ్రహ్మాపుర మహాసేనాని!” అన్నాడొక రౌతు.

కేశవుడు భయంతో చప్పున లేచి నిలబడి, బ్రహ్మాపుర సేనానికి, చేతులెత్తి నమస్కారం చేశాడు.

సేనాని అతణ్ణీ, చెట్టుకింద వున్న అంబుల పాదినీ, ధనువునూ పరీక్షగా చూసి మీసం దువ్వుకుంటూ, “ఏరా, నువ్వెవరివి? క్షత్రి

యుడివా? ఎవరి ప్రాణాలు తీయాలని, ఈ ధనుర్విద్య నేర్చుతున్నావ్?” అని కరినంగా ప్రశ్నించాడు.

“అయ్యా, నేను రైతుకుగ్రాణ్ణి. నాకీ లోకంలో శత్రువులెవరూ లేరు. ఏదో ఉటుసు పోక ఈ విల్లంబులు వెంట తెచ్చుకున్నాను. అదుగో, ఆ కొండదరిని నా ఆలమంద!” అన్నాడు కేశవుడు వినయంగా.

సేనాని తల తిప్పి ఆలమందకేసి చూసే లోపలే, గుర్రపు రౌతుల్లో ఒకడు గగ్గోలు పడుతున్నట్టు గొంతెత్తి, “మహాసేనానీ, చూడండి, చూడండి! పంచకల్యాణి! దేవతా శ్వంలా వున్నది!” అంటూ వింతజంతువు కేసి చేఎత్తి చూపాడు.

సేనాని ఆశ్చర్యపడుతూ ఆ వింతజంతువు కేసి ఓ క్షణకాలం చూసి, “అది పంచకల్యాణీ కాదు, దేవతాశ్వమూ కాదు; అడివిగాడిదలా వున్నది! అడివిగాడిద అంత ఎత్తు వుండదే! ఒంటి కొమ్ము ఏమిటి? ఇలాంటి జంతువు వుంటుందని విననైనా వినలేదే! ఇటు మళ్ళించుకురండి!” అని భటులకు అజ్ఞ ఇచ్చాడు.
- (ఇంకావుంది)