## నీతివర్తనుడు

**బ్రహ్మదత్తుడు** కాశీరాజ్యాన్ని పాలించే కాలంలో, బోధిసత్వుడు ఆయన కుమారుడుగా జన్మించాడు. బ్రహ్మదత్తుడు అతడికి శీలవుడు అని పేరు పెట్టాడు.

కాలక్రమాన శీలవుడు రాజోచితమైన విద్యలూ, ధర్మశాస్త్రాలూ అభ్యసించి పెరిగి పెద్దవాడై, కాశీరాజ్యానికి రాజయ్యాడు. ఆయన ప్రజలను కన్న బిడ్డల్లా ఎంతో ప్రేమా దరాలతో పరిపాలించసాగాడు. ముఖ్యంగా నేరస్థుల పట్ల ఎంతో కనికరం కనబరచి వాళ్ళబడుతుంది. దాగు చేయడానికి ప్రయత్నించసాగాడు. దారిద్ర్యం వల్లా, అజ్ఞానం చేతా దొంగతనం మొదలైన నేరాలను చేసేవారిని ఆయన కఠినంగా దండించడానికి బదులు, తన సమక్షానికి రప్పించుకుని, అవసరమైతే వాళ్ళకు డబ్బు ఇచ్చి, హితబోధలు చేసి పంపే వాడు. ఇందువల్ల రాజ్యంలో నేరాలు తగ్గడమే కాక, ప్రజలకు తమ రాజుపై అంతులేని భక్తిగౌరవాలు కలిగాయి.

కాశీరాజ్యానికి సమీపంలో వున్న కోసల దేశు మంత్రికి, కాశీరాజు మంచితను ఆయన బలహీనతగా తోచింది. కాశీరాజ్యాన్ని సులు వుగా గెలవవచ్చునని దుర్భుద్ధి పుట్టింది. ఆయన తన రాజుతో, “కాశీరాజైన శీలవుడు అతి దుర్భలుడు. అతను బందిపోటు దొంగలనూ, హంతకులనూ సయితం దండించడానికి వెనకాడతాడు. అటువంటి పిరికివాణ్ణి, మనం సునాయసంగా జయించవచ్చు,” అని చెప్పాడు.

ఇది నిజమో కాదో తెలుకుకోడానికై, కోసలరాజు తన సైనికులను కొందరిని పిలిచి, “మీరు సరిహద్దు దాటి కాశీరాజ్యంలో ప్రవేశించి, గ్రామాలను కొల్లగొట్టి రండి,” అని అజ్ఞాపించాడు.

కోసల సైనికులు, కాశీరాజ్య గ్రామాల మీదికి వచ్చి పడగానే, అక్కడి ప్రజలు కలిసి కట్టుగా వాళ్ళను ఎదిరించి పట్టుకుని, తమ రాజైన శీలవుడి దగ్గిరకు తీసుకుపోయారు.