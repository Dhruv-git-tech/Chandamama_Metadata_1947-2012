పాఠకులకు కథల పోటీ (ఫిబ్రవరి)

ఉత్తమ బహుమతి పొందిన ముగింపు!

తండ్రి ప్రేమ

తునలుగురు కొడుకులలో ఒకణ్ణి దత్తు తీసుకోవాలన్న మిత్రుడు ధనశేఖరుడి కోరిక విన్న గుణశేఖరుడు మౌనం వహిం చాడు. ధనశేఖరుడు ఆశ్చర్యంతో, “నీ కొడుకులలో ఒకరికి కలుగనున్న అద్భుత అవకాశాన్ని ఎందుకు వదులుకోవాలను కుంటున్నావు?” అని అడిగాడు.

అందుకు గుణశేఖరుడు తలపంకిస్తూ,
“మిత్రమా, నా పిల్లలలో ఒకణ్ణి దత్తు తీసుకోవాలన్న నీ మంచి మనసుకు అభినందనలు.
అయితే, పేదరికంలోనూ నా నలుగురు కొడుకులకూ ఏ కొరతా లేకుండా చూసుకుంటు
న్నాను. వాళ్ళూ బుద్ధిగా చదువుకుంటూ కలిసిమెలిసి ఉన్నారు. నీకు దత్తు ఇచ్చి, వారిలో
ఒకణ్ణి వేరుచేయలేను. నన్ను క్షమించు. అదృష్టం బావుంటే వాళ్ళే రేపు జీవితంలో కష్టపడి
పైకిరాగలరు. ఇకసంతానంలేని నువ్వు దత్తు తీసుకోవాలనుకుంటున్నావు గనక, ఓ అనాధ
బాలుణ్ణి దత్తు తీసుకో. వాడికి తండ్రిలేని కొరత తీరుతుంది. నీ పట్ల ప్రేమాదరాలతో ఉండ
గలడు. మీ ఇరువురికీ సంతోషంగా ఉంటుంది,” అన్నాడు.

ధనశేఖరుడు మిత్రుడి చేతులు పట్టుకుని, “నా వద్ద ఉన్న ధనం కన్నా నీ తండ్రిప్రేమ చాలా గొప్పదని నిరూపించావు. నీ సలహాను తప్పక పాటిస్తాను,” అని చెప్పి సంతోషంగా అక్కడి నుంచి బయలుదేరాడు.

ఎస్. చరణ్ తేజ, S/O. ఎస్. మునీంద్ర
28-169, సి క్రాస్ రామ్‌నగర్ కాలనీ
చిత్తూరు. (ఆం.ప్ర)