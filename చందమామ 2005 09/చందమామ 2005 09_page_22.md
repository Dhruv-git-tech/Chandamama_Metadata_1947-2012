అయిన గంగ ఇంట్లో భార్య పోగొట్టుకున్న ముత్యాలహారం దొరికింది. ఆయన భార్యకు పరిచారిక అయిన యమున ఇంట్లో, ఆయన తల్లి పోగొట్టుకున్న పగడాలహారం దొరికింది.

బహురూపుడి తల్లీ, భార్యా తమ తమ పరిచారికలు అమాయకులంటూ-గంగను శిక్షించి తీరాలని భార్యా, యమునను శిక్షించి తీరాలని తల్లీ పట్టుబట్టారు. ఏం చేయాలో తోచక బహురూపుడు సంగతి రాజు సుసే నుడికి చెప్పుకున్నాడు.

ఇది విన్న సుసేనుడు చిన్నగా నవ్వి, “ఇలాంటి సమస్యలు సామాన్య గృహస్థులనే కాదు, రాజులనైనా కలతపరచేవే. నీ సమ స్యకు సరైన పరిష్కారం చెప్పగలవాడు, నిమ్మ వరంలో వున్న దినపాలుడనే వ్యక్తి. నువ్వా గ్రామానికి వెళ్ళు. నువ్వు రాజు పంపగా వచ్చినవాడివనే ధ్రువపత్రం ఇస్తున్నాను. నువ్వు చెప్పే సమస్యకు తగిన పరిష్కారం సూచించగలిగినవాడే, ఇకముందు గ్రామాధి కారిగా వుండబోతాడు. అంతేకాక, అక్కడ వున్న ఊరుమ్మడిస్థలాన్ని కూడా గ్రామం మేలుకు ఎలా ఉపయోగించాలో కూడా అతడే నిర్ణయిస్తాడు,” అన్నాడు.

సుసేనుడు ఇచ్చిన ధ్రువపత్రంతో బహురూపుడు నిమ్మవరం గ్రామం వెళ్ళాడు.

ఆ సమయంలో అక్కడ, దినపాలుడు ఊరుమ్మడి స్థలాన్ని ఆక్రమించి పూల మొక్కలూ, కూరపాదులూ నాటాడనీ, అది పెద్దనేరమనీ గ్రామాధికారి గ్రామస్థుల సమ క్షంలో అతణ్ణి విచారిస్తున్నాడు. బహురూపుడు వాళ్ళకు తనెవరైనదీ చెప్పి, రాజుగారి ధ్రువ

పత్రం చూపి, “రాజాజ్ఞమేరకు ఊరుమ్మడి స్థలం సమస్యనేకాదు, ఇకముందు గ్రామాధి కారి ఎవరున్నది కూడా నిర్ణయించబోతున్నాను. గ్రామాధికారి అయినవాడు నిజాయితీప రుడూ, వివేకీ, లోకానుభవంకలవాడైవుం డాలి,” అని, గ్రామాధికారికి తన సమస్యను వివరించి పరిష్కారం అడిగాడు.

ఇది వింటూనే గ్రామాధికారికి కాళ్ళూ చేతులూ ఆడలేదు. బహురూపుడి సమ స్యకు పరిష్కారమేమీ చెప్పలేక పోయాడు. అప్పుడు దినపాలుడు ముందుకు వచ్చి, “దీనికి పరిష్కారం చాలా తేలిక. నీ తల్లి పరిచారిక గంగకేం శిక్షవేయాలో, నీ భార్యను చెప్పమను. నీ భార్యపరిచారిక యమునకేం శిక్షవేయాలో, నీ తల్లిని చెప్పమను. అప్పుడు సమస్య వారిదవుతుంది!” అన్నాడు.