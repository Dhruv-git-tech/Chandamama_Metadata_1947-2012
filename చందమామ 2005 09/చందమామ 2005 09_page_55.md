రంలో కొందరు తమ నృత్యగానాలను ప్రదర్శించారు. యువరాజు మనసు దోచుకోడానికి ఒకరిని మించి ఒకరు వయ్యారాలు ఒలికిస్తూ కన్యామణులు రాకుమారుడి దృష్టి ఎవరి మీద నిలుస్తుందో ఆ భాగ్యానికి తహతహ లాడుతున్నారు. వచ్చిన కన్యలను కానుకలతో సత్కరించడానికి, పళ్ళెరాల నిండా మణి హారాలు, మంచి ముత్యాల కోవలు, స్వర్ణ భూషణాలు నిండుగా అమర్చి వున్నాయి. సుందరీమణులు ఒక్కొక్కరే ఓరచూపులు చూస్తూ వచ్చి సిద్ధార్థుడు అందించే బహుకృతులను అందుకొని వెళ్తున్నారు.

వచ్చిన వారంతా కానుకలు అందుకొని వెళ్ళిపోతున్నారు. సిద్ధార్థుడు ఆసనం నుండి లేచి వెళ్తూండగా ముగ్ధ మనోహర మూర్తి అయిన ఒక జవ్వని స్తంభం చాటున అతనికి కనిపించింది. స్తంభాన్ని అనుకొని తలవంచు

కుని నిల్చున్న ఆమెలో సౌందర్యాన్ని మించిన సౌందర్యమేదో సిద్ధార్థుడికి కనిపించింది. ఆ ప్రశాంత వదనంలో నిండైన సౌజన్యం వెల్లి విరుస్తూన్నది. ఆమె యశోధర. ఒక సామంతుని కుమార్తె.

ఆమెకు ఇవ్వడానికి, ఏ ఒక్కకానుకకూడా మిగలలేదు. సిద్ధార్థుడు తన మెడనున్న పచ్చల హారాన్ని తీసి ఆమె నెన్నడుము చుట్టురాచుట్టాడు. అతని కంఠానికి అంటి పెట్టుకున్న హారం ఆమె నడుముకు ఒదు లుగా సరిపోయింది.

సిద్ధార్థుడికి యశోధరపై అనురాగం అంకు రించింది, మనస్సు లగ్నమైంది. ఆ విషయం మహారాజుకు తెలిసింది.

సిద్ధార్థరాగోదయానికి శుద్ధోదన మహారాజు ఆనందభరితుడై సామంతునికి వియ్యమంద బోతున్నట్లు వర్తమానం పంపాడు.

దేవదత్తుడు స్వయంవరం చాటించి పోటీ పరీక్షలు పెట్టాలని పట్టుపట్టాడు. యశోధర తండ్రి, కుమార్తె స్వయంవర పోటీకి అందరికీ ఆహ్వానాలు పంపాడు.

హింసకు తావివ్వని అనేక పోటీ ప్రదర్శనలు ఏర్పాటు కాబడ్డాయి. అనేక మంది యువకులు వచ్చారు. ఆ పరీక్షలన్నిటిలో రాకుమారుడు సిద్ధార్థుడే మిన్నగా నిలిచాడు. సిద్ధార్థుడితో సరిసమానంగా నెగ్గుతూ వచ్చిన దేవదత్తుడు ప్రతిద్వందిగా నిలబడ్డాడు. చివరకు దేవదత్తుడు కూడా ఓడిపోయాడు. సిద్ధార్థుడు విలువిద్యలో, అశ్వారోహణలో, విద్యలన్నిటిలో అపూర్వ సామర్థ్యాన్ని చూపి యశోధర పాణికమలాన్ని గెల్చుకున్నాడు.