హిమన్నగరి నుంచి ఆయనకు, “మన రాజ వైద్యుడు పుండరీకుడు వైద్యంలో ధన్వంతరికి సాటిరాగలవాడు. ఆయన్ను ఘనంగా సన్మా నించు,” అంటూ కబురంపింది.

భార్య చెప్పిందని పుండరీకుణ్ణి తొలగిస్తే తల్లికి కోపం; తల్లి చెప్పిందని పుండరీకుడికి సన్మానం చేస్తే భార్యకు కోపం. ఇప్పుడేం చెయ్యాలి? సుసేనుడీ సమస్యకు పరిష్కార మేమిటా అని ఆలోచిస్తూ, ఒక రాత్రి భూస్వా మిలా మారువేషం వేసుకుని పట్టణంలోకి వెళితే, ఆయనకు దినపాలుడనే చిన్న వ్యాపారి పరిచయమయ్యాడు. సుసేనుడు తనసమస్య అతడికి చెప్పాడు. దినపాలుడు కొద్దిసేపు ఆలోచించి, “ఇలాంటి సమస్య వస్తే ఎవరు అబద్ధమాడుతున్నారో వారికి ఉపకారం చేయాలి. లేదా వారికే ఉపకారం జరిగిందని నమ్మించాలి,” అన్నాడు.

ఆమర్నాడు రాజు సుసేనుడు నందినితో, “మన రాజవైద్యుడి మీద చారుల్ని నియమిం చాను. ఆయనకు నువ్వంటే చెప్పలేనంత అభిమానమని తెలిసింది. నీ జబ్బు పైకి తెలియదట. అందుకని అమ్మ, అనారోగ్యం గావున్నా సరే కోడలు తనకు సేవలు చేసి తీరాల్సిందే అని పట్టుపడితే కాదనడం నీకు కష్టమవుతుందని, ఆయన ఇంకేదో కారణం చెప్పి ఆమెను దూరప్రాంతాలకు పంపాల న్నాడట!” అన్నాడు.

ఈ మాటలువిన్న నందిని తాను అనవసరంగా పుండరీకుణ్ణి అపార్థం చేసుకున్నందుకు నొచ్చుకుని, భర్తును ఆయనకు విలువైన కానుకలివ్వమని చెప్పింది.

ఈ విధంగా సమస్యపరిష్కారమైనందుకు సుసేనుడు చాలా సంతోషించి, మరొకసారి భూస్వామి వేషంలో దినపాలుణ్ణి కలుసు కుని, “నీ సలహా ఫలించింది. నీ వంటివాడు రాజుకు సలహాదారుగా వుంటే దేశానికెంతో మేలు జరుగుతుంది. రాజు కొలువులో నాకు తెలిసినవారున్నారు. వారి చేత నీ గురించి రాజుకు చెప్పించనా?” అన్నాడు.

దినపాలుడు తల అడ్డంగా ఊపి, “నాకు రాజధాని నీళ్ళు పడడంలేదు. వైద్యుడు నిమ్మ వరం వెళ్ళమన్నాడు. కొందామన్నా, ఉందా మన్నా అక్కడ ఖాళీగా వున్న ఇల్లొక్కటే వుంది. అది గ్రామాధికారి స్వాధీనంలో వుంది. దాన్నా యన అమ్మడు, అద్దెకివ్వడు, నీకంత పలుకు బడివుంటే, నిమ్మవరంలో ఇల్లిప్పించు,” అన్నాడు.