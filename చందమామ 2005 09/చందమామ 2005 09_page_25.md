# విదేశపూర్వగాథలు (కొరియా కథ)

## అనుభవం నేర్పిన పాఠం

ఒకప్పుడు కొరియా దేశాన్నేలే రాజుకు ఇద్దరు కుమారులు. రెండవ కుమారుణ్ణి, తనకు పిల్లలు లేరని అతడి మేనమామ దత్తు తీసుకు న్నాడు. అయితే, పదేళ్ళ తరవాత, రాజుగారి పెద్ద కుమారుడు ప్రపంచాన్ని త్యజించి, సన్యాసం స్వీకరించి ఇల్లువిడిచి వెళ్ళిపోయాడు. రెండవ కుమారుణ్ణి దత్తు తీసుకున్న మేనమామకు కొడుకు పుట్టాడు. దాంతో, దత్త కుమారుడి పట్ల ప్రేమ తగ్గడంతో, అతడు సొంత తండ్రి అయిన రాజు వద్దకు తిరిగి వచ్చేశాడు.

దత్తత పేరుతో తనను ఇంటి నుంచి వేరు

చేయడం; ఆ తరవాత అక్కడ వద్దనుకుని సొంత ఇంటికి పంపడం ఇదంతా రాజుగారి రెండవ కుమారుడికి సుతరామూ నచ్చినట్టు లేదు. అందువల్ల అతడు ఎప్పుడూ విచారంగా కనిపించేవాడు. ఎవరితోనూ మాట్లాడేవాడు

కాడు. చివరకు చదువు సంధ్యల పట్ల కూడా శ్రద్ధాసక్తులు కనబరచేవాడు కాడు.

అతణ్ణి విద్యావంతుణ్ణి చేయడానికి రాజు ఎందరోపండితులను నియమించాడు. అయినా ఒక్కరూ అతనికి అక్షరం ముక్క నేర్పలేకపోయారు. ఇది రాజుకు ఎంతో విచారం కలిగించింది.

దీనినంతా గమనించిన మంత్రి ఒకనాడు రాజుతో, “యువరాజునేదో దుష్టశక్తి ఆవహించి నట్టున్నది ప్రభూ,” అన్నాడు.

“మరి, దానిని తరమ గౌట్టడం ఎలా?” అని అడిగాడు రాజు.

“ఒక సాధు పుంగ వుడు మన పట్టణానికి సమీపంలో ప్రవహించే నదీ తీరంలోని కొండ పాదతలం వద్ద ఉంటు న్నాడు. మీరుస్వయంగా వెళ్ళి దర్శిస్తే, యువ రాజును ఆవహించిన దుష్టశక్తిని వదలగొట్టే మార్గం ఆయన చూప గల డనుకుంటాను,” అన్నాడు మంత్రి.

రాజు గుర్రం మీద ఒంటరిగా సాధువు కుటీరం వద్దకు వెళ్ళి, ఆయనకు శిరసువంచి నమస్కరించి, తను ఎవరైనదీ విన్నవించాడు.

“నాలాంటి పేద ప్రజలకు రాజు ఏదైనా సాయపడగలడుగాని, రాజుకు నేనేం చేయ గలను?” అని అడిగాడు సాధువు.