కోవడం మంచిది. అది తెలుసుకోకుండా ముందుగానే మీరిలా దొంగతనాలకు పాల్ప డడం మంచిది కాదు. ఈ ధనమంతా తీసుకు పోయి రాజుకు ఇచ్చి, ఆయన మీ బతుకు తెరువుకు ఏం చేయమంటాడో అడగండి,” అన్నాడు.

“ఆతిథ్యం ఇచ్చిన వారిని, పచ్చిదారి దొంగలా దోచినవాడికి న్యాయబుద్ధి వుండదు. మాకా నమ్మకం ఇసుమంత కూడా లేదు. మహారాజా! మేమా నీచుడి దగ్గిరకు వెళ్లం. మీరే, మాకు ఎప్పటికీ మహారాజులు,” అన్నారు దొంగలు.

“ఆ కొత్తరాజు దగ్గిరకు మీరు వెళ్ళకపోతే, ఈ ధనం తీసుకుని నేనే ఆయన దగ్గిరకు వెళతాను,” అన్నాడు శీలవుడు.

ఆయన వెంటనే తన మంత్రులతో సహా బయలుదేరి, మర్నాడు ఉదయానికల్లా రాజసభ చేరుకున్నాడు. శీలవుణ్ణి చూడగానే కోసలరాజు నిర్ఘాంతపోయాడు.

శీలవుడు జరిగినదంతా చెప్పి, “మహారాజా, నాక్నా ప్రజలను మరింత న్యాయంగా పరిపాలించాలనే కదా, మీరు నన్ను వెళ్ళ

గొట్టి, నా సింహాసనం అక్రమించుకున్నారు? అమాయకులైన దొంగలు, ఈ సంగతి గుర్తించక, తమ పరిపాలనలో జరుగుబాటుండదని భయపడి, రాత్రితమ ఖజానా దోచారు. వారి సమస్యలను, నా కన్నా మీరు మరింత న్యాయసమ్మతంగా పరిష్కరిస్తారని అభయం ఇచ్చి, మీ సొత్తు, మీకు ఒప్పగించ వచ్చాను. ఇంతకన్న, ఈ రాజ్యంలో నాకు వేరే పని లేదు,” అన్నాడు.

ఈ మాటలతో కోసలరాజుకు హృదయ పరివర్తన కలిగింది. ఆయన సింహాసనం మీది నుంచి లేచి వచ్చి, శీలవుడి కాళ్లపై బడి, “మహాత్మా దొంగలు సయితం ప్రేమించే మీ మహిమా, సద్వర్తనా గ్రహించలేక, నీచుడైన నా మంత్రి సలహా విని, తమ పట్ల తీరని ద్రోహం చేశాను. నన్నను గ్రహించి, మీ రాజ్యం మీరు ఏలుకోండి, మీ మైత్రి చాలు; మీ రాజ్యం నాకక్కరలేదు,” అన్నాడు.

శీలవుడు తిరిగి కాశీ రాజ్యాధిపత్యాన్ని స్వీకరించాడు. ఆయన కోసలరాజుకు అన్ని మర్యాదలూ చేసి, అతణ్ణి అతడి రాజ్యానికి పంపివేశాడు.