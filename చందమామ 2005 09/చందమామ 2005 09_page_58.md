## వీరయ్యదయ్యం

ఒక ఊళ్ళో వీరయ్య అనే రైతు ఉండేవాడు. అతని భార్య పేరు మంగమ్మ. కష్టజీవులైన వాళ్ళకు రాజయ్య అనే కొడుకు ఉండేవాడు. రాజయ్య ముమ్మూర్తులా తండ్రి పోలికే.

నాట్ల తరుణంలో ఒకనాడు వీరయ్య ముఖ్యమైనపనులున్నాయని, చీకటితో ఇంటి నుంచి బయలుదేరి పాలానికి వెళ్ళాడు. వెళ్ళిన కొంతసేపటికి నలుగురు మనుషులు వీరయ్య శవాన్ని ఇంటికి చేర్చారు. చీకట్లో అతన్ని పాముకరిచింది.

ఇంటి దగ్గిర ఏడ్చి, ఏడ్చి, ఏడ్చి, సామ్మసిల్లి పడిపోయిన మంగమ్మకు మగతనిద్రలో ఒక కల వచ్చింది. తన భర్తదయ్యమై, వికృతంగా నవ్వుతూ, గుడ్లగూబలా అరుస్తూ, శ్శశానం దగ్గిర ఉన్న మర్రిచెట్టు మీదికి ఎగిరిపోయి నట్టు ఆమె కలగని, కెవ్వున అరిచి, లేచి కూర్చున్నది.

అమెను కనిపెట్టుకుని ఉన్న ఇరుగు పారుగు అమ్మలక్కలు, “ఏమయింది,

మంగమ్మా? పీడ కలగానీ వచ్చిందా?” అని అడిగారు.

“నా మొగుడు దయ్యం అయ్యాడు!” అంటూ మంగమ్మ తనకు వచ్చిన కల వివరంగా వాళ్ళకు చెప్పింది.

వీరయ్య పోయిన మూడో రోజున, శ్శశానం దగ్గిర మర్రిచెట్టు కింద మూర్ఛపోయి పడి ఉన్న ఒక వ్యాపారిని ఊరి వాళ్ళు తీసుకు వచ్చి, ఉపచారాలు చేసి, తెలివి తెప్పించారు. వ్యాపారి మొదట పిచ్చిచూపులు చూసి, తర వాత తేరుకుని, క్రితం రాత్రి తనకు జరిగినది చెప్పాడు.

ఆ వ్యాపారిది సమీపంలో ఉన్న మరొక గ్రామం. అతను తన దుకాణానికి కావలిసిన సరుకులన్నీ ఎప్పుడూ ఈ వూరినుంచేపట్టుకు పోయేవాడు. ఆ ప్రకారమే అతను మూడో ఝామున లేచి, ఈ ఊరికి సరుకుల కోసం బయలుదేరాడు. దారి అతనికి అలవాటైనదే. తను శ్శశానం దగ్గిరికి వచ్చేసరికి నక్కలూ,