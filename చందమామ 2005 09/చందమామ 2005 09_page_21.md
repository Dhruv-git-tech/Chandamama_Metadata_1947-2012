ఇందుకు సంతోషించిన సుసేసుడు దిన పాలుడితో, “రేపు నువ్వూ నేనూ నిమ్మవరం వెళ్దాం. కార్యం సానుకూలమౌతుంది,” అని వెళ్ళిపోయాడు.

ఆ నిమ్మవరం గ్రామాధికారి అవినీతి పరుడు. ఆయన రెండిళ్ళకూ మధ్యలో ఊరు మృడి స్థలంవున్నది. దాంట్లోకి గ్రామాధికారి ఇంట్లో వాళ్ళు రోజూ చెత్తను విసురుతారు.

ఇలాంటి పరిస్థితుల్లో దినపాలుడు, మారువేషంలో సుసేసుడు కలిసి నిమ్మవరం వెళ్ళి గ్రామాధికారిని కలిశారు. సుసేసుడు గ్రామాధికారికి దినపాలుణ్ణి పరిచయం చేసి, “ఇతడు రాజుగారికి తెలిసినవాడు. నువ్వి తడికి ఖాళీగావున్న నీ ఇల్లు అమ్మాలి. ఇది రాజాజ్ఞ!” అంటూ రాజముద్రికతో వున్న ఓ లేఖను అతడికిచ్చాడు.

చేసేది లేక గ్రామాధికారి ఇల్లు అమ్మేందుకు ఒప్పుకున్నాడు. సుసేసుడు వెళ్ళిపోయాడు. ఆ తర్వాత కొద్ది రోజులకు దినపాలుడు తను కొత్తగా కొన్నఇంట్లోసకుటుంబంగా ప్రవేశించాడు.

ఒకనాడు దినపాలుడు, గ్రామాధికారితో, తను కొన్నఇల్లూ, గ్రామాధికారి వుంటున్నఇంటి మధ్య పేరుకుపోయిన చెత్తను అతడికి చూపి, “ఇకమీదట చెత్తనక్కడ పారేయొద్దని మీ ఇంట్లోవాళ్ళకు చెప్పు,” అన్నాడు.

“అక్కడ మొదట్నించి చెత్తవుంది. అదేంపూలతోట కాదు,” అన్నాడు గ్రామాధికారి నిర్లక్ష్యంగా.

దినపాలుడా స్థలాన్ని శుభం చేయించి పూలమొక్కలు నాటించాడు. ఆ సమస్యాంత సులభంగా తేలిపోవడం గ్రామాధికారికి నచ్చలేదు. ఎవరూ చూడకుండా ఆయన ఆ తోటలోకి పశువుల్ని తోలాడు. వాటిని అదుపు చేయాలని దినపాలుడా స్థలం చుట్టూ కంచె వేయించడమేగాక, కాపలా మనిషిని పెట్టి; వాడికి ఎవరడిగినా పువ్వులు ఉచితంగా ఇవ్వమని చెప్పాడు. దాంతో గ్రామస్థులకు అతడిపై గౌరవాదరాలు పెరిగాయి.

నిమ్మవరంలో గ్రామాధికారి ఆగడాలు రాజు సుసేసుడికి చారుల ద్వారా తెలుస్తూనే వున్నాయి. ఆయన ఏం చేయడమా అని ఆలోచిస్తున్నంతలో, రాజకుటుంబానికి అవసరం అయిన నగలూ అవీ చేయించే బహురూపుడనే వ్యాపారికి ఒక చిత్రమైన సమస్య వచ్చింది. ఆయన తల్లికి పరిచారిక