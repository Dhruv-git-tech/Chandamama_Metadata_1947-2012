రాకుమారుడు దానికి గుచ్చుకొన్న బాణాన్ని జాగ్రత్తగా తొలగించి, ఆకుపసరు పూసి దాని ప్రాణాన్ని కాపాడాడు.

“ఆ హంస నాది, దాన్ని నేను కొట్టాను!” అని బిగ్గరగా అంటూ దేవదత్తుడు వచ్చాడు. దేవదత్తుడు సిద్ధార్థుడికి జ్ఞాతిసోదరుడు.

“ఈ హంస ప్రాణాన్ని నేను కాపాడాను. ఇది నాదే,” అన్నాడు సిద్ధార్థుడు.

ఇద్దరూ రాజసభకు వెళ్ళారు. ధర్మశాస్త్ర వేత్తలు, “ప్రాణరక్షకుడైన రాకుమారుడిదే హంస!” అని ఏకగ్రీవంగా తీర్పు ఇచ్చారు.

అ కారణంగా బాల్యంనుంచే దేవదత్తుడికి సిద్ధార్థ రాకుమారుడి మీద అసూయ, స్పర్థ ఏర్పడింది.

శాక్యులు సుక్షతియ ఆయుధోపజీవులు. వేట వారికి అత్యంతప్రీతి. కాని రాకుమారు డికి వేట అంటే అయిష్టం. విలువిద్య, లక్ష్య సిద్ధి బాగా నేర్చి, అసమానుడనిపించుకొన్నప్ప టికీ జంతువులను చంపడమన్నా, హింసించడమన్నా అతనికి తగనిపనిగా ఉండేది.

వేటకు వెళ్ళడు. వినోదాల మీద ఆసక్తి చూపడు. హింసను చూసి తల్లడిల్లి పోతాడు. కుమారుడిలో రక్తానికి బదులు కరుణ ప్రవహిస్తున్నదా అని శుద్ధోదనుడు అను కుంటూ, సాటి రాకుమారుల్లాగ, యువ రాజుల్లాగ సిద్ధార్థుడు తయారవడానికి ఎన్ని ప్రయత్నాలు చేయాలో అన్నీ చేస్తున్నాడు.

రాకుమారుడు నగరంలోకి బయలుదేరి నప్పుడెక్కడా దరిదాపుల్లో రోగపీడితులు, ముదివగ్గులు, మృతజీవులు, పరివ్రాజక, సన్యాస, భిక్షువులు కనపడకుండా ముందు

జాగ్రత్తలు తీసుకున్న అనంతరమే, రథసారథి చెన్నుడు రాకుమారుణ్ణి రథం ఎక్కించుకొని నగరంలోకి తీసుకళ్ళేవాడు.

సిద్ధార్థుడు తరుణ వయస్కుడయ్యాడు. సత్యప్రియత్వము, తార్కికదృష్టి, హేతుబద్ద మైన జ్ఞానము అతనిలో పెరిగాయి. అప్పుడే భూమికి దిగివచ్చిన ఏ దేవసుందరుడో అన్నట్లుగా వుండేవాడు. కాని వినోద విలాసాల రాజభోగాలపై, అతని మనుషు పోయేదికాదు.

శుద్ధోదన మహారాజు కుమారుడి ధోరణికి మరింత వ్యాకులపడ్డాడు. వివాహితుడు కావలసిన తరుణమూ వచ్చింది. వివాహమైతే మారతాడని, రాజ్యంలోని క్షత్రియ వంశాలకు చెందిన అందమైన కన్యలందర్శీ, రాజమంది రానికి ఆహ్వానించి రప్పించాడు.

రాకుమారుడి చూపు వారిపై పడడానికి ఏర్పాటు చేయబడిన అంతఃపుర మంది