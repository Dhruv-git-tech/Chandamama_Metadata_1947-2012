ప్రస్తావించి, “ఈ శంఖాన్ని ఊదితే వెండి కాసు లకు బదులు బంగారు నాణేలు రాలే విధంగా కొందేవుడు ఆశీర్వదించాడు,” అన్నాడు.

ఆ తరవాత సత్రం యజమాని చూపంతా తన తలపాగా తువ్వాలులో ముడి వేసిన శంఖం మీదే ఉండడం చిన్నసామి గ్రహించాడు. భోజనం అయ్యాక, “బాగా అలిసి పోయాను. వెంటనే పడుకోవాలి!” అన్నాడు చిన్నసామి ఆవులిస్తూ. వాడు పడుకున్నాడే కాని నిద్ర పోలేదు. నిద్ర పోతున్నట్టు నటించ సాగాడు. సత్రం యజమాని అడుగులో అడుగు వేసు కుంటూ గదిలోకి వచ్చి, చిన్నసామి తువ్వాలులో దాచిన శంఖాన్ని తీసుకుని నిన్న వాడి నుంచి దొంగిలించిన శంఖాన్ని అందులో పెట్టి జాగ్రత్తగా ముడివేసి వెళ్ళిపోయాడు.

మాయాశంఖాన్ని భద్రంగా దాచుకుని పడుకున్న చిన్నసామి, తెల్లవారక ముందే లేచి, సత్రం యజమానిని నిద్ర లేపి డబ్బు ఇవ్వ బోయాడు. కాని అతడు పుచ్చుకోలేదు.

చిన్నసామి ఉత్సాహంగా ఇల్లు చేరుకున్నాడు. ఇంటి పైక్పు, వెండి, బంగారు కాసులు, అంగ రక్షకుడి ఉద్యోగం ఇలా మాయాశంఖం అడిగిన వన్నీ ఇవ్వడంతో చిన్నసామి, తంగమ్మ దంప తులు సుఖసంతోషాలతో జీవించసాగారు.

అక్కడ సత్రం యజమాని బంగారు కాసులు వస్తాయన్న పేరాశతో వెండికాసులు ఇచ్చే శంఖాన్ని చేజేతులా పోగొట్టుకున్నాను కదా అని తన్ను తాను తిట్టుకోసాగాడు. “ఇకరాడు.... వాడు మాయాశంఖంతో ఇకపై ఈ దరిదాపులకు రాడు,” అంటూ వాపోసాగాడు.

అయితే చిన్నసామి ఒకనాడు సత్రానికి వెళ్ళాడు. మామూలుగా కాదు; రాజోద్యోగిలా.

ఎర్రటి ఉడుపులు ధరించి అందమైన నల్లటి గుర్రమెక్కి వెళ్ళాడు. సత్రం యజమాని వాణ్ణి చూసి రాజుగారి అంగరక్షకుడు అతిథిగా వచ్చా డేమిటా అని ఆశ్చర్యపోయాడు.

“ఇంతవరకు ఎన్ని బంగారు నాణాలు సేక రించావో తెలుసుకుందామని వచ్చాను,” అన్నాడు

చిన్నసామి గంభీరంగా.

సత్రం యజమాని ఇప్పుడు వాడి కంఠ స్వరం గుర్తించి భయంతో వణికిపోతూ చేతులు జోడించి, “బాబూ, తమరా? నన్ను క్షమించండి,” అని వేడుకున్నాడు.

చిన్నసామి చిన్నగా నవ్వి, సత్రం యజమాని కేసి చేయి ఊపుతూ గుర్రమెక్కి వెళ్ళిపోయాడు.