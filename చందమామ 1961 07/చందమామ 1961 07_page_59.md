కాపరముండే అవ్వ ఇంటికిపోయి, “అవ్వా, నేను దిక్కులేని వాణ్ణి, సన్ను సువ్వే కాపాడాలి,” అన్నాడు.

“నాపశువులను కాస్తూఉండు, నాయనా, ని కింత గంజి కాచిపోస్తూ ఉంటాను,” అన్నది అవ్వ.

కుర్రవాడు ఆ ప్రకారమే అప్వ దగ్గిర ఉంటూ ఒకరాత్రి తన మంత్రశక్తిచేత రాజసౌధం ప్రవేశించి, తన తండ్రి అయిన యువరాజు పడుకునే గది లోపలికి వెళ్లి, యువరాజు మీద మత్తుమందు చల్లి, ఆతని మంచంకోళ్ళు ఊడదీసి, వాటికి బదులుగా అరచిస్తంభాలుంచి, ఆతని ఆభర్షణాలన్నీ తీసుకుని వెళ్లిపోయి, వాటిని ఏటి ఒడ్డున ఇసర్లో దాచి, తెల్లవారే లోపల అవ్వ ఇల్లు చేరి పడుకుని నిద్రపోయి, మళ్ళీ తెల్లవారే సరికి ఏమీ ఎరగనట్టు లేచి పశువులను మేప నారంభించాడు.

తెల్లవారగానే యువరాజు గదిలో దొంగ ప్రవేశించినట్టు స్పష్టమయింది. రాజుగారు మంత్రిని పిలిచాడు, మంత్రి తలార్లను పిలిచి, దొంగను పట్టుకోమని ఉత్తరువు చేశాడు. ఆ రాత్రి మంత్రి ఇంట దొంగ పడ్డాడు. మంత్రి భార్య నగలన్నీ పొయాయి.

రాజుగారు తలార్లను మళ్లీ పిలిచి, రెండు రోజులలో దొంగను పట్టుకోకపొతే కఠినంగా