శివునకు తా మ్రొక్కవలెన ?
శివుడె తనకు మ్రొక్కవలెన ?
ఎదుటనున్న పరమేశుని
ఎఱుగలేని మూర్ఛు డతడు!

ఎంత చదువుకొన్న నేమి,
ఇంత తెలివి లేకుండగ
పరమేశుని నిందించిన
పాపాత్ముడు పశువాతడు!

ఆ కుత్సితు డికమీదట
మేక మొగముతో నుండుత !,
ఆ మూడుడు పశువువోలె
కామాతురుడై పొవుత !”

అని శపింప భృగుమహర్షి
కను లెజ్జిగ చేసినాడు;
చుఱచుఱమని నందీశుని
చూచి యీట్లు పలికినాడు:

“ ఏమిటి తెగ ప్రేలుచుంటి ?
మే మెవ్వర మనుకొంటివి?
నీ పాటిగ మేము గూడ
శాపం బిడ లేకుంటిమ ?

శివుని గౌల్చు వారల కిక
చిత్తశుద్ది లేకుండుత !
పరమర్శల దిట్టువారు
పాషండులుగా నుండుత !”

అని శపింప సభయెల్లెడ
హాహా ధ్వను లుప్పతిల్లె;
అవమానముతో శంకరు
డచటనుండి లేచిపోయె.

అట్లు విమ్మట బ్రహ్మదేవు
డా యజ్ఞము పూర్తిచేసె ;
మునులెల్లరు తమ యాశ్రమ
ములకు సాగి పోయినారు. —(సశేషం)