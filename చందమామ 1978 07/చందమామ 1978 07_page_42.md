జీవన్న చెప్పినట్టు చేయ్యడానికి గంగులు ఒప్పుకున్నాడు.

జీవన్న తన బట్టలు చించుకుని, ఒంటిమీద అక్కడక్కడా చిన్న చిన్న గాయాలు చేసుకుని, రాజుగారి వద్దకు వెళ్ళి, ఫలాన కొండ ప్రాంతంలో గంగులు అనే దొంగ తన అనుచరులతో తనమీదపడి, తనను చావగొట్టి రాజుగారు తన చేతికి ఇచ్చిన డబ్బంతా దోచు కున్నట్టు ఫిర్యాదు చేశాడు.

రాజు వెంటనే భటులను పంపి గంగులును పట్టి తెప్పించాడు. రాజు భటులనుంచి తప్పించుకునే ప్రయత్నం ఏదీ చేయ్యకపోగా, గంగులు తనకోసం భటులు వచ్చినందుకు ఆశ్చర్యంకూడా

కనబరచలేదు. వాడు అంత తేలికగా పట్టుబడటం రాజును ఎక్కువగానే ఆశ్చర్యపరచింది. గంగులు ఇటీవల చాలా డబ్బు వచ్చినవాడిలాగా గాని, తన కింద పెద్ద బలగం ఉన్నవాడిలాగా గాని కనిపించనుకూడాలేదు. ఇదంతా రాజు గమనించాడు. ఏమైనా రాజు వాణ్ణి బహిరంగంగా విచారించి ఉరిశిక్షకూడా ప్రకటించాడు.

గంగులుకు ఉరిశిక్ష పడినట్టు తెలియ గానే జీవన్న పెద్ద భారం దిగిపోయినట్టు భావించి, గంగులు కూతుర్ని పెళ్ళాడే ఉద్దేశం అతనికి ఏకోశానా లేనికారణం చేత, తనకోసం వచ్చిన చుక్కను నౌకర్ల చేత గెంటించి, ఒక ధనికుడి కూతుర్ని