తేడా

మహామంత్రి తిమ్మరుసు ఇంట్లో ఇద్దరు సేవకులు పనిచేసేవారు. ఇద్దరూ విశ్వాసపాత్రులు.
ప్రతి ఏడూ తిమ్మరుసు వారి జీతం ఇరవై వరహాలు పెంచేవాడు.

ఒక ఏడు ఆయన ఒకడికి మామూలు ప్రకారం ఇరవై వరహాలు పెంచి, రెండోవాడికి
నలబై పెంచాడు. మొదటివాడు ఏమీ అనలేదు గాని, హెచ్చు జీతం తీసుకున్నవాడు
తిమ్మరుసును తేడాకు కారణం అడిగాడు.

“ నీలో పరోపకారబుద్ధి ఉన్నది. వాడిలో లేదు,” అన్నాడు తిమ్మరుసు.

“ఆ సంగతి మీ కెలా తెలుసు?” అన్నాడు సేవకుడు.

“నిన్న రాత్రి ఒక చిచ్చగాడు వాడి ఇంటికి వెళ్ళి పట్టిడన్నం పెట్టమని కోరగా వాడు చిదరించుకుని పంపేశాడు. తరవాత వాడు మీ ఇంటికి రాగా, నువు వాడికి కడుపునిండా ఆన్నంపెట్టి, పాతబట్టలు కూడా ఇచ్చావు. అందుచేత నీకు పెంచిన జీతం దానధర్మాలకు ఉపయోగపడుతుంది,” అన్నాడు తిమ్మరుసు.

“ఇది నిజమే, కాని మీ కెలా తెలిసింది?” అని సేవకుడు ఆశ్చర్యంగా అడిగాడు.

“ఆ చిచ్చగాణ్టి నేనే!” అన్నాడు తిమ్మరుసు.

—మల్లాది వెంకటకృష్ణమూర్తి.