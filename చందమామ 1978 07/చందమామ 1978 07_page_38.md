చిన్నడు ఆలోచించిన కొద్దీ ఈ రాక్షసుడి కథ అనుమానాస్పదంగా కనిపించింది.

‘‘రాక్షసుడు పోతయ్యనూ, అతని మసుమలనూ తినేసినాక, ఆ రాక్షసుణ్ణి ఎవరన్నా చూశారా?’’ అని అడిగాడు.

‘‘లేదు. రాక్షసుడి పుణ్యమా అని వాడు ఇప్పుడు పాత ఏర్పాటును చక్కగా పాటిస్తున్నాడు.'' అన్నాడా మనిషి.

ఈ రాక్షసుడే అబద్ధం కావటానికి ఆవకాశం వుందని చిన్నడికి తోచింది. ఎప్పుడో ఎవరో మసకవెన్నెల్లో కొండ మీద చూశామన్నారు రాక్షసుణ్ణి. వాళ్లేమో రాక్షసుడి వాత పడ్డారట! నాలుగు కుటుంబాలను ఒక్క దెబ్బతో తినేసిన రాక్షసుడు అటుతరవాత ఎంతో బుద్దిగా వుంటున్నాడు. ఇదంతా ఎలా నమ్మటం? రాక్షసుడు కల్పనే అయితే, ఆ సంగతి పోతయ్యకు తెలిసివుండాలి. రాక్షసుడు అబద్ధమైతే, పోతయ్యా అతడి అను చరులూ గుహలో వున్నారన్నమాట! వారి కుటుంబాలు అదివరకే ఆ గుహలో చేరాయి. వారికి అహారం? ఊరి వాళ్లు రోజూ పంపిస్తున్నారు!

తన ఈ ఊహ నిజమనే నమ్మకంతో చిన్నడు తన కర్తవ్యం నిర్ణయించుకుని, తన కుక్కతో గ్రామం చేరాడు.

ఆ రాత్రి వాడు కటికచీకట్లో కొండను

చేరి గుహబయట ఆలకిస్తూ నిలబడ్డాడు. లోపల చాలామంది వున్నట్టు ఆలికిడి వినిపించింది. చిన్నడు పిల్లిలా లోపలికి వెళ్ళాడు. గుడ్డిదీపం వెలుగులో పదిహేను, ఇరవైమంది మగవాళ్ళూ, ఆడవాళ్ళూ, పిల్లలూ వున్న సంగతి అస్పష్టంగా కనబడింది. వాళ్ళంతా మాంసం పీక్కుక్క తింటున్నారు. రాక్షసుడిజాడ ఏమీలేదు.

మర్నాడు చిన్నడు గ్రామంలోని కుర్రకారును పిలిచి, ‘‘నిన్న రాత్రి గుహలోకి వెళ్ళాను. అందులో చాలా మంది రాక్షసు లున్నమాట నిజమేగాని, వాళ్లు భయంకరమైనవాళ్లు కారు. అలాటి రాక్షసులను చాలామందిని నేను అట