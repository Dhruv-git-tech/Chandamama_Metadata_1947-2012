పెంపకంలో తీసుకోవలసిన జాగ్రత్తలు చెప్పి, చివరకు, 'మనం ఎంతో కష్టపడి సాకుతాంగాని, పెద్దయి వీళ్లు మనని చూస్తారని ఏమీలేదు. అడ్డాలనాడు బిడ్డలుగాని, గడ్డాలనాడు బిడ్డలుకారని అందుకే అంటారు,' అన్నది.

సుభద్ర ఆవేశంగా, 'ఎవరైనా అలా అవుతారేమోగాని, నా బాబును అలా కానియ్యను. తల్లిదండ్రుల ఋణం తీర్చుకునే ఉత్తముడిగా వాణ్ణి తీర్చి దిద్దటానికి నా శాయశక్తులా ప్రయత్నిస్తాను. తల్లిదండ్రుల కష్టంమీద పెరిగి పెద్ద అయి, తన స్వార్థం తాను చూసు కునే శుంతగా కానివ్వను వీణ్ణి !' అన్నది.

ఈ మాటలు విన్న చంద్రశేఖరుడు మర్నాడే వేరు కాపురం రద్దుచేసి, తమ తల్లి తమతో ఉండటానికి ఏర్పాటు చేశాడు.

“ఇదేమిటి ? మీ కేమైనా పిచ్చి పట్టిందా ?” అని సుభద్ర అతన్ని అడిగింది.

“లేదు, పట్టిన పిచ్చి వదిలింది సుభద్రా, నువు స్వార్థపరురాలి. నీ కొడుకు తన స్వార్థం చూసుకునే శుంత కాకూడదుగాని, నీ భర్త అలాటి శుంత అయితే ఫరవా లేదన్నమాట ! నేను శుంతను కానని నిరూపించుకుంటు న్నాను,” అన్నాడు చంద్రశేఖరుడు.

పారుగింటావిడతో తాను కిందటి రోజు అన్న మాటలు గుర్తువచ్చి, సుభద్ర ఏమీ అనలేకపొయింది.

“చూడు, సుభద్రా ! నువు నీ కొడుకును ఎంత గారాబంగా పెంచు కుంటున్నావో మా అమ్మ నన్ను అంత గారాబంగానూ పెంచి, నా మీద ఆశలన్నీ పెట్టుకున్నది. నా స్వార్థం నేను చూసు కుని, నా తల్లిని నిరాదరించటం తప్పుకదా ?” అన్నాడు చంద్రశేఖరుడు.

సుభద్ర పశ్చాత్తాపపడింది. తరవాత ఆమె తన అత్తగారితో ఎలాటి అరమ రికలూ లేకుండా కాపరం చేసింది.