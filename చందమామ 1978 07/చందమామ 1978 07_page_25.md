“గొడ్డలి ఉన్న చోటే!” అన్నాడు రంగయ్య.

చూడవచ్చిన గంగన్న రంగయ్య జడ్డితనం చూసి నిర్ఘాంతపోయాడు.

రాజమ్మ మాట మారుస్తూ, “ఇంత సేపూ ఏం చేస్తున్నావు?” అని అడిగింది.

“కొబ్బరిచెట్టు ఎక్కాను,” అన్నాడు కొడుకు.

“దేనికీ?” అన్నది రాజమ్మ ఆశ్చర్యంగా.

“దూడ గడ్డి కోసం,” అన్నాడు రంగయ్య.

“గడ్డి చెట్టుమీద ఉంటుందా?” అన్నది తల్లి.

“లేదు. అందుకే దిగి వచ్చేశాను,” అన్నాడు కొడుకు. ఇది విన్న పెద్దమనిషి, వెళ్ళివస్తానని చెప్పి జారుకున్నాడు.

తరవాత రాజమ్మ తన కొడుకును నానా తిట్లూ తిట్టి, “నీ మొహానికి మంచి సంబంధం వచ్చే గీతలేదు,” అన్నది.

“నాకు జానకి కంటె మంచి సంబంధం వస్తుందా?” అన్నాడు రంగయ్య.

జానకి కూడా పట్టం సంబంధం ఒకటి వస్తే అలాగే ప్రవర్తించింది. ఆమెను చూడ వచ్చిన వారిలో ఒకామె, “అమ్మాయీ, పప్పుకు రుచి రావాలంటే ఎలా వండాలి?” అని అడిగింది.

“నిప్పలో పప్పువేసి వండితే మహా రుచిగా ఉంటుంది!” అన్నది జానకి.

అడిగిన ఆమె నోరువెళ్ళబెట్టి ఆశ్చర్య పడింది. ఇంతలో లోపలికి ఒక కోడిపెట్ట వచ్చింది. జానకి చీపురుకట్టతో దాన్ని కొట్టింది.

“అదేమిటే, కోడిపెట్టను అలా కొడ తావు?” అని తల్లి ఆమెను కోప్పడింది.

“అత్తగారు అనుకున్నానమ్మా!” అన్నది జానకి పశ్చాత్తాప పడుతున్నట్టుగా.

పెళ్లి చూపులకు వచ్చినవాళ్లు వచ్చిన దారినే తిరిగి వెళ్ళారు.

తాము చెప్పిన మాటలు తమ పిల్లలు వినరని రాజమ్మా, సీతమ్మా కూడా తెలుసుకుని, వాళ్లకు తమ భర్తలు కోరినట్టే పెళ్ళిచేయ నిశ్చయించారు.