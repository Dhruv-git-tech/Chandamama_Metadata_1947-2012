ముందుకు దూక, మరిద్దరు దొంగలను కత్తితో గుండెల్లో పొడిచాడు.

నాలుగో దొంగ ప్రాణభీతితో పెద్దగా అరిచి పారిపోబోయేంతలో, కాళీవర్మ పరుగు పరుగునపోయి వాడి జుట్టు పట్టుకుని, నడుం మీద గట్టిగా ఒక తన్ను తన్ని, వాడు కూలబడగానే, బర బరా ముసలి వాడి దగ్గిరకు యీడ్చుకు వచ్చాడు.

హాతత్తుగా తనకళ్ళ ఎదుట ముగ్గురు దొంగలు హతం కావటం, నాలుగవవాడు కాళ్ళూ, చేతులూ కొట్టుకుంటూ, చావు కేకలు ప్రారభించటం చూసి, ముసలి వాడు వణికిపోతూ, ''నాయనా, ఏమి నీ

సాహసం! మా గ్రామంలో నీ కన్న బలం గల యువకు లెంతమంది లేరు! వాళ్ళే నాడైనా తెగించి, యీ బందిపోట్ల నెదు ర్కొని, ఒక్కగానొక్కణ్ణయినా చంప గలిగారా ?'' అన్నాడు.

''అపని మీవాళ్ళచేత నేను చేయించి గాని, రాజధానికి పోను. ఆకలి సంగతితరవాత; ఈ రొట్టెలమూట పట్టుకుని, నువు ముందుండి మీ గ్రామానికి దారి తియ్య. ఈ బందిపోటునూ, గుర్రాన్ని నేను వెనకగా తీసుకువస్తాను,'' అన్నాడు కాళీవర్మ.

ముసలివాడూ, కాళీవర్మా ఆక్కణ్ణించి బయలుదేరబోయేంతలో, కొందరు గ్రామ స్థులు ఆక్కడికి రొప్పతూ, రోస్తూ వచ్చి. ''తాతా, ఏమైంది? ఆ చావుకేకలు పెట్టిందెవరు?'' అని అడిగారు.

కాళీవర్మ వాళ్ళకేసి ఆసహ్యపడుతూ చూసి, ''మీలో గుడ్డివాళ్ళేవరూ వున్నట్టు లేదు. జరిగిందేమిటో కనబడటం లేదా? గ్రామాలమీద పడి దోచుకునే బందిపోటు దొంగలను కలిసికట్టుగా ఎదిరించటం పోయి పిరికి పందల్లా అరణ్యంలోకి పారిపోయే మీరు ఏమన్న మనుషులు ?'' అన్నాడు.

ఆ మాటలకు అందరూ తలలు వంచుకున్నారు, ముసలివాడు, వాళ్ళకు జరి