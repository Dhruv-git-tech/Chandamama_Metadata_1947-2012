రక్తకభటుడు రంగయ్యకు విపరీతంగా ఒళ్లు పెరిగిపోయింది. అతని పని రాత్రి వేళ గస్తి తిరగడం. అయితే అతను పరిగెత్తి దొంగను పట్టలేడు.

“ఈ మధ్య సువు ఎటువంటి నేరస్థుణ్ణీ పట్టుకోలేదేం?” అని పైఅధికారి అడిగితే, తనను చూస్తే నేరస్థులకు హడలు అనీ, నేరాలు తగ్గిపోయాయనీ జవాబు చెప్పాడు రంగయ్య. కాని ప్రజలు ఫిర్యాదులు చేస్తూనే ఉన్నారు; రంగయ్య చివోట్లు తింటూనే ఉన్నాడు. ఎలాగైనా సాధించి ఒక నేరస్థుణ్ణి పట్టుకుని, పై అధికారి మెప్పు పొందాలని రంగయ్య ఆలోచన.

నేరస్థులను పట్టుకుంటే రంగయ్యకు ఇంకోవిధంగా కూడా లాభిస్తుంది. అతను రాబోయే పండగకు భార్యకు చంద్రహారం చేయిస్తానని మాట ఇచ్చి, అందు

కోసం మూడువందలు చేర్చిపెట్టాడు కూడా. ఎవడన్నా నేరస్థుడు తనకు చికిక్కి, రెండువందలు ఇచ్చుకుంటే, రంగయ్య భార్యకు చంద్రహారం అమరుతుంది.

రంగయ్య రాత్రివేళ చేతిలో కర్ర ఊపుకుంటూ, ఊరి చివర ఉన్న శివాలయంకేసి వచ్చాడు. చికట్లో, శివాలయం అరుగుమీద ఎవరో నకిక్కి ఉన్నట్టు కనిపించింది.

“ఎవడ్డా వాడు? ఇంత రాత్రివేళ ఇక్కడ నీకేం పని?” అని రంగయ్య గద్దించాడు.

పది హేనేళ్ల కుర్రవాడు భయపడుతూ రంగయ్యను సమీపించాడు. రంగయ్య వాడి మెడ ఒడిసి పట్టుకుని, “ఎవడివిరా నువు? దొంగలాగున్నావు !” అంటూ చేతిలో కర్ర పైకెత్తాడు.