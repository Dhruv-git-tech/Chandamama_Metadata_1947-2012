' 'అంటే, రోజూ నేను కుడిచి కూర్చుంటున్నాననేగా మీ ఉద్దేశం? ఇదే మా ఇంట్లో ఆయితే ఇటు చెంబు అటు పెట్టే పనికూడా ఉండదు," అన్నది కుముదిని రోషంగా.

శచీంద్రుడికి ఒళ్ళు మండి, ' 'అలా అయితే పుట్టింటనే ఉండలేకపోయావా ? ఇక్కడి. కేంద్రుకు రావటం ?'' అని చివాలున లేచి పోయాడు.

కుముదినికి ఏడుపొచ్చింది. మొగుడి చేత అంత మాట పడినాక ఆమెకు అక్కడ ఉండబుద్ది కాలేదు. ఆమె పుట్టింటికి బయలుదేరింది. అత్తగారు కోడలికి కన్నవారి మీద గాలి మళ్ళింది కాబోలు ననుకుని సాగనంపింది.

కుముదిని పుట్టిల్లు చేరుతూనే తల్లిని కౌగలించుకుని, ' 'నేనిక అక్కడికి పోను. అక్కడ నాకు వీసమెత్తు విలువలేదు, ' ' అని ఏడ్చింది.

' 'పోనీలే, తల్లి, ఇక్కడే ఉండు. ఆల్లుడికి బుద్ది రాకపోదు," అన్నది తల్లి,

కుముదినికి మహింద్రుడనే అన్న ఉన్నాడు. అతని భార్య వినోదిని కాపరానికి వచ్చి ఉన్నది.

ఇంటి పని అంతా వినోదినే చేస్తూండటం చూసి కుముదిని కొంచెం బాధపడి, ' 'వంటమనిషి ఏ మయింది ?'' అని తల్లిని అడిగింది.

' 'మానిపించాను. ఇంటోకి వచ్చినాక వంటమనిషి దేనికీ ? ఇంతలో వినోదిని అరిగిపోదులే, ' ' అన్నది కుముదిని తల్లి.

తెల్లవారుతూనే, తన తల్లి వినోదినిని లేవగొట్టటమూ, ఊపిరి సలపకుండా పనులు చెప్పటమూ కుముదిని చూసింది. సాటి ఆడపిల్ల గెడ్డులాగా కష్టపడుతుంటే కుముదినికి కంపరం పుట్టుకొచ్చింది.

ఆమె తన తల్లిని నానా మాటలూ అని, తన వదినను తన తల్లి సరిగా చూడని పక్షంలో తాను తిరిగి తన పుట్టింటి గడప తొక్కనని బెదిరించి, అత్తవారింటికి బయలుదేరి పోయింది.