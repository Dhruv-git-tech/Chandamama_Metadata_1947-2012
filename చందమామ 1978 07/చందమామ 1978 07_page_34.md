ఇక·అత్తగారిని మార్చటం తనవల్ల కాదని గ్రహించి, సుభద్ర తన మొగుడితో, 'చూశారా, మీ అమ్మ ధోరణి? ఆవిడ ఇలాగే చేస్తుంటే మనకు చిప్ప చేతికి వస్తుంది. ముందు జాగ్రత్త పడటం తప్పా? మీరు ఆవిణి కాస్త హెచ్చరించండి," అన్నది.

"ఆవిడకు నువ్వు, నేనూ చెప్పగల వాళ్ళమా ?" అని చంద్రశేఖరుడు మొదట్లో భార్యమాట లక్ష్యపెట్టలేదు. కాని సుభద్ర అతని మనస్సుని అరగ దియ్యటం మానలేదు, చివరకు అతను తన భార్య దారిలోకి రానే వచ్చాడు.

"నువు చెప్పేది బాగానే ఉన్నది. కాని నన్ను ఏం చెయ్యమంటావు?"

ఆన్నాడు చంద్రశేఖరుడు భార్యతో.

"రేపు మనకు పిల్లలు పుట్టుకు రావచ్చు. వాళ్ల మంచికోసమైనా మనం వేరేకాపురం పెట్టాలి," అన్నది సుభద్ర.

భార్య మాట విని చంద్రశేఖరుడు వేరు కాపురం పెట్టాడు. తరవాత కాల క్రమాన సుభద్ర ఒక కొడుకున్ను కూడా కన్నది.

కొడుకు పుట్టినాక సుభద్రలో కలిగిన మార్పు చూసి చంద్రశేఖరుడు ఆశ్చర్య పోయాడు. ఆమె తన కొడుకుదేలోకంగా జీవిస్తూ, భర్తను కూడా మరిచిపోయింది.

ఒకనాడు సాయంకాలం చంద్రశేఖరుడు ఇంటికి వచ్చేసరికి పొరుగింటి ఆమె సుభద్రతో మాట్లాడుతూ, పిల్లలో.