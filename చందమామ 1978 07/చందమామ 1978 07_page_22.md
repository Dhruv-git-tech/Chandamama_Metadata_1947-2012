శాయశక్తులా ప్రయత్నిస్తాను," అన్నాడు రవివర్మ.

"మరే మీ లేదు, హిమాలయపర్వతాలలో శంఖవృక్షం అనేది ఉంటుంది. మీరు ఎంత శ్రమపడి అయినా సరే దాని పూలు తీసుకురావాలి. అదే పరీక్ష," అన్నది రత్నప్రభ.

"ఓస్, ఇంతేగదా!" అంటూ రవి వర్మ అప్పటికప్పుడే ఎంతో ఉత్సాహంగా తన గుర్రం మీద హిమాలయాలకు బయలుదేరాడు.

ఆతను గుర్రంమీద హిమాలయాలను చేరటానికి ఎక్కువ కాలం పట్టలేదు గాని, శంఖవృక్షం అనేది ఎరిగినవాళ్ళు, ఎన్నివందల మైళ్ళు తిరిగినా, ఒక్కరూ

కనిపించలేదు. ఆచెట్టు హిమాలయాలలో ఫలాని ప్రాంతంలో ఉండవచ్చునని చెప్పినవారైనా లేరు. వేలకొద్దీ మైళ్ళ విస్తృతిగల హిమాలయాలలో రవివర్మ అనేక మాసాలు తిరిగి, శంఖవృక్షం అనేది లేనేలేదేమో నన్న అనుమానానికి గురి అయి, రత్నప్రభను పెళ్లాడే ఆలోచనకు ఉద్యాసనచెప్పి ఇంటిముఖం పట్టాడు.

ఆతను తన దేశాన్ని చేరబోతూండ గానే, తాను లేని సమయంలో తన రాజ్యాన్ని పారుగురాజు ఆక్రమించినట్టు విని, ఆతను రత్నప్రభను కలుసుకుని తాను ఉభయభ్రష్టుడైనట్టు ఆ మెకు తెలుపుకున్నాడు.