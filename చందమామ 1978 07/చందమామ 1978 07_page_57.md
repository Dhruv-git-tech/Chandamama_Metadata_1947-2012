“హనుమా! కొంచెం ఆగు! లక్ష్మణుడు యిక్కడే ఉన్నాడు గదా, సీత ఇంకా రావాలి!” అని కృష్ణుడు చెప్పి, సీతగా రమ్మని సత్యభామకు కబురు పంపాడు.

జన్మజన్మలుగా కృష్ణుడికి తానే అసలైన భార్యనని గర్వంగా అనుకునే సత్యభామ, “అదెంతపని!” అని ఏడువారాల నగలు ఆలంకరించుకొని పారిజాత పుష్పాలు కొప్పనిండా తురుముకొని, వయ్యారంగా వచ్చి రీవిగా కృష్ణుడి పక్క నిల్చున్నది.

హనుమంతుడు సత్యభామను చూసి చూడంగానే, “ఓహో! చంద్రసేనవు గదుటమ్మా నీవు! అప్పుడు రాముడు కృష్ణావతారంలో అష్టభార్యలలో ఒకతెగా

నిన్ను చేసుకుంటానన్న మాట నిలబెట్టు కున్నాడన్నమాట! ధన్యు రాలి వమ్మా, చంద్రసేనా!” అని అన్నాడు.

ఆ మాటలతో సత్యభామకు పూర్వ స్మృతి కలిగి గర్వం విడిచిపెట్టి, రుక్కిణి దగ్గిరకి వెళ్ళి, “అక్కా, సీతవైన నువ్వు హనుమంతుడిని అనుగ్రహించు!” అని వేడుకుంది.

రుక్కిణి సీతగా వచ్చింది. కృష్ణుడు కోదండరాముడై కుడిచేత్తో హనుమంతుడిని దీవించాడు. బలరాముడు లక్ష్మణుడై వినయంగా నిల్చున్నాడు. హనుమంతుడు రాముడి పాదాన్ని తదేకంగా చూస్తూ చేతులు జోడించి, బ్రహ్మానందంలో మునిగి పోయాడు.

రామావతార రూపం ఉపసంహరించు కొని కృష్ణుడు హనుమంతుణ్ణి తట్టి, “హనుమా! నువ్వు వెళ్ళి హిమాలయ సానువుల్లో వున్న కదళీవనంలో వుండు. అక్కడికి నీకు తమ్ముడైన వాయు కుమారుడు భీముడు వస్తాడు. అతనికి గదా యుద్దం, మల్లయుద్దంలోని మెళకువ లన్నీ చేసి చూపించి, నేర్పు!” అని చెప్పాడు.

సత్యభామ హనుమంతుడి ముంగిటకు వచ్చి, “ఆ నాడు రాముడిని నా దగ్గిరికి తీసుకువచ్చి, ఈ నాటి నా భాగ్యానికి