మొసలి నేరేడు పళ్ళు తిని, కోతితో చాలాసేపు ఇష్టాగోష్ఠి జరిపి, తన నివాసానికి వెళ్లిపోయింది. అటు తరవాత కోతి, మొసలీ నేరేడుచెట్టు నీడలో కలుసుకుని, రోజూ దీర్ఘమైన శాస్త్రచర్చలు చేసేవి.

ఒకనాడు మొసలి తినగా బోలెడన్ని నేరేడు పళ్లు మిగిలిపోయాయి. అది వాటిని తన నివాసానికి తీసుకుపోయి, తన భార్యకిచ్చింది.

“ప్రియా, అమృతం లాటి ఈ పళ్ళు ఎక్కడివి?” అని నేరేడుపళ్ళు తిని ఆనందిస్తూ మొసలి భార్య అడిగింది.

“ప్రియురాలా, నాకు రక్తముఖం ఆనే ఆప్తమిత్రం ఒక కోతి ఉన్నది. అది

నా పైన గల ప్రీతికొద్దీ రోజూ ఈ పళ్లు ఇస్తుంది,” అన్నది మొసలి.

“ఇలాటి అమృతం లాంటి పళ్ళు తినే ఆ కోతి గుండెకాయ ఎంత రుచిగా ఉంటుందో! నీకు నా పైన నిజంగా ప్రేమ ఉంటే, నువు ఆ కోతి గుండెకాయను ఎలాగైనా సరే సంపాయించి, తీసుకురా. దాన్ని తిని నేను జరామరణాలు లేక, నిత్య యోవనంతో ఉంటూ నీతో సమస్త సుఖాలూ ఆనుభవించగలను,” అన్నది మొసలి భార్య.

“ప్రేయసీ, ఆలా అనకు. ఆ కోతి నా తమ్ముడిలాటిది. అదీగాక దాన్ని చంపటం నాకు సాధ్యం కూడా కాదు. అందుచేత నీ కోరిక మానుకో. సత్సంగం