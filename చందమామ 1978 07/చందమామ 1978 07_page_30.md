సోమగుప్తుడు చిన్నవాడై ఉండగా మాయాధరుణ్ణి వదిలేవాడు కాడు. అతను చేసే ఇంద్రజాలమంటే సోమగుప్తుడికి చాలా ఇష్టం.

ఒకనాడు సోమగుప్తుడు తన మంది రంలో ఒంటరిగా, విరామంగా ఉన్న సమయంలో మాయాధరుడు వెళ్ళి, ధన పతి గురించి ప్రస్తావించి, 'మహారాజా, ఒకవేళ ధనపతి చెప్పినది నిజమేనేమో ! ఒక్కొక్కప్పుడు అనుభవం ద్వారా అద్భుత శక్తులు కలుగుతాయి. మేలిమి బంగారానికి, కల్తీ బంగారానికి మధ్య ఉండే తేడా ధనపతికి వాసనచూస్తేనే తెలుస్తుందేమో ! అది అలా ఉంచి, అతను గొప్ప ఆర్థిక నిపుణుడు. బంగా రంలో కల్తీని వాసన పట్టే ధనపతి శక్తిని పరీక్షించటం మంచిది. అతనికి అలాటి శక్తి ఉంటే అతన్ని క్షమించవచ్చు. ఎంత చెడ్డా, అతను బహు దీర్ఘకాలం దేశానికి సేవ చేసినవాడు," అన్నాడు.

"అతన్ని పరీక్షించటానికి మార్గ మేమిటి?" అన్నాడు సోమగుప్తుడు.

"నాలుగు కల్తీ బంగారు నాణాలూ, ఒక మేలు బంగారు నాడెమూ ఒకేరకం సంచులలో పెట్టి, అన్నీకలిపేసి, మేలిమి బంగారు నాడెంగల సంచిని తియ్య మందాం. అతను అలా చేయగలిగాడా,

నిజంగా ఆర్థికనిపుణుడే. అవునంటారా?''
అని మాయాధరుడు అన్నాడు.

సోమగుప్తుడు అవునన్నాడు. అతని అనుమతితో మాయాధరుడు ధనపతిని పరీక్షించటానికి ప్రయత్నాలు చేశాడు. ఒకే ఆకారాలూ, రంగూ గల సంచులు అయిదు తీసుకుని, ఒక సంచి తన వేపు తెరిచి పట్టుకుని, సన్నని పుల్లతో సంచిలో ఒకమూల బంకరాచి నొక్కాడు. మిగిలిన నాలుగు సంచులూ మామూలు గానే ఉండిపోయాయి.

ధనపతి పరీక్ష జరిగే రోజు సభ కిట కిట లాడుతున్నది. బల్ల మీద నాలుగు కల్తీ బంగారు నాణాలూ, ఒక మేలిమి