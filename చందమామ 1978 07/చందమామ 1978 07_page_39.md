కట్టించాను. వీళ్ళకోసం మీరు కడుపులు కట్టుకుని ఆహారం పంపటం శుద్ధ తెలివి తక్కువ, '' అన్నాడు.

చిన్నడి మాటలు విని యువకులకు ప్రాణం లేచివచ్చినట్టయింది. చిన్నడు వాళ్ళతో ఇంకా ఇలా అన్నాడు:

> “చూడండి! నేను చెప్పిన ఈ సంగతి మీరే గ్రహించి వుండవలసింది. ఒక్కసారి మనిషిమాంసం రుచి చూసిన రాకసుడు గాని, అడవిమృగం గాని కోళ్ళతోనూ, గొర్రెలతోనూ సరిపెట్టుకోదు. కాని గుహలో ఉండే రాకసులు మనుషుల కోసం గుహవిడిచి రావటం లేదు. ఎవరికంటా పడటంలేదు. ఇప్పుడు మన పని ఈ రాకసులను వేటాడటం! అందుకు పెద్దప్రయత్నం ఏమీ అవసరం లేదు. పదండి, గుహద్వారానికి పచ్చి కట్టెలు అడ్డంగా పేర్చి అంటించి, రాకసులకు ఊదర పెట్టుదాం. రాకసులు ఉక్కరిబిక్కరి అయి బయటికి వస్తారు.'' చిన్నడు చెప్పిన కార్యక్రమం

కణాలమీద ఆమలు జరిగింది. గుహ ద్వారం నిలువునా కట్టెలు పేర్చి అంటించారు. లోపలివాళ్ళకు ఊపిరి ఆడక, కాలేకట్టెలను తోసుకుంటూ బయటికి వచ్చారు. రాకసులు వస్తారని ఎదురు చూస్తున్న గ్రామస్థులు పోతయ్యనూ, అతని మనుషులనూ, ఆడవాళ్ళనూ, పిల్లలనూ చూసి స్తంభించిపోయారు.

> “చూశారా, వీళ్ళంతా మీకు తెలిసిన రాకసులే. ఎప్పుడో ఒక రాకసుడు ఇక్కడికి వచ్చాడన్న కథ ఆధారం చేసుకుని వీళ్లు గ్రామాన్ని ఈ విధంగా దోచి బతకటానికి ఎత్తువేశారు, '' అన్నాడు చిన్నడు.

పోతయ్యకూ, అతని అనుచరులకూ ఇంక తమ గ్రామస్థుల ఎదుట ఉండటానికి మొహంచెల్లక, తమ కుటుంబాలతో సహా ఎటో వెళ్ళిపోయారు.

తరవాత చిన్నడు ఊరివాళ్ళ దగ్గర సెలవు పుచ్చుకుని, మరో గ్రామానికి బయలుదేరాడు.