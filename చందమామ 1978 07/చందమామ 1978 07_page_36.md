రాక్షసుడిబెడద

చిన్నడు తన కుక్కతోసహా ఒక పెద్ద కొండ సమీపానికి వచ్చాడు. దానికి కొద్ది దూరంలో కాంచనపురం అనే గ్రామం ఉన్నది. చిన్నడు కొండ దిగువన గుహవద్ద కూర్చుని విశ్రాంతి తీసుకుం టూండగా ఒక చిత్రం జరిగింది.

గ్రామం నుంచి ఒక మనిషి ఒక గాడిదనూ, ఒక మేకనూ తోలుకొని, గుహకేసి వచ్చాడు. గాడిదవీపున అన్నపు సంచులూ, కాల్చిన కోళ్లూ ఉన్నాయి. గుహ ముందుకు వస్తూనే ఆ మనిషి మేకను కూడా గాడిద మెడకు కట్టి, రెంటినీ గుహలోకి తోలి, తాను బయట నిలబడ్డాడు. గాడిద దాన్ని గుహలోకి ఈడ్చుకుపోయింది.

చిన్నడు ఆ మనిషితో, 'గుహ లో ఎవరు ఉంటున్నారు ? ఎంత మంది వుంటున్నారు? అంత ఆహారాన్ని లోపలికి

పంపించావే ! నువు మాత్రం బయలే ఉండిపోయావేం?' అన్నాడు.

ఆ మనిషి చిన్నడి కేసి ఒక్కక్కణం చూసి, 'ఏముంది? మామూలు కథే ! మా గ్రామానికి పట్టిన పీడ ఎప్పుడు వదులుతుందో మరి ?' అన్నాడు.

"నేను కొన్ని గ్రామాల పీడను వదిలించిన వాణ్ణే. మీ గ్రామానికి పట్టిన పీడ ఏమిటి? అసలు కథ ఏమిటో చెప్పు," అన్నాడు చిన్నడు.

దానికి ఆ మనిషి పకపకా నవ్వి, 'ఇదేదో మంత్రాలకు లొంగేదైతే మా ఊరి పోతయ్య ఏనాడో వదిలించేవాడు. అతన్నే కబళించిన రాక్షసుణ్ణి నువు ఏం చెయ్యగలవు? ఈ రాక్షసుడు పూర్వం ఎప్పుడో ఈ కొండగుహలో ఉండి, మా ఊరి జనాన్ని విరుచుకు తిన్నాడట. ఆప్పుడు ఊరు పాడుబెట్టి జనం ఎటో