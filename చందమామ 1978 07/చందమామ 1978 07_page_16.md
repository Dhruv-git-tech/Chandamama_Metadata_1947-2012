సంగతి తెలిసి వుండి, ముసలివాడు ఏం
జవాబిస్తాడో చూద్దామని.

తాత దిగులుగా ముఖం పెట్టి, ''కబు
రంపకుండానే రాజుగారి భటులు వచ్చి,
మా పంటల్లో సగం ఎత్తుకు పోతారు,
మిగిలిన సగం యీ చుట్టుపక్షల కొండల్లో
వుండే బందిపోట్లు దోచుకుపోతారు. రాజు
గారికి యీ సంగతి తెలియందికాదు,''
ఆన్నాడు.

ఆంతలో చెట్లచాటు నుంచి నలుగురు
బందిపోటు దొంగలు ముందుకు వస్తూ,
“ఆహా, ముసలివాడు మహాబాగచెప్పాడు.
ఇక ముందు ముందు పండిన పంటల్లో
రాజుగారి భాగం కూడా మేమే పుచ్చుకో
బోతున్నాం,” అంటూ కత్తులెత్తి,

కాళీవర్మతో, ''కవచం, కత్తి, గుర్రం—
నీ వాలకం చూస్తూంటే, వెంట నాలుగు
డబ్బులు మోసుకొస్తున్న వాడివిలాగే
కనిపిస్తున్నావు. ఏదీ, ఆ డబ్బు సంచీ
నేలమీద పెట్టి, నాలుగడుగులు వెనక్కు
నడువు,'' ఆన్నారు.

కాళీవర్మ, దొంగల కేసి ఒకసారి
తీవ్రంగా చూసి, గుర్రం దగ్గిరకుపోయి,
దాని జీను నుంచి వేళ్ళాడుతున్న చిన్న
రొట్టెల మూటను తెచ్చి, నేల మీద పడ
వేసి, రెండడుగులు వెనక్కు నడిచాడు.
దొంగల్లో ఒకడు ఆశగా ముందుకు
వచ్చి, వంగి మూటను ఎత్తబోయేంతలో
కాళీవర్మ చర్రున కత్తి దూసి, వాడి
మెడను ఒక్కదెబ్బతో తెగవేసి, చప్పున