మిత్రులలో ఒకడు కోయదొర తాలూకు మనిషి. సేనాపతి కోయదొరకు క్షమాపణ చెప్పుకుని, అతనినుంచి తీసుకున్న కోయ రాజ్యం అతనికి తిరిగి ఇయ్యాలని ఈ మనిషి పట్టుబట్టాడు.

“భానుగుప్త మహారాజు చనిపోయి నప్పుడు ఈ కోయదొర శిత్రురాజుతో చేరి కుట్ర తలపెట్టినట్టు నాకు తెలుసు. నా బొందిలో ప్రాణం ఉండగా ఆ కుట్రను సాగనియ్యను. నా దేశంకోసం నేను నా రక్తమంతా ధారపోయటానికైనా సిద్ధమే,” అన్నాడు సేనాపతి.

“ఇది నా ఆజ్ఞ!” అన్నాడు సోమగుప్తుడు.

“అలా అయితే నేను పదవినుంచి తప్పుకోవలసి వస్తుంది,” అన్నాడు సేనాపతి.

ఈ మాటతో సోమగుప్తుడి కాళ్లు కొద్దిగా చల్లబడ్డాయి, ఎందుకంటే, సేనాపతి పదవి విసర్జిస్తే సేనలో అరాజకం చెలరేగు తుంది. సైనికుల దృష్టిలో సేనాపతి దేవుడిలాటివాడు. అందుచేత సోమగుప్తుడు తన మిత్రుడి కోరిక తీర్చక, సేనాపతిని అతని ఇష్టప్రకారం చెయ్యాలి నిచ్చాడు.

రతన్పుర రాజ్యంలోని బంగారు సికాక్క నాణాలు మేలిమి బంగారుతో తయారుచేసేవారు.

దేశంలో ఉన్న బంగారం దాదాపు యావత్తూ బంగారు నాణాల రూపంలో చలామణీలో ఉండేది. ఈ నాణాలకు పారుగుదేశాలలో కూడా విలువ ఉండటంచేత ఈ దేశపు వర్తకానికి చాలా మేలు జరిగేది.

అయితే సోమగుప్తుడి మిత్రుడొకడు, “ఇంకా మీ తండ్రి తాతల నాణాలే చలా మణి కావటం ఏమిటి? బంగారు నాణాలలో కొంత రాగిలాటిది చేర్చినట్టయితే, ఆదాచేసిన బంగారం నీ సొంత సొత్తుగా పడి ఉంటుంది,” అని సలహా ఇచ్చాడు.

సోమగుప్తుడు ఈ సలహాను అనుసరించి టంకసాలలో కల్తీ బంగారునాణాలు