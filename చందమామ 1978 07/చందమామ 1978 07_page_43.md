పెళ్ళాడే ఏర్పాటు చేసుకుని, పెళ్ళి ప్రయత్నాలలో నిమగ్నుడయాడు.

అతను ఈ ప్రయత్నాలలో ఉండగానే గంగులు అకస్మాత్తుగా ఊడిపడ్డాడు, '‘ఇంత ద్రోహం చేస్తావా ? నా కూతురిని తన్ని తగిలేస్తావా ? నిన్ను ఏం చేస్తానో చూడు !’’ అంటూ.

జీవన్న హడిలిపోయి, ‘‘ ఈ పెళ్ళి ప్రయత్నమంతా చుక్కను పెళ్ళాడ టానికే! ఇంకెందుకు ఆనుకున్నావు? ఇంతకూ నువ్వు ఉరిశిక్షనుంచి ఎలా తప్పించుకువచ్చావు?’’ అని గంగులును ఆడిగాడు.

‘‘ఈ ముసలివాడి సహాయంతో బయట పడ్డాను,’’ అని తన వెంట ఉన్న ముసలివాణ్ణి చూపి, ‘‘నేను నీ మాట నమ్మను. నా వాటా డబ్బు నా కచ్చెయియ్యో.’’ అన్నాడు గంగులు.

‘‘ఏమిటి మీ వాటా ఒప్పందం?’’ అని ముసలివాడు జీవన్నని ఆడిగాడు.

జీవన్న తమ ఒప్పందమంతా చెప్పి, ‘‘నేను చుక్కని పెళ్ళాడకపోవటం పారపాటే. నన్ను క్షమించాలి, ’’ అన్నాడు.

వెంటనే ముసలివాడు జీవన్న చేతులకు సంకెళ్లు తగిలించి, తన వేషం విప్పాడు. మహారాజు!

జీవన్నకు మతిపోయింది.

మహారాజు ఇలా అన్నాడు:

‘‘గంగులు మరీ తేలికగా పట్టుబడటంతో నాకు అనుమానం కలిగింది. అందులో నీ పాత్ర కూడా ఉండవచ్చునేమో ననిపించింది. గంగులుకు ఉరిశిక్ష ప్రకటించగానే వాడు అంతా చెప్పేశాడు. వాడు చెప్పినది నిజమని నీ నోటిమీదుగానే చెప్పావు. గంగులులాటి దొంగల కన్న నీలాటి కనపడని దొంగల వల్ల చాలా ప్రమాదం ఉన్నది. నీలాటి వారిని ముందు ఏరి పారేస్తేగాని రాజ్యం బాగుపడదు.''