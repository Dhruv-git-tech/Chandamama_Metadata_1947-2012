పారిస్థితికం

ఒక గ్రామంలో రాజమ్మా, సీతమ్మా అని ఇద్దరు విధవరాళ్ళు ఉండేవారు. రాజమ్మకు రంగయ్య అనే కొడుకూ, సీతమ్మకు జానకి అనే కూతురూ ఉండే వాళ్లు. రాజమ్మ భర్తా, సీతమ్మ భర్తా తమ పిల్లలు పెద్దవాళ్లయాక వారికి పెళ్లి చెయ్యాలని అనుకున్నారు. కాని పిల్లలు చిన్నవాళ్లుగా ఉండగానే వాళ్లిద్దరూ పడవ ప్రమాదంలో చనిపోయారు.

అయితే, పిల్లలు పెద్దవారయే సమయానికి రాజమ్మ బుద్ధీ, సీతమ్మ బుద్ధి మారిపోయాయి. తన కొడుక్కు మంచి కట్టం తీసుకుని పెళ్లి చెయ్యాలని ఆశపడింది రాజమ్మ. తన కూతుర్షి పట్టంలో ఇయ్యాలనుకున్నది సీతమ్మ.

కాని రంగయ్యా, జానకీ చిన్నతనం నుంచి తాము భార్యాభర్తలనే అనుకుంటూ వచ్చారు. తమకు ఇతరత్రా

తల్లులు సంబంధాలు చూస్తుంటే వాటిని భగ్నం చెయ్యటానికి ఇద్దరూ విశ్వ ప్రయత్నాలు చెయ్యసాగారు.

ఒకనాడు గంగన్న అనే ఆస్తిపరుడు రంగయ్యను చూద్దామని రాజమ్మ ఇంటికి వచ్చాడు.

రాజమ్మ గంగన్నకు సకల మర్యాదలూ చేసింది. ఆ సమయంలో రంగయ్య ఇంట్లో లేడు, పాలంలో ఉన్నాడు. తనను చూడటానికి ఎవరో వచ్చారని తెలియ గానే రంగయ్య వట్టి చేతులతో ఇంటికి తెరిగి వచ్చాడు.

అది చూసి రాజమ్మ, 'గొడ్డలి ఏదిరా?' అన్నది.

'కొట్టే చెట్టు దగ్గిర ఉన్నది,' అన్నాడు రంగయ్య.

'కొట్టే చెట్టు ఎక్కడ ఉన్నది?' అని తల్లి మళ్ళీ అడిగింది.