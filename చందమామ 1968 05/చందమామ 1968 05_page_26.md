సవరజాతి వాళ్ళు కాపలా కాస్తున్నారు.
ఆ కాపలా వాళ్ళను చూస్తూనే, శిఖిముఖి, విక్రమకేసరీ ఆ దొంగలు శిథిలాలయ పూజారి అనుచరులని గ్రహించారు.

శిఖిముఖికి ఆ కేణంలో ఓ ఉపాయం తోచి, ఆ కాపలా వాళ్ళను సమీపించి, “మీ యజమాని ఆ శిథిలాలయ పూజారి ఎక్కడున్నాడు? చాలా అవసరం ఆయిన పనుంది,” అన్నాడు.

ఆ ప్రశ్నకు కాపలా వాళ్ళల్లో ఒకడు పాట్ట రెండు చేతులతో పట్టుకుని పెద్దగా నవ్వి, “పూజారి దొరను చూసేంత ఘనుడివా నువ్వు, శబరకుంకా! ఆ దొర కావాలనుకుంటే ప్రత్యక్షమవుతాడు, వద్దను కుంటే మాయమై పోతాడు,” అన్నాడు.

ఇంతలో కాపలావాళ్ళల్లో మరొకడు ఎర్ర గండు కేసీ, శిఖిముఖి కేసీ గుచ్చిగుచ్చి చూసి, “అరే! వీడు రాత్రి మనం పెట్టిన మాటు నుంచి తప్పించుకు పోయిన శబర పిశాచంగాడు. మన వాళ్ళ నిద్దర్ని గాయి పరిచాడు. ఆ కుక్కను పట్టుకోబో యిమనలో నలుగురం కాట్లు తిన్నాం. ఆ పక్కన వున్న వాడి మొఖిం ఎక్కడో చూసినట్టుందే!” అంటూ యీటె ఎత్తి శిఖిముఖి వాళ్ళను సమీపించబోయాడు.

శిఖిముఖి, విక్రమకేసరీ వాడి మీదికి యీటె గురిచేశారు: “మీ కాపలా వాళ్ళతో మాకు విరోధం లేదు. మీది మీదికి వచ్చారో మీకు చావు తప్పదు. యీలోపల మీరు మందవేసి కాపలా కాసే శబరులంతా పారి పోతారు. ఆ సంగతి తెలిసిందంటే పూజారి మిమ్మల్ని నిలువునా భన్మం చేసేస్తాడు,” అన్నాడు శిఖిముఖి.

శిఖిముఖి యీలా అనేసరికి, అతడి మీదికి రాటోయిన సవరుడు ఈటె దించి, తిరిగి తన అనుచరుల దగ్గిరకు పోయి, “మనకు కుల పెద్ద గండుపోతు చెప్పిన పని వుండనే వున్నది. ఈ కుర వెధవల్తో ఏం పని,”