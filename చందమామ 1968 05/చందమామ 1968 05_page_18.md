# దయ్యాలతోవ్యాపారం

ఒక గ్రామంలో ఒక పేదరైతుకు ఇద్దరు కొడుకులుండేవారు. పెద్దవారు రామన్న, చిన్నవారు వీరన్న. రామన్న కలిగిన ఇంటి పిల్లను చేసుకోవటంచేత అతనికి కొంత వరకు జరుగుబాటు అవుతూ వచ్చింది. కాని వీరన్న బొత్తిగా పేదింటి పిల్లను చేసు కున్నాడు. భార్యతరపున అతనికి చిల్లి గప్ప కూడా రాలేదు. అందుచేత అతనికి పూట గడవటం చాలా కష్టమయింది.

తన భార్య సలహా మీద వీరన్న, పప్పులు, బొరుగులు, జంతెకలు, మిఠాయి ఉండలూ లాటి చిరుతిండి పదార్థాలు ఇంట్లో తయారు చేయించి, గంపలో పెట్టుకుని, సమీపంలో ఉండే బస్తీకి వెళ్ళి, వాటిని అక్కడ అమ్మి, అలా తెచ్చిన డబ్బులతో కాలపేపం చేస్తూవచ్చాడు.

ఒక రోజు వీరన్న గంపలో తీసుకు పోయిన సరుకు సగం కూడా అమ్ముడవ

లేదు. ఆ రోజు ఏదో పండగ. ఐస్తీలో వాళ్ళందరూ ఇళ్ళలోనే ఉండి పిండి వంటలు చేసుకుని ఉండటంచేత వీరన్న తెచ్చిన సరుకుకు గిరాకి లేకపోయింది. చీకటి పడినదాకా ఐస్తీలోనే ఉండి, అమ్ముడు కాని సరుకు నెత్తిన పెట్టుకుని వీరన్న ఇంటిముఖం పట్టాడు.

అతను తన గ్రామం వెలవల ఉన్న శ్మశానానికి చేరుకునేసరికి బాగా చీకటి పడిపోయింది. ఆ చీకట్లో ఏవో ఆస్పష్టమైన ఆకారాలు కదులాడుతూండటం చూసి, అవి దయ్యాలై ఉంటాయని వీరన్న గ్రహిం చాడు. ఆయితే వీరన్న చాలా ధైర్యం గల వాడు. అందుచేత అతను ఒక చెట్టుకింద గంపను దించి కూర్చుని, పెద్దగా గొంతెత్తి, “పప్పులు, బొరుగులు, పొంగరాలు, జంతి కలు!” అని దయ్యాలను ఆకర్షించటానికి కేక పెట్టాడు.