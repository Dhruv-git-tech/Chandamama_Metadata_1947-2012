నౌళర్లు హసన్ను లోపలికి విల్చుకుపోయి
సుల్తాను ఎదట హాజరుపెట్టారు.

హసన్ తో సుల్తాను, "నీ గాత్రం చాలా బాగుంది. తెల్లవార్లూ నాకు పాటపాడి విని పించు, నీ కోరిక తీర్చుతాను," అన్నాడు.

“నేను పాట పాడటానికి రాలేదు, హుజూర్. న్యాయం కోసం వచ్చాను. నన్ను ప్రేమించే పిల్లను ఒక అమీరు బలాత్కారంగా తీనుకుపోయాడు. తమరు అడ్డపడక పోతే, ఆయన ఆమెను పెళ్ళాడేస్తాడు. ఆమె మరొకడి భార్య అయిపోతే నా జీవితం ఎడారి అయిపోతుంది. నేను వెర్రివాణ్ణి అయిపోతాను,” అని హసన్ అక్రశించాడు.

సుల్తాను కొంచెం ఆలోచించి, “నువు తెల్లవారిన దాకా నాకు పాట వినిపించు. రేపు నీకు పూర్తి న్యాయం చేకూర్చుతాను,” అన్నాడు. హసన్ బరువెక్కిన గుండెతో కరుణరసం ఉట్టి పడేటట్టు తెల్లవార్లూ పాటలు పాడాడు.

తెల్లవారిపోయింది. సుల్తాను తన భటులను పిలిచి, “ఫలాని అమీరును వెంటనే పట్టుకురండి,” అని పంపాడు.

అమీరు భటుల వెంట వచ్చి సుల్తానుకు సలాములు చేశాడు.

“నువు నిన్న రాత్రి జమీలా అనే పిల్లను బలాత్కారంగా నీ యింటికి చేర్పించావట