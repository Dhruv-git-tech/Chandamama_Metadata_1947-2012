కనిపించకుండా పోయింది. ఆమె కోసం ఎంతో వెతికించారు గాని ప్రయోజనం లేక పోయింది. ఆ పిల్లకు ఎడమకాలి మీద కత్తిగాటు మచ్చ ఉండేదని చెప్పుకున్నారు. ఈ పిల్ల వయసునుబట్టి చూసినా, రాజు కూతురే అయి ఉండవచ్చునని భీమన్నకు తోచింది. ఆమె నిజంగా రాజు కూతురైతే ఆమెను తాను పెళ్ళాడటం అక్రమమవు తుంది. ఆమెను రాజుగారికి ఆప్పగించటమే తన ప్రథమ కర్తవ్యం.

అందుచేత భీమన్న ఆ పిల్లను తన వెంట తీసుకుని రాజధానికి బయలుదేరాడు. చిన్న తనం నుంచి దాచుకున్న తన బట్టలూ, వస్తువులూ ఆ అమ్మాయి తనవెంట తెచ్చు కున్నది. వాటిని చూసి రాజుగారు తన కుమార్తెను నులువుగా పోల్చుకున్నాడు. పన్నెండేళ్ల క్రితం పోయిన పిల్ల దొరికినందుకు రాజభవనంలో చెలరేగిన ఉత్సాహానికి అంతులేదు. తన కుమార్తెను తనకు చేర్చి

నందుకు భీమన్నకు ఏమి బహుమానం అద్దామా అని రాజుగారు వితర్కించు కుంటూ ఉంటే రాజకుమార్తె, తనను అతని కిచ్చి పెళ్లి చేయమన్నది.

"అతనిలో ఏ కోశానా స్వార్థం లేదు. నేను దిక్కులేని దాన్నిగా ఉన్నప్పుడతను తనను పెళ్ళాడమన్నాడు, నేను సరే నన్నాను. తరవాత నా కాలి మీది మచ్చ చూసి అనుమానం కలిగి, అతను సన్ను ఇక్కడికి తెచ్చాడు. అతను సన్ను మరొక చోటికి తీసుకుపోయి పెళ్ళాడి ఉంటే ఎవరూ అపి ఉండలేరు," అన్నది రాజకుమార్తె.

తన కుమార్తెకు భీమన్న పట్ల చాలా గౌరవం ఉన్నదని గ్రహించి, రాజుగారు ఆమెను భీమన్నకే ఇచ్చి పెళ్ళి చేశాడు. ఈ వార్త తెలియగానే భీమన్న ఉండిన ఊళ్లోని గ్రామాధికారి సన్యాసం పుచ్చు కున్నాడు; పారుగూళ్లో ఉండిన శిల్పి దేశాం తరాలు పట్టిపోయాడు.