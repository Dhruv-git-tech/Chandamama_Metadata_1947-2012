“ఆహా, ఈరోజు వంట ఎంత బాగుందీ!
ఎవరు చేశారీ వంట?” అన్నాడు రాకీనుడు.

రాముడు ధైర్యంచేసి రాకీనుడి ఎదట
పడి, “ఇవాళ పిశాచాలు రాలేదండి. వంట
నేనే చేశాను,” అన్నాడు.

రాకీనుడు మొదటిసారిగా రాముడి కేసి
తలతిప్పి తేరిపారజూసి, “సువ్వేవరు?”
ఆని అడిగాడు.

“నేను పిశాచాల వంటవాణ్ణి,” అన్నాడు
రాముడు.

“భేష! నీ వంట బాగుందిరా, అబ్బీ!
ఇక రోజూ నువే వచ్చి వంట చేస్తూండు,
పిశాచాలను రావద్దను,” అన్నాడు రాకీనుడు.

రాకీనుడు కడుపునిండా తిని, మళ్ళీ
పడుకుని, కోట దద్దరిల్లేటట్టు గురకపెట్టి
నిద్రపోసాగాడు. ఆ సమయం చూసి
రాముడు రాకీనుడి చెవిలో ఉన్న మంత్ర
దండాన్ని సంగ్రహించి, తీసుకుపోయి గుడి
సెలో ఉన్న అవ్వ కిచ్చాడు.

మంత్రదండం చేతికిరాగానే అవ్వకు
వెయ్యి ఏనుగుల బలం వచ్చినట్టయింది.
ఆమె గబిగబా కోటకు వెళ్లి, నిద్రపోతున్న
రాకీనుడి మీద మంత్రదండం తిప్పుతూ
ఏదో మంత్రం చదివి, వాడి తలమీద
దానితో మూడుసార్లు కొట్టింది. వెంటనే
ఒంటికొమ్ము రాకీనుడు భగ్గున మండి,
బూడిద అయిపోయాడు.

తరవాత మంత్రగత్తె రాముడితో,
“నాయనా, నా కొడుకులుపోతే పోయారు.
నువ్వే నా మనవడివనుకుంటాను. ఈ
కోటలో అంతులేని ధనం ఉన్నది. దాన్ని
తీసుకుపోయి, సుఖింగా బతుకు,” అన్నది.

మంత్రగత్తె చూపిన ధనమంతా మూట
గట్టుకుని రాముడు మేనమామ ఇంటికి
తిరిగి వచ్చాడు. తన మేనల్లుడు ప్రయో
జకుడైనందుకు మేనమామ సంతోషించి,
వాడికి తన కూతురునిచ్చి పెళ్లిచేసి, తన
వద్దే వుంచుకున్నాడు.