ముసలయ్య ఊహించినట్టే మర్నాడు
గ్రామాధికారి నుంచి మనిషి వచ్చి, ముసలయ్యమా, అతని చిలుకనూ రమ్మంటు న్నారని చెప్పాడు. ముసలయ్య చిలుకతో సహా గ్రామాధికారి వద్దకు వెళ్ళాడు.

గ్రామాధికారి చిలుకను ప్రశ్నించి, ముసలయ్య మేకపోతును ఇంటికి తెచ్చి చంపటమూ, కొంత మాంసం వండించటమూ, కొంత దాచటమూ, మేకపోతు చర్మాన్ని చూరులో దోపటమూ మొదలైన వివరాలన్నీ, కనకయ్యకు చెప్పినట్టే, చెప్పించాడు.

ఈ విధంగా చిలుక చేత సాక్ష్యం పలి కించి, న్యాయా ధికారి ముసలయ్యతో, “ఇప్పుడైనా నువు కనకయ్య మేకపోతును కాణేసినట్టు ఒప్పుకుంటావా?” అన్నాడు.

ముసలయ్య గ్రామాధికారితో, “దాని మాటలు నమ్మకండి, బాబూ. అది నోటికి వచ్చిన అబద్దాలన్నీ చెబుతుంది,” అని

చిలుకను, “నిన్న రాత్రి ఏం జరిగిందే?” అని ఆడిగాడు.

“నిన్న రాత్రి కటిక చీకటి. చాలాసేపు వాన కూడా పడింది,” అన్నది చిలుక.

“చూశారా, బాబూ. నిన్న రాత్రి పండు వెన్నెల కాస్తే చీకటిగా ఉందట. చాలాసేపు వాన కూడా కురిసిందిట. ఒక్క చిన్న మబ్బుతుంపన్నా అకాశాన లేదు,” అన్నాడు ముసలయ్య న్యాయాధికారితో.

చిలుక అబద్దాలాడుతుందని నమ్మకం కుదిరి, న్యాయా ధికారి ముసలయ్యని నిర్దేషిగా ఎంచి, పంపేశాడు.

ఇంటికి వస్తూనే, ముసలయ్య తన చిలుకను వెళ్ళగొట్టేశాడు. అది అడవిలో ఉండే ఇతర చిలుకలను చేరుకుని, “ఛి, ఛి! మనుషులు చాలా పాపిష్ఠివాళ్ళు. వాళ్ళు అనమన్న మాటలే మనం అనాలి గాని, సొంతాన మన మేమీ మాట్లాడరాదు,” అని వాటితో చెప్పింది.