నాలుగో వంతు చెందుతుంది. నీ గాంధీవం వృథా, నీ పరాక్రమం వృథా. ఇక చల్లగా వచ్చిన దారి పట్టు,” అన్నాడు.

ఆయన వెంటనే కృష్ణుడి దగ్గిరికి మళ్ళీ బయలుదేరాడు. ఆయన వెనకగా అర్జునుడు మొదలైనవాళ్ళు కూడా బయలు దేరారు. సిగ్గుతో తల వంచుకుని, కంట తడిపెట్టుకుంటూ తన ఎడటికి వచ్చి నిల బడిన అర్జునుణ్ణి చూసి కృష్ణుడు, “ఈ మాత్రానికే ఇంత విచారం దేనికి? దీని కంతా వేరే కారణం ఉన్నది. దాన్ని నీకు తరవాత చెబుతాను,” అని, దారుకుణ్ణి పిలిచి రథం ఆయ త్తపరచమన్నాడు.

దారుకుడు కృష్ణుడి రధానికి తైబ్య, నుగ్గీవ, మేఘపుష్ప, వలాహకాలనేనాలుగు గురాలను పూన్ని, గరుడధ్వజం ఎత్తి తీసుకు వచ్చాడు. అర్జునుణ్ణి రథం తోల మని, కృష్ణుడా రథంలో ఎక్కి, ఉత్తరంగా బయలుదేరాడు. రథం అరణ్యాలనూ, కొండలనూ, నదులనూ దాటి వెళ్ళి సముద్ర తీరాన్ని చేరింది.

సముద్రుడు ప్రత్యక్షమై, కృష్ణుడికి అర్హ్యమిచ్చి, “మహానుభావా, ఏమిటి నీ ఆజ్ఞ?” అని అడిగాడు.

“మరేమి లేదు. నా రధానికి మార్గం ఇయ్యి,” అన్నాడు కృష్ణుడు.

దానికి సముద్రుడు, “దేవా, నేను తమకు దారి ఇచ్చినట్టయితే మిగిలిన వారికి తేలిక ఆయిపోనా? నేను దాటరాని వాణ్ణిగా సృష్టి చేసింది తమరే గద?” అన్నాడు.

“నాతో ఒకరికి పోటీ ఏమిటి? నేను చేసే పనులు మరొకరు చేయగలరా? నా కోసమూ, ఒక బ్రాహ్మణుడి కోసమూ నుపు దారి యివ్వక తప్పదు. నేను వెళ్ళి పోయాక దారి మళ్ళీ మూసేసి, ఎప్పటి లాగే ఉండు,” అన్నాడు కృష్ణుడు.

సముద్రుడు సమ్మతించి దారి ఇచ్చాడు. కృష్ణుడి రథం ఉత్తర కురుభూములు దాటి