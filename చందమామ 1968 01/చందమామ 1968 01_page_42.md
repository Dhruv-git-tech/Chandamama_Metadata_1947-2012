గ్రహపూజ చేసి, బ్రాహ్మణులకు బంగారు కప్పలు దానం చేసి, ప్రజలకు సంతర్పణ చేసినట్టయితే అన్ని దోషాలూ పోతాయి,” అని సలహా ఇచ్చారు. రాజు అలాగే చేయ నంకల్పించాడు.

ఫలాని రోజున సంతర్పణ జరుగుతుందని, అందరూ రావాలని ఊరూరా చాటింపులు జరిగాయి. ఈ చాటింపు విని కుమ్మరి మనిషిని పిల్లలు, “అవ్వా, రాజు గారు ఎందుకు సంతర్పణ చేస్తున్నారు?” అని అడిగారు.

“రాజుగారికి ఒక భార్య ఉండేది. ఆ భార్యకు పిల్లలు పుట్టకపోతే ఇంకో భార్యను చేసుకున్నాడు. ఆ రెండో భార్య గర్భిణి ఆయి, ఒకనాటి రాత్రి చక్కని బిడ్డలను ఇద్దరిని కన్నది. కాని ఎవరో గిట్టని వాళ్ళు ఆ బిడ్డలను ఏటి ఒడ్డున పారే యించి, చిన్నరాణికి కప్పలు పుట్టాయని చెప్పారు. రాజు వెర్రివాడై ఆ మాట నమ్మి, చిన్నరాణిని అడవికి పంపించి, ఆ పాపం పోయేటం దుకే ఇప్పుడు బంగారు కప్పలను బ్రాహ్మణులకు దానం చేసి, ప్రజలందరికీ సంతర్పణ చేస్తున్నాడు,” అని కుమ్మరి మనిషి బిడ్డలకు చెప్పింది.

“రాజుగారి బిడ్డలు ఏమయారవ్వా?” అని వాళ్ళు అడిగారు.

“ఎక్కడో నిక్షేపంగా పెరుగుతున్నారు,” అన్నది కుమ్మరిమనిషి.

“సంతర్పణకు మనం కూడా పోదామా, అవ్వా?” అని వాళ్ళు మళ్ళీ అడిగారు. కుమ్మరిమనిషి సరేనస్నది. కాని తీరా ఆ రోజున కుమ్మరిమనిషి తాను వెళ్ళటం మానుకుని, పిల్లలను మాత్రమే వెళ్ళమన్నది. వాళ్ళు భోజనాల దగ్గిర ఏం చెయ్యాలో చక్కగా బోధించి పంపింది. పిల్లలిద్దరూ తాము ఆడుకునే బొమ్మలను వెంట తీసుకుని సంతర్పణకు వెళ్ళారు.