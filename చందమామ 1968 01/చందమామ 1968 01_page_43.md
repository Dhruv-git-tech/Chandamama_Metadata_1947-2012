వాళ్ళు భోజనాల దగ్గిర తమ బొమ్మలను పక్కనే కూర్చోబెట్టుకుని కూర్చుని, వడ్డించే వాళ్ళచేత ఆ బొమ్మలకు కూడా విస్తాళ్ళు వేయించారు, వడ్డన కూడా చేయించారు.

వడ్డనవాళ్ళు బొమ్మలకు వడ్డన చెయ్యక పోతే, తాము భోజనం చెయ్యమని వాళ్ళను బెదిరించారు.

ఈ విషయం రాజుగారి దాకా వెళ్ళింది. ఆయన స్వయంగా వచ్చి, పిల్లలిద్దరినీ చూసి ముచ్చటపడి, “వెర్రిపిల్లల్లారా, బొమ్మలు భోజనం చేస్తాయా? ఎందుకిలా పేచి పెడుతున్నారు?” అని అడిగాడు.

వెంటనే పిల్లలు, “మనిషి కెక్కడన్నా కప్పలు పుడతాయా? రాజుగారు చిన్న రాణిగారిని అడివి కెందుకు పంపారు?” అని అడిగారు.

రాజు నెత్తిన పిడుగు పడ్డట్టయింది. ఆయన పిల్లలను లేవదీసి అవతలికి తీసుకు పోయి, “చిన్న రాణకి కప్పలు పుట్టటం మాట మీ కెవరు చెప్పారు?” అని అడిగాడు.

“మా అవ్వ చెప్పింది. అవ్వకు అంతా తెలుసు,” అన్నారు పిల్లలు.

రాజు కుమ్మరి మనిషిని పిలిపించి అడిగాడు. ఆమె తనకు తెలిసిన దంతా చెప్పి, మిగిలిన విషయాలను మల్లమ్మ నడగమన్నది. మల్లమ్మ బెదిరిపోయి నిజం చెప్పేసింది. ఆ పిల్లలిద్దరూ తన పిల్లలేనని రాజు గ్రహించాడు. ఆయన అరణ్యంలో ఉంటున్న ఇందువుతెని రప్పించి, తన పెద్ద రాణికి ఆక్కడ నివాసం ఏర్పాటు చేశాడు. ఇన్ని విళ్ళపాటు తన పిల్లలను పోషించటమే గాక, వారు తనకు దక్కే టందుకు యుక్తిపన్నిన కుమ్మరిమనిషికి గొప్ప ఈనాము ఇచ్చాడు.

తరవాత ఆయన, మనోవ్యాధులన్నీ తీరి, తన భార్యతోనూ, పిల్లలతోనూ ఎంతో కాలం సుఖంగా ఉన్నాడు.