ఒక లక్ష్మివారం సాయంకాలం రాఘవయ్య భార్య మేడ మీది నుంచి మెట్టుదిగి వస్తూ, “దీపాల్లెవు, ధూపాల్లెవు! ఆందరూ ఎక్కడ చచ్చార్రా?” అని కేక పెట్టింది.

అదే లక్ష్మిదేవి చెప్పిన గుర్తు!

రాఘవయ్య తన మనస్సులో లక్ష్మి దేవికి దణ్ణం పెట్టుకుని, “ఆహ! వెళ్ళి వస్తావా, తల్లి? వెళ్ళు,” అనుకుని తన భార్యతో, “నన్నేమీ అడగకు. ఇనప్పెట్టెలో ఉన్న దంకా ఉడ్చే నుకుని, నువూ, నీ పిల్లలూ మీ పుట్టించికి వెళ్ళిపొండి,” అని చెప్పి, ఆ రాత్రే వాళ్ళను పంపేశాడు.

రాజుగారు వేటకు వెళ్ళిన ప్పుడల్లా రాఘవయ్యను వెంట తీసుకుపోయేవాడు. రాఘవయ్య తన భార్యనూ, పిల్లలనూ పంపేసిన మర్నాడే రాజు వేటకు బయలు దేరుతూ రాఘవయ్యను కూడా తీసుకు పోయాడు. ఆ రోజు వేట ఏ మాత్రమూ నుఖంగా సాగలేదు. మధ్యాహ్న మయేసరికి రాజుగారు, వేటగాళ్ళు బాగా అలిసి పోయారు. ఎండవేళ రాజుగారు రాఘవయ్య తొడ మీద తలపెట్టుకుని ఒక చెట్టు నీడన నిద్రపోయాడు. వేటగాళ్ళు దూర చూరంగా చెట్ల కింద చేరారు.

ఆకస్మాత్తుగా చెట్టు మీది నుంచి ఒక కాకి రాజుగారి మెడ మీద రెట్ట వేసింది. గాఢవిద్రలో ఉండి రాజుగారు నిద్రలేవ లేదు. రాజుగారి తల కదిలించకుండా ఆ రెట్ట తీసే ఉపాయం తోచక రాఘవయ్య చాలా సేపు తికమక పడ్డాడు. ఇంతలో అతనికి రాజుగారి బొడ్డులో ఉన్న చిన్న బాకు కనిపించింది. రాఘవయ్య ఆ బాకును ఒర నుంచి తీసి, దానితో రాజుగారి మెడ మీద ఉన్న రెట్ట తీసేయబోయాడు. అంత లోనే రాజుగారు కళ్ళు తెరిచి, తన మెడ మీదికి వస్తున్న బాకును చూసి, “ద్రోహ! ద్రోహ!” అని కేకలు పెడుతూ లేచి