# నౌకరునియమాలు

గుండు భీమన్న జమీందారుగారి పిల్లను పెళ్ళాడి గొప్పవాడయాడు. ఆల్లుడుగారికి ప్రత్యేకంగా ఒక నౌకరు కురాడుండి, అతను చెప్పే పనులన్నీ చేస్తూండటం భావ్యంగా ఉంటుందని జమీందారుగారు అనుకున్నాడు. జమీందారుగారీ గుమాస్తా ఆల్లుడుగారి కోసం పది, పన్నెండేళ్ళ కురాణ్ణి ఒకణ్ణి పట్టుకొచ్చాడు. వాడికి ఏడాది కింత జీతం ఇచ్చేట్టూ, ఒక జత బట్ట లిచ్చేట్టూ మాట్లాడుకున్నారు.

ఆ సాయంకాలం భీమన్న తోటలో ఒంటరిగా ఉన్న సమయంలో నౌకరు కురాడి తండ్రి వచ్చి, “బాబుగారు, మా ఆబ్బాయిని తమరికి నౌకరుగా ఏర్పాటు చేశారు. వాడికి తిండీ, బట్టా బాగానే జరిగి పోతుందని నాకు తెలుసు ననుకోండి. జీతం డబ్బులుకూడా ఇస్తామన్న దాని కొక పాపలా ఎక్కువే ఇస్తారుగాని లోపం చెయ్యారు. అయితే రెండు విషయాలు తమరిని ముఖ్యంగా కోరదలిచాను,” అన్నాడు.

“ఓ, తప్పకుండా కోరు,” అన్నాడు భీమన్న.

“వాడికి ప్రతి శనివారమూ అభ్యంగనం అయేటట్టు తమరు చూడాలి,” అన్నాడు నౌకరు తండ్రి.

“ఆభ్యంగన మంటే ఏమిటి?” అని భీమన్న అడిగాడు.

“నూనెతో స్నానం చేయించాలి. ఈ మాట ఎందుకు తమతో ప్రత్యేకంగా మనవి చేస్తున్నానంటే, వాడు నూనె చూడ గానే పారిపోతాడు. నూనెలో ఎంతసేపు నానితే అంత మంచిది. అందుచేత బల పంతాన అయినా సరే వాడికి నూనె తలంటు పోయించాలి,” అన్నాడు నౌకరు తండ్రి.