సందులో నుంచి వచ్చి వాడు కూడా హాజరయాడు. “నన్నెందు కిలా వెంటాడు తున్నావురా, పాపిష్టి వెధవా?” అన్నాడు అలీషార్ కోపంగా.

“నేను కావాలని వెన్నంచి రాలేదు. నోరార్చుకు పోతున్నది, దాహనికి కాస్తనీరిప్పించండి, మిమ్మల్ని అల్లా కటా క్రైస్తాడు,” అన్నాడు క్రైస్తపుడు.

ఎంత నీచుడికైతేమటుకు దాహమంటూంటే నీరు నిరాకరించటం ఎలా? అలీషార్ తలుపులు తెరిచి ఇంటోకి వెళ్ళి, నీటి కూజా తీసుకుని మళ్ళీ బయటికి పోబోతూండగా జముర్రుద్ తలుపు తెరిచిన అలికిడి విని ఇవతలికి వచ్చి, “ఇవాళ ఇంత ఆలస్య మయిందేం? తివాసీ ఆమ్ముడు పోయిందా? కొన్నవాడు పరువైన వర్తకుడా, లేక ఊరూ పేరూ లేనివాడా?” అన్నది.

“ఇవాళ అంగళ్ళలో రద్దీ జాస్తి కావటం చేత కొంచెం ఆలస్యమయింది. తివాసీని పరువైన వాడికే అమ్మాను,” అని అలీషార్ బొంకాడు.

“ఆ నీ రెవరికి?” అని అమె అనుమానంగా అడిగింది.

“దళారీవాడికి. నాతో వచ్చాడు,” అంటూ అలీషార్ బయటికి వెళ్ళాడు.

కాని బానిస మనసులో ఎదో అరాటం సాగింది. ఏదో ప్రమాదం జరగబోతున్నట్టు ఆమెకు తోచింది.

క్రైస్తపుడు వీధిలో నిలబడక తల వాకిలి గుండా నడవలోకి వచ్చేశాడు.

“దొంగ వెధవా, నా అనుమతి లేకుండా నా యింట్లో కెలా ఆడుగుపెట్టావు?” అని అలీషార్ గద్దించాడు.

“నిలబడటానికూడా త్రాణలెక ఒక్క ఆడుగు లోపలికి వేశాను. ఇది నడవే గాని ఇల్లు కాదుగదా! ఇదీ వీధిలో జమే. ఒక్క కీణం విశ్రాంతి తీసుకుని నా దారిన నే పోతాను,” అన్నాడు క్రైస్తపుడు. అతను