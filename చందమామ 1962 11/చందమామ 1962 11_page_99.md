కుంటాడు కాబోలనుకుని అధికార్లు అన్నీ ఇప్పించి, స్టీమరు ఎక్కించి పంపారు.

కరణంగారు లంక చేరి, తెల్లకాగితాలన్నీ పుస్తకాలు కుట్టుకుని, గళ్ళు గీసుకుని, వ్రాత మొదలుపెట్టాడు. 10 కెరటాలు పడ్డుకు వచ్చినవి, అందులో 8 కెరటాలు తిరిగిపోయినవి; బకాయి 2 కెరటాలు—ఈ విధంగా తన యిష్టం వచ్చినట్టు వ్రాసుకు పోతున్నాడు. పుస్తకాలు నిండిపోతున్నాయి.

అంతలోనే ఈస్టిండియా కంపెనీవారి వర్తకపు ఓడ ఆ లంకకు వచ్చింది. కరణం గారు దాన్ని ఆపుచేసి, వంద రూపాయలకు చిత్తు రసీదు వ్రాసి, సొమ్ము తెమ్మని అడి గాడు. స్టీమరులో ఉండే దొర, “ఈ రసీ దేమిటి? నీ వెవరు?” అని అడిగాడు.

“సొమ్ము చెల్లించనిదే స్టీమరు రేవులో నుంచి కదలటానికి వీల్లేదు. నేను కెరటాల కరణాన్ని. ఇవిగో నా రికార్డు పుస్తకాలు,” అన్నాడు కరణంగారు.

దొర నూరు రూపాయలు ఇచ్చి రసీదు వెనక ఇంగ్లీమలో “కెరటాల కరణానికి ఇచ్చిన సుంకం” అని వ్రాసుకున్నాడు. ఇది మొదలు కరణంగారు అటుగా వచ్చిన ప్రతి ఓడ నుంచీ పందేసి రూపాయలు వసూలుచేశాడు. ఆయన ఇచ్చిన రసీదు లన్నీ ఇంగ్లండులో హెడ్డాఫిసుకు చేరాయి. ఆక్కడి ఆడిటర్లు చిత్తురసీదులే ఉన్నాయి, ఆచ్చురసీదులు పంపవలిసించనీ, లేకపోతే లెక్కలు తేలవనీ ఇండియాకు వ్రాశారు.

ఈ ఉత్తరం ఇండియా గవర్నమెంటు నుంచి, గవర్నరుకూ, రివిన్యూబోర్డుకూ వెళ్ళి చివరకు జిల్లా కలెక్టరు పద్దకు చేరింది.

తిరా విచారిస్తే చిత్తురసీదు లిచ్చినవాడు శిక్ష అనుభవిస్తున్న కెరటాల కరణం కామశాస్త్రి అని తేలింది. ఇంత సమర్థుడైన వాడికి శిక్ష అనవసరమనీ, కరణాల మామూళ్ళు లంచాలు కావనీ ప్రభుత్వం నిర్ణయించి, కామశాస్త్రి శిక్ష రద్దు చేసింది.