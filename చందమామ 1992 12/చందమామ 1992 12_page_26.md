అందుకు సూర్యముఖి, “మీ మాటకు అభ్యంతరం చెప్పను. అయితే, అందరు రాజకుమార్తెల్లా, స్వయంవరంలో నచ్చిన ఏ రాజకుమారుడి మెడలోనో హారం వేయడం నాకిష్టంలేదు. నన్ను కత్తియుద్ధంలో ఓడించిన వారినే వివాహమాడతానని చాటింపు వేయించు,” అన్నది.

శివసేనుడు కుమార్తె కోరికకు సంతోషించి అలాగే చేశాడు.

సూర్యముఖి వివాహాన్ని గురించిన చాటింపు సంగతి తెలిసి, ఎందరో రాజకుమారులు సంతోషంతో ఉప్పాంగి పోయారు.

సూర్యముఖిని కత్తియుద్ధంలో ఓడించి, తమ రాణిని చేసుకోవాలని వచ్చిన రాజకుమారులకు, ప్రత్యేకవిశ్రాంతి మందిరాలు ఏర్పరిచారు. రోజు కొకరు చాప్పున సూర్యముఖితో కత్తియుద్ధం చేయడానికి ఏర్పాట్లు చేయబడ్డాయి.

వారం రోజులు తిరిగే సరికి, వచ్చిన రాజకుమారులకు తాము తలబడబోయేది సామాన్యస్త్రీ కాదని పూర్తిగా తెలిసి పోయింది. సూర్యముఖి చేతిలోని ఖండం మెరుపు వేగంతో తిరుగుతూంటే, ప్రత్యర్థులకు వివాహం సంగతి తర్వాత, అసలు ప్రాణాలు దక్కుతాయా, అన్న కలవరం కలగసాగింది.

వచ్చిన రాజకుమారులలో, ఓడిపోయిన కొందరు సూర్యముఖి దగ్గిర సెలవు తీసు కుని తమ రాజ్యాలు చేరితే, మరికొందరు హడలిపోయి యుద్ధానికి తలపడకుండానే తమ రాజ్యముఖం పట్టారు. ఇంకా కొందరు ఆశచావక ఆమెతో యుద్ధంచేసి ఓడారు.

క్రాంతిపురి రాజ్యం యువరాజు జయంతుడికి కూడా, కత్తియుద్ధం పట్ల ఆసక్తి ఎక్కువ. అయితే అతడు అందరు యువ రాజుల్లాగా, సూర్యముఖిని తక్కువ అంచనా వేయలేదు. అతడాక సామాన్యుడిలా మారు వేషం వేసుకుని, సూర్యముఖి రాజ్యం చేరి, ఆమె కత్తియుద్ధంలో ఉపయోగించే మెళుకువలను నిశితంగా పరిశీలించ