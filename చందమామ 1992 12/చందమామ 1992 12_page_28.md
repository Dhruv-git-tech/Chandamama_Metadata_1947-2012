బేతాళుడు ఈ కథ చెప్పి, “రాజా, సూర్యముఖి తనను కత్తియుద్ధంలో ఓడించిన వాడిని వివాహమాడతానని ప్రకటించి కూడా, తనను ఓడించిన జయంతుడిని, ఎందుకు నిరాకరించింది? ఇందుకు ఆమెలో గల అహంకారంతో పాటు, అన్నమాట నిలుపుకోవాలన్న నిజాయితీ కూడా లోపించడం కారణంగా కనిపిస్తున్నది. ఇంతకుమించిన అసంబద్ధత ఏమంటే తనను ఓడించినందుకు జయంతుడిని అభినందించడం! ఇక, జయంతుడి సంగతి కోస్తే, అతడిలో ఆత్మాభిమానంవున్న లక్షణం కనిపించకపోగా, పూర్తిగా మందమతి ధోరణి బయటపడుతున్నది. అతడు మాట తప్పిన రాకుమారిపై కోపించక పోగా, నీవన్నది నిజం, అంటూ నమస్కరించి వచ్చిన దారిపట్టడం విచిత్రంగా లేదా? ఈ సందేహాలకు సమాధానం తెలిసి కూడా చెప్పకపోయావో, నీతలపగిలిపోతుంది,” అన్నాడు.

దానికి విక్రమార్కుడు, “జయంతుడు తక్కిన రాజకుమారులలాగా కాక, మారు

వేషంలో వచ్చి, సూర్యముఖి ఖర్చు ప్రాచ్యాన్ని పరిశీలించాడు. ఇది గురువు సామీ ప్యంలో శిష్యుడు అధ్యయనం చేయడం లాంటిది. ఇందువల్ల, ప్రత్యక్షంగా కాకపోయినా, పరోక్షంగా సూర్యముఖి, జయంతుడికి గురువు అన్నదానిలో సందేహానికి తావులేదు. అందువల్ల వారిమధ్య వివాహం ధర్మసమ్మతం కాదు. ఆ కారణంగానే సూర్యముఖి అతణ్ణి వివాహమాడ తిరస్కరించి, శిష్యుడిగా భావించి అభినందించింది. ఇదిగ్రహించడంవల్లనే జయంతుడు, ఆమెకు నమస్కరించి, సెలవిప్పించమని అడిగాడు. ఈ కారణం వల్ల, సూర్యముఖి అహంకారీ, నిజాయితీ పరురాలు కాదను కోవడం గానీ, జయంతుడు ఆత్మాభిమానం లేనివాడూ, మందమతీ అనుకోవడం గానీ పారబాటవుతుంది,” అన్నాడు.

రాజకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)

[అధారం : ఎన్.శివనాగేశ్వరరావు రచన]