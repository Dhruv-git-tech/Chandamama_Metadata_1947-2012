చందమామ

సంస్థాపకుడు : నాగిరెడ్డి

సంచాలకుడు : చక్రపాణి

ఆనందాన్ని పంచుకుందాం!

క్రిస్మస్ పండుగ సందర్భంగా ప్రపంచమంతటా ప్రజలు బంధుమిత్రులకు తమ క్రిస్మస్ శుభాకాంక్షలు తెలియజేసుకుంటారు. ఈ సమయంలో ఆనంద క్రిస్మస్ శుభాకాంక్షలతోపాటు, సుఖసంతోషాలు తీసుకురావాలనే నూతన సంవత్సర శుభాకాంక్షలు తెలియజేసే అందమైన లేఖలతో తపాలాకార్యాల యాలు నిండిపోతాయి!

అసలు శుభాకాంక్షలు తెలియజేసే ఈ అలవాటు ఎలా ఆరంభమయింది? తాను పొందే ఆనందాన్ని, అనుభవించే సుఖసంతోషాలను పదిమందితో కలిసి పంచుకోవాలను కోవడం మానవ స్వభావం. మనం నవ్వే చిరునవ్వయినా ఎదుటి వాళ్ళకు తెలుస్తుంది. వాళ్ళు నవ్వి తమ ఆనందాన్ని వ్యక్తం చేయకుండా ఉండలేరు. ఓర్వలేనిగుణం ఉన్నవాళ్ళు తప్ప, మిగతా అందరూ ఎదుటి వాళ్ళు సంతోషంగా ఉంటే చూసి ఆనందిస్తారు.

ఓర్వలేనిగుణం మనిషికి దుఃఖిం కలిగిస్తుంది. కాబట్టి దానిని దగ్గరికి రానీయకూడదు. మనసులో, మాటలలో, చేతలలో ఎదుటి వాళ్లకు హాని తలపెట్టకుండా, బాధలలో ఉన్న వాళ్ళను అదుకుంటూ, మంచి పనులు చేసే వాళ్ళను మెచ్చుకునే ఆరోగ్యకరమైన మనస్తల్వాన్ని పెంపాందించు కోవాలి. అప్పుడే అందరూ ఆనందంగా సుఖశాంతులతో జీవించడం సాధ్యమవుతుంది. మనుషుల మధ్య సమానత్వం ఉన్నప్పుడే ఈ సుఖ శాంతులు కలకాలం వర్ధిల్లుతాయి. కాబట్టి కేవలం పండుగలూ పర్వాల సందర్భంలో మాత్రమే కాదు; సర్వవేళలా మానవులందరూ సుఖశాంతులతో తులతూగా లన్న ఆకాంక్ష మన అందరి హృదయాలలోనూ ఉండాలి. అందుకోసం ప్రతి ఒక్కరూ కృషి చేయాలి!

సంపుటి 90

డిసెంబరు '92

సంచిక : 6

విడిప్రతి : 4.00

సంవత్సర చందా : 48.00