సింహనాదం చేసి, ద్వారంకూలేలా కాలితో గట్టిగా తన్ని బయటికి చచ్చాడు.

హనుమంతుణ్ణి చూస్తూనే రాక్షసులు, “మోసం!మోసం!” అంటూ కేకలు పెట్టారు. హనుమంతుడి భుజాల మీద వున్న రామ లక్ష్మణులు, రాక్షసుల మీద బాణవర్షం కురిపించసాగారు. రాక్షసులు హాహాకారాలు చేస్తూ చెల్లాచెదురుగా పారిపోవటం ప్రారం భించారు.

కాళికాలయం ముందు నిలబడి, తన ముఖ్యానుచరులతో మాట్లాడుతున్న మైరా వణుడు తలతిప్పి, హనుమంతుడి భుజాల మీద కూర్చుని ఉన్న రామలక్ష్మణులను చూస్తూనే పెద్దగా హుంకరించి ధనుర్చాలా తీసుకుని యుద్ధానికి సిద్ధమయ్యాడు.

రామలక్ష్మణులు ఇనుమడించిన ఉత్సాహంతో మైరావణుడి మీద బాణాలు ప్రయోగించారు. ఆ బాణం దెబ్బలు తగిలి మైరా వణుడి శరీరం నుంచి కారి కింద పడే ప్రతి

రక్తబిందువు నుంచి ఒక్కొక్క మైరా వణుడు పుట్టుకు రాసాగాడు. వాళ్ళు కూడా మైరావణుడిలాగే హుంకార ధ్వనులు చేస్తూ, రామలక్ష్మణుల మీద బాణ ప్రయోగం చేయసాగారు.

రామలక్ష్మణులు ఇదిచూసి ఆశ్చర్య చకితులై హనుమంతుడితో, “హనుమంతుడా, ఏమిటీ వింత? ఇంతమంది మైరా వణులను రక్తపుచుక్క నేల బడకుండా వధించటం ఎలా?” అన్నారు.

ఆ ప్రశ్నతో హనుమంతుడికి సువర్చలా దేవి చెప్పిన చంద్రసేన గుర్తుకు వచ్చింది. హనుమంతుడు ఒకటిరెండు మాటల్లో సంగతి రామలక్ష్మణులకు చెప్పి, ఆకాశం లోకి ఎగిరి, ఒక ఎత్తయిన చోట రామ లక్ష్మణులనుదించి, తాను చంద్రసేనవుండే భవనం కేసి వరుగు తీశాడు. రామలక్ష్మణులు, లక్షల సంఖ్యలో పుట్టుకొచ్చిన మైరా వణ మూక మీద ఎడా పెడా బాణాలు ప్రయోగిస్తూనే ఉన్నారు.