# మన సమకాలీన సాహిత్యం

కర్ణాటక ప్రాంతంలో పూర్వాచార పరాయణులయిన బ్రాహ్మణులున్న ఒక అగ్రహారంలో ప్రాణేశాచార్య నివసిస్తున్నాడు. ఆయన వేదపండితుడు; ఆచార సంప్రదాయాలకూ, కఠినమైన నీతినియమాలకూ కట్టుబడినవాడు. పక్షవాతంతో కాళ్ళు పడిపోయిన భార్యకు శ్రద్ధగా పరిచర్యలు చేస్తూ వస్తున్నాడు ప్రాణేశాచార్య.

అదే అగ్రహారంలో నారాయణప్ప అనే మరొక బ్రాహ్మణుడు ఉన్నాడు. వాడు నీతి బాహ్యమైన, సంప్రదాయ విరుద్ధమైన పనులన్నిటినీ చేసేవాడు. మద్యం సేవిస్తూ,

## అనంతమూర్తి 'సంస్కార'

మాంసం తింటూ, పెద్దలంటే ఏ మాత్రం గౌరవమర్యాదలు చూపేవాడుకాదు. వాడికొక అందమైన ప్రియురాలు ఉన్నది. ఆమె పేరు చంద్రి.

నారాయణప్ప హఠాత్తుగా మరణిస్తాడు. చంద్రి ఆ విషయాన్ని ప్రాణేశాచార్యకు తెలియజేసి, అతని అంత్యక్రియలకు ఏర్పాటు చేయమని వేడుకుంటుంది. అయితే, అదొక జటిలమైన నైతిక సమస్యకు దారితీస్తుంది.

నారాయణప్ప నీతి బాహ్యుడు. నీతి నియమాలను పట్టించుకోని వాడి శవాన్ని సంప్రదాయబద్ధులైన బ్రాహ్మణులు ముట్టుకోవచ్చా? వాడికి శాస్త్ర విహితమైన అంత్యక్రియలు జరపవచ్చా? అన్న విషయం వివాదాస్పదమయింది.

చంద్రి తన నగలన్నిటినీ బ్రాహ్మణుల ముందుంచి, భౌతికకాయానికి దహన క్రియలు జరపమంటుంది. అయితే, బ్రాహ్మణులు అందుకు సంకోచిస్తారు. ఈ