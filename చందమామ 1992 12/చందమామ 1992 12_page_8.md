## వార్తలు - విశేషాలు:

జకాప్తా
గ్యాటిమాలఁ

# నోబెల్ శాంతి బహుమతి

ఈ సంవత్సరం నోబెల్ శాంతి బహుమతి కూడా ఒక స్త్రీకే లభించింది. గత సంవత్సరం మియాన్ మార్ (బర్మా)కు చెందిన శ్రీమతి ఆంగ్సాన్ సూకీకి లభించింది. ఈయేడు, స్వదేశాన్ని వదిలి మెక్సికోలో ప్రవాస జీవితం గడుపుతూన్న గ్యాటెమాల వీరాంగన కుమార్తి రిగోబెర్టా మెంచూకు లభించింది.

ఆమెను గురించిన ప్రశంసాపత్రంలో, “స్వదేశంలోనూ, అమెరికా ఖండంలోనూ, ప్రపంచంలోనూ విభిన్న జాతుల మధ్య, సంస్కృతులమధ్య, సమాజాల మధ్య నెల కొన్న భేదాలనూ, ఘర్ణణలనూ తొలగించి, శాంతి సామరస్యాలను ఏర్పరచే అద్భుత శక్తికి ప్రతీకగా ఆమె ఉంటున్నది,” అని నోబెల్ అవార్డు కమిటీ పేర్కొన్నది.

ముప్పై మూడు సంవత్సరాల క్రితం, మెంచు ఒక పేద కుటుంబంలో జన్మించింది. గ్యాటెమాలాలో గత మూడు దశాబ్దాలుగా సాగుతూన్న అంతర్యుద్ధంలో ఛిన్నాచిన్నమైపోయిన కుటుంబం వాళ్ళది. పలు మధ్య, దక్షిణ అమెరికా దేశాలలాగే, గ్యాటెమాలా కూడా యూరపు దేశాల నుంచి వచ్చి స్థిరపడిన వారికీ-అంతకు పూర్వం నుంచే అక్కడ ఉన్న స్వదేశీయులైనరెడ్

ఇండియన్లకూ మధ్య ఏర్పడిన ఉద్రిక్తతనూ, ఘర్ణణలనూ అనుభవిస్తున్నది. 1970-80 సంవత్సరాలలో అక్కడి స్థానికులను దారు ణంగా అణచివేయడంజరిగింది. ధనికులైన భూస్వాములూ, సైనికులూ జరిపిన దారుణ మైన ఊచకోతలో మెంచు తన తల్లితండ్రులనూ, ఒక సోదరుణ్ణీ కోల్పోయింది. అప్పుడామె వయసు ఇరవై ఏళ్ళు మాత్రమే. అయితే, ఆ క్షణంనుంచి ఆమె, తన ప్రజల హక్కుల కోసం పోరాడడానికి పూను కున్నది. గ్యాటెమాలా సైనికులతో పోరాడవలసి రావడంతో ఆమె గెరిల్లా యుద్ధ