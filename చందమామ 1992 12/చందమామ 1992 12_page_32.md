మనదేశపు పక్షులు-జంతువులు:

అడవిగాడిదలు

బుద్ధిహనంగా ప్రవర్తించే వాళ్ళను గాడిదలని తిట్టడం, పరిహాసం చేయడం మనకు పరిపాటి. నిజానికి గాడిదలు అంత బుద్ధిహనమైనపే కావు. అవి గుర్రాల జాతికి చెందినవి. వాటిని పెంచేవాళ్ళ మాటలను, చేతలను గాడిదలు నులభంగా గ్రహిస్తాయి. అయితే, సాధారణంగా మనుషులంటే కాస్తా సంకోచం చూపుతాయి!

అడవిగాడిదలు మన దేశానికి మాత్రమే ప్రత్యేకమైనవి. ఇవి గుజరాత్ రాష్ట్రం కఛ్- రాన్ ప్రాంతంలో చాలా ఉన్నాయి. దాదాపు వెయ్యి చదరవు మైళ్ళు విస్తరించి వున్న చౌటు బంజరు భూమి రాన్. పూర్వకాలంలో అడవి గాడిదలు ఇక్కడే కాకుండా వర్షియా (ఈనాటి ఇరాన్), సిరియాలలో కూడా నివసించేవి. ఇప్పుడు అక్కడ అవి నశించి పోయాయి.

ఇంచుమించు నాలుగడుగుల ఎత్తు వరకు ఎదిగే ఈ 'ఆసియా అడవి గాడిదలు' బాదంకాయ రంగులో ఉంటాయి. మెడ పైభాగం నుంచి తోక వరకు ముదురు ఉదా రంగు జాలు ఉంటుంది. శరీరం అడుగు భాగం తెల్లగా ఉంటుంది. పాట్టిగా ఉండే మామూలు గాడిదల చెవుల కన్న ఈ అడవిగాడిదల చెవులు చిన్నవిగా ఉంటాయి. కాళ్ళీర్ లడక్ ప్రాంతంలో కనిపించే 'టిటెట్ అడవిగాడిదలు' ఎరుపు బూడిద రంగులో ఉంటాయి. అడవిగాడిదలు మనుషులను దూరంనుంచి చూడగానే అతి జాగ్రత్తతో, గంటకు 55 కి.మీ. వేగంతో పరిగెత్తి పారిపోతాయి!