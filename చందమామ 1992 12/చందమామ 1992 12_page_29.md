ఒకనాడు సోమరాజపురం గ్రామకరణం,
ఆయన నౌకరు వీరన్న పాలంనుంచి
ఇంటికి తిరిగొస్తున్నారు. వాళ్ళు రామా
లయం దగ్గిరకు వచ్చేసరికి, ఒక బ్రాహ్మణుడు వాళ్ళకు ఎదురుపడి, కరణంతో,
“అయ్యా కరణంగారూ, నమస్కారం! నేనీ ఊరుకు చాలాదూరపు ప్రాంతం వాడిని.
కాపుల ఇంట్లో పెళ్ళి చేయించడానికి వచ్చాను. మీ ఇంట్లో ఇంత బస, భోజనం ఏర్పాటు చేస్తే స్థిమితంగా వుండగలను, ఆపై మీదయ!” అన్నాడు.

కరణం ఆ బ్రాహ్మణుడి కేసి ఎగాదిగా
చూసి, “మనం తినే ప్రతి గింజమీద, మన
పేరు రాసుంటుందిట! మా ఇంట్లో బియ్యం
గింజల మీద, దేవుడు మీ పేరు రాశాడులా
వుంది. నా ఇంట మీరు భోజనం చేయడం
మహద్భాగ్యంగా భావిస్తాను,” అన్నాడు
సంతోషంగా.

“ధర్మప్రభువులు!” అంటూ బ్రాహ్మణుడు కరణాన్ని పాగిడాడు. తర్వాత ముగ్గురూ కలిసి కరణం ఇంటికి వచ్చారు.

ఆసమయంలో కరణంతో ఏదో పని
వుండి, ఆఊరి పురోహితుడు కరణంఇంటి
అరుగు మీద కూర్చుని వున్నాడు. కరణం
వెంటవున్న ఆ బ్రాహ్మణ్ణి చూసి ఆయన
విషయం తెలుసుకున్నాడు. ఇద్దరూ
మాటలసందర్భంలో తాముదూరపు బంధు
వులమని గ్రహించారు.

అప్పుడు పురోహితుడు, కరణంతో,
“అయ్యా! మీరు వెంటపెట్టుకు వచ్చిన
ఈయన, నాకు చుట్టమవుతాడు. చుట్టానికి
చూస్తూ చూస్తూ నేను భోజనం పెట్టకుండా,
మీ ఇంటిదగ్గర వుండమనడం న్యాయం
కాదు. కాబట్టి అన్యధా భావించక, తమరు
అనుమతించితే, మా ఇంటికి తీసుకు
పోతాను,” అన్నాడు.