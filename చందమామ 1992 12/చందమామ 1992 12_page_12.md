చిరుతను చంపాడు గాని, రాణీ భయంతో కంపించి పోవడంతో పురిటినాప్పులు ప్రారంభమయ్యాయి. మరిడమ్మ, ఆమెను గుడిసెలోకి తీసుకుపోయి పురుడుపోసింది. రాణీ ఒక కురూపి ఆడపిల్లను కని, బిడ్డను కళ్ళ చూడకుండానే కన్ను మూసింది.

రాజుగారు, ఆ కురూపి తన బిడ్డగా నలుగురికీ చూపించడం ఇష్టంలేక, అంతః పురంలోని ఒక రహస్యమందిరంలో వుంచి, బయటి ప్రపంచం తెలియకుండా పెంచాడు. ఆ కురూపిరాకుమారి ఇప్పుడు యుక్త వయస్కురాలయి, రాజు గారికి ఆమె వివాహం గడ్డు సమస్యగా తయారయింది.

పురుడుపోసినాభిమానంతో, మరిడమ్మ అప్పుడప్పుడూ రాజభవనానికి వెళ్ళి, రాకు మారిని పలకరించి వస్తూంటుంది.

మర్నాడు తెల్లవారుతూనే మరిడమ్మ, పంజరంలో వున్న ఒక రామచిలకను తీసు కుని రాజుగారి దగ్గిరకు వెళ్ళింది. రాజు మెను చూసి, “ఏం, మరిడమ్మా! చిలకను వెంట తెచ్చావేం?” అని అడిగాడు.

“నేను లోగడ వచ్చినప్పుడు, రాకుమారి చిలక కావాలన్నది, మహారాజా!” అంటూ బొంకేసింది మరిడమ్మ.

రాకుమారి పంజరంలో వున్న చిలకను చూసి మురిసిపోతూ, “దీనికోసం బంగారు పంజరం చేయిస్తానవ్వా!” అన్నది.

“హాయిగా అడవుల్లోనూ, పళ్ళతోటల్లోనూ తిరిగే రామచిలక, నువ్వు బంగారు పంజరంలో బంధిస్తే సుఖంగా వుండగలదా?” అన్నది మరిడమ్మ.

“అడవులూ,తోటలూఎక్కడవుంటాయి? ఎలా వుంటాయి?” అని కుతూహలంగా అడిగింది రాకుమారి.

“అవన్నీ నాతో పాటు పస్తే చూపిస్తాను. అక్కడ ఎవరడిగినా, నువ్వు నా మనమ రాలివని చెప్పాలి. నిన్నిలా తీసుకెళితే, మీ నాన్న నా తల నరికి కోట గుమ్మానికి వేలాడ దీస్తాడు. నిన్ను చిలకగా మార్చి నావెంట తీసుకు వెళతాను, సరేనా?” అన్నది మరిడమ్మ.