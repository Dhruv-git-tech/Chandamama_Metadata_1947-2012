రాకుమారి ఆనందంగా తన భవనానికి వెళ్ళిపోయింది. మర్నాడు తిరిగి ఆమె రాగానే, మరిడమ్మ, పార్థుడితో, “అల్లుడూ నా మనమరాలొచ్చింది. పెళ్ళిముహూర్తం కూడా పెట్టేశాను. ఒకసారి నీ కాబోయే భార్యనుచూడు,” అంటూ మంత్రం చదివి, పార్థుడి కళ్ళను తాకింది.

పార్థుడు కళ్ళు తెరిచి, “ఆహా, నాకు చూపాచ్చింది!” అంటూ మరిడమ్మ పక్కనే వున్న, కురూపిరాకుమారిని చూసి చప్పున తలదించుకున్నాడు.

“నా మనమరాలిరూపం, నీకునచ్చలేదా ఏం?” అని అడిగింది మరిడమ్మ.

“నీ మనమరాలంటే, నాకు పంచ ప్రాణాలు. అయితే ఆమె వికారరూపం...” అంటూ నసిగాడు పార్థుడు.

మరిడమ్మ, ఒక చిన్న అద్దం తెచ్చి పార్థుడికిచ్చింది. పార్థుడు అందులో తన ముఖంచూసుకునిభయంతో కెవ్వుమంటూ అరిచాడు. వాడి రూపం వికృతంగా మారిపోయింది.

“అల్లుడూ! ఇప్పుడు చెప్పు, నా మనమ రాలు నీకు తగిన జోడే గదా?” అంటూ నవ్వింది మరిడమ్మ.

పార్థుడు తలవంచుకుని కొద్దిసేపు ఆలోచించి, “అత్తా, నాలోవున్న మూర్ఖత్వాన్ని పారదోలావు. ఈ పెళ్ళి నేను మనస్ఫూర్తిగా చేసుకుంటాను!” అంటూ మరిడమ్మ అందించిన బంతిపూల దండను కురూపి రాకుమారి మెడలో చేశాడు.

ఆశ్చర్యం! ఆ మరుక్షణం, కురూపి రాకుమారి బంగారు దేహచ్ఛాయతో, అతి లోకసుందరిలా మారిపోయింది. ఆ క్షణమే పార్థుడికి తన పూర్వరూపం వచ్చేసింది.

మరిడమ్మ ద్వారా జరిగినదాని పూర్వా పరాలు విన్న రాజు, రాజ్యం కోసం కాక, కోరి కురూపిగా వున్నప్పుడు తన కుమార్తెను వివాహమాడిన పార్థుణ్ణి ఎంతగానో మెచ్చు కున్నాడు. ఆ తర్వాత కొంత కాలానికి, రాజు కాలధర్మం చెందగా, పార్థుడు రాజై ఎన్నో సంవత్సరాల పాటు ప్రజారంజకంగా రాజ్య పాలన చేశాడు.