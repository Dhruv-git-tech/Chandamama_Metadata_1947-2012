ఐశ్వర్యపుసంచి

కేశవయ్య, జానకమ్మలకు చంద్రం ఒక్కడే సంతానం. స్వతహాగాతెలివైన వాడైనప్పటికీ, చంద్రం తన సోమరితనం వల్ల, నలుగురి లోనూ చులకన కాసాగాడు. ఇలావుండగా, ఒకసారి జానకమ్మ తమ్ముడు సూరయ్య, అక్కగారిని చూసి పోవడం కోసం వచ్చాడు. తమ్ముడితో కష్టసుఖాలు మాట్లాడుతూ, కొడుకు గురించి కూడా చెప్పుకుని, కళ్ళ నీళ్ళు పెట్టుకున్నది జానకమ్మ.

సూరయ్యకు మేనల్లుడంటే దాలా అభిమానం. అతడు తన కూతురు పార్వతిని, చంద్రానికిచ్చి పెళ్ళిచెయ్యాలని కూడా ఆశపడుతూండేవాడు. ఆ కారణంగా అతడు వచ్చిన మర్నాడు, చంద్రాన్ని పిలిచి దగ్గిర కూర్చోబెట్టుకుని హితబోధచెయ్యబోయాడు.

అయితే, చంద్రం మొదట్లోనే మేనమామను అడ్డుకుంటూ, “అమ్మా, నాన్నలంటే అభిమానమూ, వారిని సుఖపెట్టా

లనే కోరికా నాకులేవనుకుంటే, నువ్వు పారబాటు పడ్డట్టే, మామయ్యా! కాస్త ఆలస్యమైనా, అనంతైశ్వర్యాన్ని సంపాదించి, అమ్మనూ, నాన్ననూ సుఖపెట్టాలన్నదే నా కోరిక,” అన్నాడు.

ఆ మాటలకు ఆశ్చర్యపడుతూనే సూరయ్య, “ఇప్పుడు నీకు డబ్బుకు లోటే మొచ్చింది? నీ తండ్రికున్న ఆస్తికంతకూ నువ్వే వారసుడివి. నాకున్న ఒక్కబిడ్డనూ నీకు కట్టబెట్టి, నాఆస్తికూడా పూచిక పుల్లతో సహా నీకు అప్పచెబుతాను. అదంతా నీకు చాలదా?” అని ప్రశ్నించాడు.

మేనమామ మాటలకు చంద్రం, ఒక్క క్షణం మౌనం వహించి, చివరకు కొద్దిపాటి సంకోచంతోనే, “అసలుసంగతి నీకు ఇప్పుడే చెప్పడం మంచిది, మామయ్య! పార్వతిని నేనుచేసుకోలేను. మాలతిని చేసు కోవాలని నిర్ణయించుకున్నాను,” అన్నాడు.