సమయం వస్తే తప్ప సామాన్యంగా ఆయన
బయటికే రారు," అని చెప్పారు.

మరునాడు, మహామల్లు బసకు సమీపం
లోనే ఒక ప్రత్యేక భవనం ఏర్పాటు చేశారు.
దానికి ఒక బ్రహ్మాండమైన సింహద్వారం
అమర్చారు. ఇది చూసి ఆశ్చర్యపడి,
“ఏమిటి?” అని అడిగాడు మహామల్లు.

అందుకు సేవకులు, “ఏమున్నదండి?
మా గుండూమల్లుగారు దయచేస్తారు.
మామూలుగుమ్మం సరిపోదు వారికి! అందు
కనే ఆ సింహద్వారమూ, ఆ భవనమున్నూ,”
అని బదులు చెప్పారు.

భవనాన్ని సిద్ధం చేసే పనివాళ్లతో మేస్త్ర,
“ఒరేయ్, బాగా గట్టిగా దిమ్మిశ కొట్టండి.
మన గుండూమల్లుగారు గనక, అడుగులు
వేశారంటే నేల దిగబడిపోయి గోతులు
పడుతుంది సుమా. జాగర్తు!” అంటూ మాటి
మాటికీ హెచ్చరించసాగాడు.

మహామల్లు చూస్తూవుండగానే గంగాళాల
నిండా బాదంపప్పులూ, వస్తాదులు తినే
పదార్థాలూ వచ్చిపడుతున్నాయి.

ఈ అట్టహాసమంతా కనిపెట్టుతూనే
వున్నాడు మహామల్లు. ఆ మరునాడు గుండూ
మల్లుగారు ఈ కొత్త భవనంలో దిగుతారన్న
వార్త నగరమంతటా మారుమోగింది.

అన్నట్టుగానే, మరుసటి ఉదయానికల్లా
ఇరవై ఎనిమిది గుర్రాలు లాగేటటువంటి
ఒక చిత్రమైన పెద్దబండి వచ్చి భవనం
వాకిట నిలిచింది. ఆ తరవాత మంత్రి
ఏర్పాటు చేసిన ప్రకారం పరివారమంతా,
“చండప్రచండ దోర్దండ గుండూమల్లుగారికీ
జై!” అంటూ పెద్దగా ఘోష పెట్టారు.
మల్లుగారికి స్వాగతమివ్వటానికని మహారాజు
గారు స్వయంగా ఆ బండి వద్దకు వచ్చారు.

ఇంతలో ఒక భటుడు, రాజుగారి వెంట
వున్న మంత్రి దగ్గరకు వచ్చి, “అయ్యా,
మహామల్లుడు బసలో లేడు! ఎటో వెళ్ళినట్టు
కావలావాళ్ళు చెబుతున్నారు!” అన్నాడు.

అప్పుడు మంత్రి చిన్నగానవ్వి, రాజుతో,
“మహారాజా! మన పథకం పారింది. ఆ
మహామల్లు, ఈసరికి మన రాజ్య సరిహద్దులు
దాటుతూ ఉంటాడు!” అన్నాడు.