వ్యామోహముంటే, అదే రాక్షసులకు బలాన్నిస్తుంది. ప్రజలు నేరాలు చేస్తుంటే, అదే రాక్షసులకు ఆహారాన్నిస్తుంది. రాక్షస మంత్రి పుణ్యమా అని మనమీ రెండు సత్యాలనూ గ్రహించాం. తమరు రాక్షసుణ్ణి రాజ్యం విడిచి పామ్మని శాసించండి. అంద రికీ మేలు జరుగుతుంది,” అని సలహా ఇచ్చాడు.

రాజవర్మ, రాక్షసుణ్ణి రాజ్యం విడిచి పామ్మన్నాడు. వాడు ఆగ్రహించి రాజును పట్టుకోబోయాడు. వెంటనే రాజవర్మ సైనిక బలమంతా ఒకటై రాక్షసుడికెదురు తిరిగింది. అంతమంది సైనికులు ఆయు ధాలు పైకెత్తి మీదికి వచ్చేసరికి, అంతపెద్ద రాక్షసుడూ భయపడి ప్రళయపర్వతం కేసి పరుగు తీశాడు.

ఇదిచూసి రాజవర్మ పరమానందం చెంది, ధర్మచింతనుడితో, “మహామంత్రీ! నేను దురాశ కొద్దీ మీకు చాలా అన్యాయం చేశాను. నా దాయాది అవకాశవర్మ మాటలు నమ్మి ప్రళయపర్వతానికి వెళ్ళడం వల్లనే

ఈ చిక్కులన్నీ వచ్చాయి. నాకూ రాజ్య ప్రజలకూ కూడా ఘోర ప్రమాదం జరగ నున్న దశలో, మీరు వచ్చి నన్నూ, ప్రజలనూ కాపాడారు, తమకెంతో కృతజ్ఞుణ్ణి! గతాన్ని మరిచిపాండి,” అన్నాడు.

ధర్మచింతనుడు, రాజవర్మకు నమస్క రించి, “ప్రభూ! మానవులు తమలోతాము కలహించుకుంటేనే, రాక్షసుల బలానికి విలువ లభిస్తుంది. మానవులంతా ఒక్కటై ఎదురుతిరిగితే, ఎలాంటి రాక్షసుడైనా వెన్ను చూపి పారిపోక తప్పదు. రాజులు సైనిక బలాన్ని రాక్షస వినాశనానికి తప్ప, రాజ్య విస్తరణకుపయోగించకూడదు. ఇకమీదట మీరు చక్రవర్తికావాలన్న ఆకాంక్షను విడిచి పెట్టి, దేశంలో మానవ రూపధారులై వుండి మనుషుల్ని పట్టి పీడిస్తున్న రాక్షసుల్ని గుర్తించి పట్టి నిర్మూలించండి,” అన్నాడు.

రాజవర్మ, ధర్మచింతనుణ్ణే తిరిగి మంత్రిగా నియమించి, ఆయన సలహా లతో చక్కగా రాజ్యపాలన చేసి, మంచి పరిపాలకుడుగా కీర్తి గడించాడు.