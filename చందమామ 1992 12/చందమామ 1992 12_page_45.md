రామలక్ష్మణులనే బలి కోరుతున్నావా?”
అని రౌద్రంగా గర్జించాడు.

ఆ వెంటనే కాళికాదేవి సౌమ్యరూపంతో ప్రత్యక్షమై, “హనుమంతుడా! మైరావణుడి ఆయువు తీరిపోయే కాలం సమీపిస్తున్నది. నీకు జయం కలుగుతుంది,” అని ఆశీల్వర్య దించి, అంతర్ధానమైంది.

హనుమంతుడు ఆ మాటలకు చాలా సంతోషించి, గర్భగుడి లోపలి తలుపులు బిగించి కాళీవిగ్రహం వెనుకకు చేరి, జరగ బోయే దాని కోసం నిరీక్షించసాగాడు.

ఆ సమయంలో మైరావణుడి రాణి వాసంలో చాలా సందడిగా ఉన్నది. అక్కడ రామలక్ష్మణుల బలి అనంతరం, చంద్ర

సేనతో మైరావణుడికి జరగబోయే వివాహం కోసం పెద్ద ఎత్తున సన్నాహాలు సాగుతున్నాయి. రాణివాసం పాలకురాలు కంటకి అనే రాక్షసి. అది చంద్రసేనకు అలంకరణలు చేస్తూ, మధ్య మధ్య ఆమెను బుగ్గ పోట్లు పాడుస్తూ, మైరావణుడి మంత్రశక్తుల గురించీ, గొప్పదనాన్ని గురించీ తెగ వాగుతున్నది.

భవనప్రాంగణంలో పెద్ద కోలాహలం బయలుదేరింది. రామలక్ష్మణులు ప్రతిమా కారాల నుంచి మామూలు స్వరూపంలోకి మార్చబడ్డారు. వాళ్ళనిద్దరినీ ఒక బండి మీద ఎక్కించి, పాడవాటి కొయ్య కర్రలకు తాళ్ళతో గట్టిగా బిగించి కట్టారు. వాళ్ళ శరీరాలు ఎర్రని జపాపుప్పాలతో అలంకరించబడ్డవి. బండిని కాళ్ళుగల భూత సర్పాలు ఈడుస్తున్నవి. రాక్షసులు, రామ లక్ష్మణులను పెద్ద ఊరేగింపుతో కాళికాలయానికి తీసుకుపోతున్నారు.

రాక్షసులు పెట్టే కేకలు విని, దానికి కారణం ఏమిటో గ్రహించిన చంద్రసేన చివాలున లేచి, కంటకి వారించే లోపలే భవనప్రాంగణం దాటి, వీధిలోకి పరిగెత్తింది. ఆమె పసుపుబట్టలతో ముఖానికి ఎర్రటి సిందూరం పూయబడిన రాముడు కంటబడగానే గుండెలు అవిసి కూలిపడి మూర్ఛపోయింది.