చంద్రం తడుముకుంటూ, “నా మంచి తనం ఒక అర్హత కాదా, స్వామీ?” అని ప్రశ్నించాడు.

“అంటే-లోకంలో మంచి వాళ్ళందరూ కష్టించకుండా వచ్చే ఐశ్వర్యానికి అర్హులే సంటావా?” అని ఎదురు ప్రశ్నించాడు శివాసందస్వామీ.

ఈసారి చంద్రం తడుముకోకుండా, “మంచితనానికి తెలివీ, దైర్యం కూడా వుండాలి. నేను దీని సహాయంతో నా కుటుంబాన్ని సంతోష పెట్టడమే గాక, కల్పువృక్షమూ, కామధేనువూ వున్న విక్రమార్క మహారాజులాగా, ఎన్నో ప్రజోపయోగ కరమైన కార్యాలు చేస్తాను. బీదలను ఆదుకుంటాను,” అన్నాడు.

అందుకు శివాసందస్వామినవ్వి, “సువ్వు ఎంత అమాయకుడివో, విక్రమార్కుడితో నిన్ను పోల్చుకోవడంలోనే తెలుస్తున్నది! నీబుద్ధి మాటలద్వారా జ్ఞానార్జన చెయ్యకలి గింది కాదని గ్రహించిన నేను నీకీ సంచి ఇచ్చాను. అనుభవం ద్వారా నీకు పాఠం నేర్పదలచాను. నా ఊహ ప్రకారం సువ్వు పక్షం రోజుల లోపలే, ఈ సంచి నాకు తిరిగి ఇవ్వడానికి తహతహలాడతావు. అప్పటికి నేను ఇక్కడికి యాబై క్రోసుల దూరంలో వున్న శాంతివనంలో వుంటాను. అక్కడికి రా! నీకు శుభం జరుగు గాక!” అని

ఆశీర్వదించి అక్కడి నుంచి బయలు దేరాడు.

మర్నాటికల్లా చంద్రానికి లభించిన సిరి గురించి ఊరంతా తెలిసిపోయింది. అతడి స్నేహితుడు కైలాసం, చంద్రాన్ని అభినందిస్తూ, “ఒరే చంద్రం! వజ్రాలహారం కావాలని, నా భార్య ఏనాటినించో కోరుతున్న సంగతి, నీకు తెలుసుగదా? బడుగుజీవిని; దానికోర్కె తీర్చలేకపోయాను. ఇప్పుడు నీ చెల్లెలి కోర్కె తీరుస్తావో లేదో, అంతా నీ ఇష్టం!” అన్నాడు.

ఈ విధంగా చంద్రాన్ని ఎరిగిన ప్రతి ఒక్కరికీ అవసరాలూ, బాధలూ పుట్టుకు రాసాగాయి. అందరూ తలొక కారణం