కురూపిరాకుమారి

రాజుపాలెం అనే ఒక కుగ్రామంలో పుండే పార్థుడనే యువకుడికి, ఇక ఆ గ్రామంలో వుండాలనిపించలేదు. తండ్రి చేసిపోయిన అప్పులు తీర్చడానికి, ఉన్న ఒక్కఇల్లూ అమ్మవలసివచ్చింది. వాడు బతుకుతెరువు కోసం, ఒకనాటి సూర్యోదయంవేళ, ఆ గ్రామంవదలి, రాజధానినగరానికి ప్రయాణ మయ్యాడు.

మధ్యాన్నానికల్లావాడు అడవిమధ్యవున్న చింతలదిబ్బ ప్రాంతంచేరాడు. అక్కడ దిబ్బ మీద గుడిసె ఒకటి వున్నది. మంచినీళ్ళ కోసం వాడు ఆ గుడిసెను సమీపించాడు. ఆ గుడిసె మంత్రాల మరిడమ్మది. పాతి కేళ్ళుగా, ఆమె ఆ గుడిసెలో ఒంటరిగా నివసిస్తున్నది.

పార్థుడు నాలుగుసార్లు గట్టిగా కేకవేసి పిలిచాక, మంత్రాలమరిడమ్మ, గుడిసె తలుపులు తీసి బయటకు వస్తూ, “ఎవడై

వాడు? ఏమా దైర్యం? నా అంతదాన్ని, అలా కేకవేసి పిలవడమే, ఆ!” అన్నది కోపంగా.

మరిడమ్మ నుదుటి మీద పెద్ద ఎర్రని బొట్టు, మెడనిండా రకరకాల పూసల దండలు, జడలుకట్టిన రాగిరంగు జుట్టు, పిల్లికళ్ళు, తీవ్రమైన కంఠస్వరం — ఇవన్నీ చూసి కాస్త భయపడ్డాడు పార్థుడు.

అయితే, వాడు తనని తాను సర్దుకుని, “మాంచి ఎండనపడివచ్చాను. కాసిని మంచి నీళ్ళిచ్చి పుణ్యంకట్టుకో అత్తా!” అన్నాడు.

అదివిని మరిడమ్మ, “వరసలు కలిపే వాళ్ళంటే, నాకు చచ్చేంత చిరాకురా, అబ్బీ! సరే, నీళ్ళేంఖర్మ! ఏకంగా కోడికూర, రాట్టెలు తిని కాస్సేపు నడుం వాల్చి చల్లపడ్డాక వెళు దువు గాని, లోపలికి రా!” అంటూ గుడిసె లోకి దారితీసింది.

అక్కడ మరిడమ్మ పెద్ద విస్తారిలో వడ్డించిన కోడి కూరా, రాట్టెలు తింటూ