చంద్రసేనను అనుసరించి వస్తున్న కంటకి, ఇదిచూసి ఎక్కడలేని కోపంతో కొరడా తీసుకుని మూర్ఛలో వున్న చంద్ర సేనను ఎడాపెడా కొట్టటం ప్రారంభించింది. కాని ఎంతకూ చంద్రసేనలో చలనం కన బడకపోయేసరికి విసిగి, ఆమెను ఎత్తుకు పోయి భవనంలోని ఒక గదిలో బంధించింది.

కంటకి, కాళికాదేవి పాదతీర్థ ప్రధాన అర్చకురాలు. ఆ పని చూసేందుకామె ఆలయంలోకి పరిగెత్తింది. మైరావణుడు గాని, అహిరావణుడు గాని దేవీపాద తీర్థమని పిలవబడే మద్యాన్ని కంటకి చేతి మీదుగా తాగవలసిందే.

రాక్షసులు, కాళిని మద్యంతో అభిషేకించటం మొదలు పెట్టారు. గుండ్రని రంధ్రంలో నుంచి ధారగా పడుతున్న మద్యాన్ని చూసి హనుమంతుడు అని హ్యాంచుకుని, గర్భాలయం ఎత్తున దేహాన్ని పెంచి, “ఇక మద్యాన్ని ఆపి, పాలతో అభిషేకించండి!” అని కాళి మాట్లాడు తున్నట్టుగా అరిచాడు.

హనుమంతుడు. ఇలా అనగానే దేవాలయం వెలువల కోలాహలం ఒక్కసారిగా ఆగిపోయింది. కాళి మద్యం వద్దనటం రాక్షసులందరికీ ఆశ్చర్యం కలిగించింది. సోమసూత్రంగుండా, తీర్థకుండంలోంచి

పడే మద్యాన్ని తాగేందుకు పానపాత్రలతో రాక్షసులు సిద్ధంగా వున్నారు.

బండిమీద తాళ్ళతో కట్టబడి వున్న రాముడు, లక్ష్మణుడి కేసి చిరునవ్వు నవ్వాడు. కంటకి, మైరావణుడి కేసి దిగాలు పడుతూ చూసింది. మైరావణుడు ఎక్కడ లేని ఆశ్చర్యంతో కళ్ళింత చేసి పక్కనే వున్న అహిరావణుడి కేసి చూశాడు. అహిరావణుడు తలపంకించి, “తమ్ముడా మైరావణా! ఇందులో ఆశ్చర్యపడవలసిం దేమీ లేదు. రామలక్ష్మణులు సాత్విక మూర్తులు గదా! మద్యానికి ఈ సాత్వికాహారం కొరగానిదవు తుంది. అందుకే దేవి పాలు కావాలంటు న్నది,” అన్నాడు.