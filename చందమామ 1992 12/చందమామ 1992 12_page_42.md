“నేనేనండి!” అంటూ రైతు కూతురు లోపలినుంచి వచ్చిన వాళ్ళను చూసి, “కన పడనిది లోపల బాగానే ఉంది. అంతటా వెలుగే, చీకటి ఏమీ లేదు,” అన్నది.

రాజుకామె మాటలేమీ అర్థంకాక మంత్రి కేసి చూశాడు. మంత్రి ముఖాన చిరునవ్వు చూస్తే ఆయనకు ఆ పిల్ల మాటలు అర్థమైనట్టు కనబడింది.

“మీ నాన్న ఎక్కడ?” అని మంత్రి ఆ పిల్లనడిగాడు.

“పైకెక్కి సూర్యదేవుడి కన్ను కప్ప బోయాడు,” అన్నదామె.

“మీ అమ్మ ఏమయింది?” అని అడిగాడు మంత్రి.

“బావిస్తంభం నీటినుంచి డబ్బు లేరుకు రాబోయింది,” అన్నదామె.

“అయితే నువ్వేం చేస్తున్నావు?” అని మంత్రి మళ్లీ అడిగాడు.

“బంగారం నుంచి వెండి తీసి అగ్గిలో పెట్టాను. అన్నీ మోసే మొద్దుకు ముద్దవేసి మెరుగు పెడుతున్నా,” అన్నదామె.

“మేం వస్తామని మీ నాన్నకు తెలి యదా?” అన్నాడు మంత్రి.

“తెలుసునండి. పదిమంది, పదిమంది ముందు నోటికి రెండు తక్కువై నందుకు నోరు తెరవటానికి సిగ్గేసి, చెయ్యి చూపి స్తాననీ, మిమ్మల్నింకో పదిసార్లు రెప్ప మూసి తెరవమనీ అన్నాడండి,” అన్నదా అమ్మాయి.



“సరే! ఇంతకూ మేమెవరమో నీకు తెలుసునా, అమ్మా?” అని మంత్రి అడిగాడు.

“తెలుసునండి! మూడు క్షకారాలు!” అంటూ ఆపిల్ల నమస్కారం చేసింది.

“సరే, నీవు పోయి నీ పని చూసుకో!” అని మంత్రి ఆమెతో అని, పోదామన్నట్టుగా రాజుకు సైగ చేశాడు.

రాజూ, మంత్రీతిరిగి వచ్చేటప్పుడు రాజూ మంత్రితో, “ఆ పిల్ల అన్నది నాకు ఒక్కటీ అర్థం కాలేదు. నీకేమన్నా తెలిసిందా?” అని అడిగాడు.