భయపడకుండా, “మునివర్యా! నేనీ సమీప దేశ రాజును. నా పేరు రాజవర్మ. తమరిక విచిత్ర వేషధారణ విడిచి, నాకోరిక తీర్చ ప్రార్థన,” అంటూ నమస్కరించాడు.

ఈ మాటలకు రాక్షసుడు ఆశ్చర్యపోయి, రాజువంక ఎగాదిగా చూసి, “రాక్షసుడిలో మునిని చూడగల నీ కళ్ళు చిత్రమైనవి. కానీ, నువ్వు రాజువని తెలిసింది కాబట్టి, ఒక షరతు మీద నిన్ను విడిచి పెడతాను. నన్ను మంత్రిగా చేసుకుని నీ రాజ్యానికి తీసుకు వెళ్ళు. నా సలహా సంప్రతింపులు లేకుండా ఏ పనీ చేయనని మాట ఇవ్వు. లేదా ఇప్పుడే నిన్ను భక్తించి నా కడుపు నింపు కుంటాను. వెంటనే బదులు చెప్పు!” అన్నాడు హుంకరిస్తూ.

రాజవర్మకు ఏంచేయాలో పాలు పోలేదు. వ్యవహారం చూడబోతే రాక్షసుడు నిజం రాక్షసుడే కానీ, మహాముని అనిపించడం లేదు. వాడు రాక్షసుడే అయితే తనకు మంత్రి కావడం వల్ల, తన బ్రతుకు దినదినగండంగా వుంటుంది.

ఇలా ఆలోచిస్తున్న రాజును, రాక్షసుడు చేత్తో పట్టుకుని, “త్వరగా నీ అభిప్రాయం చెప్పు! నాకు ఆకలిగా వుంది,” అంటూ ఆయనను నోటి దాకా తీసుకు. వెళ్ళాడు.

రాజవర్మను, గుహలాంటి వాడి నోరు, కొండచిలువ వంటి వాడి నాలుక భయ

“పెట్టాయి. ఆయన వెంటనే, “నీవంటి బల వంతుడు మంత్రిగా వుంటే, నాకెంతో మేలు జరుగుతుంది. అయితే, ఈ రూపంలో నిన్నెలా తీసుకు వెళ్ళడమా అని ఆలోచి స్తున్నాను,” అన్నాడు.

“కోరిన రూపం ధరించగల శక్తి నాకు ఉన్నది. నేను మానవరూపంలోనే నీకు మంత్రినవుతాను. కానీ నువ్వు, నా చెప్పు చేతల్లో వుంటానని మాటివ్వాలి,” అన్నాడు రాక్షసుడు.

రాజవర్మకు ఏదో అనుమానం కలిగి, “నువ్వు, నాకు మంత్రివపడం ఎందుకు? నన్ను చంపి తిని నారాజ్యానికి వెళ్ళి రాజువు కావచ్చుగదా?” అని అడిగాడు.