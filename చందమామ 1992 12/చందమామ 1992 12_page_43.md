“మనని చూడగానే ఆమె తన తల్లి ఆరోగ్యం బాగయిందనీ, తమ కిప్పుడు సుఖంగా ఉన్నదనీ, కష్టాలేమీ లేవనీ చెప్పింది. కనపడనిది అంటే ప్రాణం. వెలుగంటే సుఖం. చీకటి అంటే కష్టం. మీ నాన్న ఏడని అడిగితే పూరిగుడిసెలు కప్పబోయినాడని చెప్పింది. సూర్యుడి కన్ను కప్పటమంటే పూరిగుడిసెల కప్పుల్లో కంతలు మూయటం. అది అతను చేసు కునే వృత్తులలో ఒకటి. వాళ్ళమ్మ విషయం అడిగితే కల్లు అమ్ముకు రాబోయిందని చెప్పింది. బావిస్తంభం నీళ్ళంటే తాటికల్లు. నీరు బావిలో ఉంటుంది. తాటి చెట్టు మీద కూడా నీరుంటుంది. గనక దాన్ని బావి స్తంభం అంటారు. నువ్వేం చేస్తున్నావంటే వడ్డు దంచి బియ్యం చేసి పాయ్యి మీద పెట్టానన్నది. బంగారమంటే వడ్డు, వెండి అంటే బియ్యం. ఆ తరవాత, నేలను మెత్తి అలుకుతున్నానని చెప్పింది. అన్నీ మోసే మొద్దు భూమి. తరవాత వాళ్ళనాన్న నిన్న మన వద్దకు ఎందుకు రాలేదో చెప్పింది.

ఇరవైరూకలలో రెండు తక్కువయ్యాయట.
ఆమాట చెప్పటానికి సిగ్గేసి, అవి ఇవ్వ గలిగినప్పుడే వద్దామనుకున్నాట్ట. చెయ్యి చూపించటమంటే అదే. మనని పదిపార్లు రెప్పమూసి తెరవమన్నాడు. అంటే, పది రోజులు మనని ఆగమన్నాట్ట!” అన్నాడు మంత్రి.

రాజు యోచించి, “బాగానే ఉన్నది. కాని ఇంతకూ మనమెవరమో దానికి తెలిసిందా? క్షకారాలమన్నదేమిటి?” అన్నాడు.

మంత్రి నవ్వి, “ఆమాట నిజమే కద! మనం రక్తకులం, శిక్షకులం, భక్షకులం! మూడు క్షకారాల మంటే అదే అర్థం,” అన్నాడు.

రాజు ఆ పిల్ల తెలివి తేటలను మెచ్చు కుని, మర్నాడే రైతుకు కబురు చేసి దివా తానికి రప్పించి, “నువ్వు బాకీ తీర్చ నవసరం లేదు. నీకు కొంత డబ్బిస్తాను. మీరంతా సుఖంగా బతకండి,” అని చెప్పి, వెయ్యి బంగారు కాసులు అతడికి కానుక ఇచ్చి పంపేశాడు.