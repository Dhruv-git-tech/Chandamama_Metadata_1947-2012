చెప్పి, చంద్రాన్ని డబ్బు అడగడం ప్రారం భించారు. క్షణక్షణానికి అలా అడిగే వారి సంఖ్య పెరగసాగింది.

ఇంత జరుగుతున్నా, తన ఊహప్రకారం రంగరాజుకూతుర్ని యిస్తానని రాకపోవడం, చంద్రాన్ని ఆశ్చర్యపరిచింది. చివరకు అతదే కైలాసాన్నీ, నరసింహం అనే మరొక స్నేహితుణ్ణీ రంగరాజు వద్దకు పంపాడు.

వాళ్ళు తిరిగి వచ్చి చెప్పిన మాటలతో, చంద్రం కళ్ళు ఒక్కసారిగా తెరుచు కున్నాయి. వాళ్ళతో రంగరాజు అన్నమాటలు ఇవి: “నేను నా కూతుర్ని డబ్బు గలవాడికి ఇవ్వాలనుకోలేదు; గొప్పవాడికి ఇవ్వాలనుకున్నాను. మీ స్నేహితుడు ధన వంతుడే గాని, గొప్పవాడు కాదు. వ్యక్తిత్వం ద్వారా గౌరవమర్యాదలూ, భగవంతు డిచ్చిన శారీరక మానసిక శక్తుల ద్వారా ధన సంపాదనా చేసేవాడే గొప్పవాడని, మీ స్నేహితుడికి తెలియజెప్పండి!”

ఆ రోజంతా తెగని ఆలోచనలతో సత మతమయ్యాడు చంద్రం. ఆ రాత్రి అతడిని పదిమంది తనను డబ్బుకోసం పీక్కు తింటున్నట్టూ, ఇవ్వకపోతే చితకబాదు తున్నట్టూ కల వచ్చింది.

మర్నాడు తెల్లవారు ఝామునే నిద్ర లేచిన చంద్రం, పెరట్లో పనిచేసుకుంటున్న తల్లితో, “అమ్మా! నేను పార్వతిని చేసు కుంటానని, మామయ్యకు కబురు పంపు. నేను శాంతివనం వెళ్ళి, శివానందస్వామి దర్శనం చేసుకుని వస్తాను,” అన్నాడు.

జానకమ్మ ఆశ్చర్యంగా, “శాంతివనం వెళ్ళడం దేనికిరా?” అని అడిగింది.

దానికీ చంద్రం పెద్దగా నవ్వి, తల చూపిస్తూ, “మనిషికి ఐశ్వర్యంతోబాటు, సుఖశాంతుల్ని కూడా సంపాదించి ఇచ్చే సంచిని, మెదడు అనే పేరుతో భగవంతుడు ఇక్కడ అమర్చే సృష్టించాడన్న సంగతి, నాకిప్పుడే తెలిసింది. ఇక మాయ సంచితో నాకు పనిలేదు. దాన్ని స్వామికి తిరిగి ఇచ్చేసి, నాకు భగవంతుడిచ్చిన అసలైన ఐశ్వర్యపుసంచికి పట్టిన దుమ్ము పూర్తిగా దులిపించుకునివస్తాను!” అన్నాడు.