## పరస్పర సహకారం

జంతువులు తమ మీద వాలే ఈగలనూ, కీటకాలనూ తరుముకోవడానికి తమ తోకలను ఉపయోగిస్తాయి. అయితే, ఎంత పాడవాటి తోక అయినప్పటికీ అది శరీరంలోని అన్ని భాగాలకూ అందదుకదా! అలాంటి ప్పుడు ఒక జంతువు మరొక జంతువు పక్కన నిలబడి, ఒక దానితోకతో మరొక దాని శరీరం మీది ఈగలను హాయిగా తోలుకుంటూ ఉంటాయి.

## నిద్రించే మొక్కలు!

ఉదయం నిద్ర లేచి, రాత్రి పడుకునే మనుషుల్లాగానే — కొన్ని మొక్కలు రాతులలో నిద్రపోతాయి. అటువంటి మొక్కల పువ్వులు పగటి పూట వికసించి, రాత్రిపూట ముడుచుకు పోతాయి. అయితే, ఆ మొక్కలకు రాత్రి పూట వెలుతురూ, పగటిపూట చీకటి ఏర్పాటు చేసినట్టయితే ఆ వెలుతురులో వికసించడం, చీకటిలో ముడుచుకుపోవడం జరుగుతుంది!

## సుదీర్ఘ జీవితం

జీవరాశులన్నీటిలో మనుషులే ఎక్కువ కాలం జీవిస్తారు. అయితే, మనుషుల కన్నా ఎక్కువ కాలం జీవించే ప్రాణులు కూడా కొన్ని ఉన్నాయి. ఉదాహరణకు సముద్రపు రత్నభోగి (సీ అనెమోని) సముద్రపునాచు (స్పాంజ్) శతాబ్దాల తరబడి ప్రాణాలతో ఉంటాయి. వాటి శరీరంలో చనిపోయే జీవకణాలు మళ్ళీ పుట్టుకు రావడమే వీటి చిరాయుకు కారణం.