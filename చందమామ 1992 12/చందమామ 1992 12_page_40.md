చురుకైనపిల్ల

ఒకప్పుడు వజ్రదత్తుడనే రాజు, తన ప్రజల యోగక్షేమాలు కనుక్కుని ప్రజారంజకంగా పరిపాలించటానికి గాను, తరుచు మంత్రి సూక్ష్మబుద్ధితో కలిసి మారువేషంలో తిరుగుతూ ఉండేవాడు.

ఒకనాడు రాజు, మంత్రి వర్తకుల దుస్తులు ధరించి వెళుతూ వుండగా, ఒక గ్రామంలో ఒక గుడిసెలో నుంచి విచార కరమైన మాటలు వినిపించాయి. రాజు ఆగి ఆ మాటలు విన్నాడు.

“ఏం చెయ్యాలో నాకు తోచటం లేదు. నా వల్ల ఏమీ కాదు. మీ అమ్మను ఆ ఈశ్వరుడే బతికించాలి!” అని గుడిసెలో ఎవరో అంటున్నారు.

ఈ మాటలు విని జాలిపడి రాజు, మంత్రితో సహా గుడిసె వాకిలి వద్దకు వెళ్ళి లోపలికి తాంగి చూశాడు. లోపల ఒక పేద రైతు అరుగుపైన, నెత్తిన చేతులు పెట్టు

కుని విచారంగా కూర్చుని ఉన్నాడు. గుంజ నానుకుని నిలబడి అతని కూతురు ఏడు స్తున్నది. పక్కన చాపమీద రైతు భార్య మూలుగుతూ పడుకుని ఉన్నది.

ఎవరో కొత్తవాళ్ళు గడపలో కనబడటం చూసి, రైతు అరుగు మీదినుంచి దిగి నిలబడ్డాడు.

“నీకు వచ్చిన కష్టమేమిటి? సాధ్యమైతే సహాయం చేస్తాను,” అన్నాడు మారు వేషంలో ఉన్న రాజు.

“అయ్యా, నేను కటికపేదను. నా భార్య జబ్బుతో ఉన్నది. వైద్యం చేయించాలంటే ఇరవై రూకలు కావాలి. ఎవరైనా ధర్మా త్ములు బదులిస్తే ఒక నెల లోపల తీర్చు కుంటాను. కాని ఇచ్చే వారు లేరు. ఎంద రినో అడిగి చూశాను. తెగనమ్మటానికీ, తాకట్టు పెట్టటానికీ నా దగ్గిర ఏమీ లేదు,” అన్నాడు రైతు.