ఇందుకు కరణం సరేనన్నాడు. వాళ్ళు వెళ్ళిపోయారు.

వాళ్ళటు పోగానే వీరన్న, కరణంతో, “అయ్యా! మన గింజల మీద అనుకున్నాం గాని, పురోహితులుగారి బియ్యంమీదకూడా, కొత్త బ్రాహ్మణాయన పేరు రాసుందను కుంటానండి,” అన్నాడు, మాటల్లో వినయం వున్నా కాస్త వెటకారంగా.

కరణానికి వాడి వెటకారం అర్థమ యింది. ఆయన చిన్నగా నవ్వి, “చూడు వీరన్నా! నేను చెప్పిందాంట్లో అబద్ధం ఏమీ లేదు. ఒక్కొక్కప్పుడు తీరా మనం వడ్డించు కున్న అన్నమే, మనం తినలేం. ఆ మాట కొస్తే--తినే బియ్యంగింజ మీదేకాదు, ఇంకా మనం తినే ప్రతి పదార్థం మీద కూడా మన పేరుంటుంది. ఏమైనా నీకు అనుభవం అయితే తప్ప, సంగతి తెలిసి రాదులే,” అన్నాడు.

వీరన్న, కరణం ఇంట్లో ఆపనీ ఈపనీ చేసి, బాగా పాద్దువాలిన తర్వాత ఇంటికి వెళ్ళాడు. వాడు నూతిలోంచి నీళ్ళు తోడు కుని స్నానం చేసి, భార్యను అన్నం వడ్డించ మన్నాడు. వాడు వడ్డించిన పశ్చెం ముందు కూర్చోబోతుండగా, బయటి నుంచి ఎవరో పిలిచారు. విసుకుంటూ వాడు బయటి కెళ్ళాడు. ఎవరా పిలిచిందన్న కుతూహలం కొద్దీ, వాడి భార్య వాణ్ణనుసరించి వెళ్ళింది.

ఈలోగా వీధి కుక్క ఒకటి, దొడ్డి దారి గుండా ఇంటి లోపలికి వచ్చి, పశ్చెంలో వున్న అన్నం అంతా క్షణంలో తినేసింది. భర్తకంటే కొంచెం ముందుగా లోపలికి వచ్చిన వీరన్న భార్య అది చూసి బాధతో కుక్కను నానాతిట్లూ తిడుతూ బయటికి తరిమేసింది.

ఇది చూసి వీరన్న ఏమీ తాణకుండా, “ఆహా, మన కరణంగారు అన్నట్టే జరి గింది! తినే గింజలమీద, వాళ్ళ వాళ్ళ పేర్లు రాసుంటాయట. ఈ అన్నం వండిన బియ్యం గింజలమీద, కుక్కపేరు రాసున్న దన్నమాట. అయినా ఏం చేస్తాం, మళ్ళీ వండు,” అన్నాడు.