“అన్నా, బహుబాగా చెప్పావు. నిత్యం దేవిపాదతీర్థ మద్యాన్ని తాగే నీలాగా, మాకు ఆమె అంతర్యం ఎలా తెలుస్తుంది?” అని మైరావణుడు, రాక్షసులను కాళిని పాలతో అభిషేకించమని ఆజ్ఞాపించాడు.

రాక్షసులు పెద్ద పెద్ద పాత్రలతో పాలు తెచ్చి కాళీదేవిని అభిషేకించసాగారు. హను మంతుడు తీర్థకుండానికి పైగా వున్న రంధ్రం దిగువగా నోరు తెరిచి, ధారగా పడుతున్న పాలన్నిటినీ తాగటం ప్రారంభించాడు. అతడికి ఉత్సాహమూ, బలమూ కలిగాయి.

కొంతసేపటికి అభిషేకం పూర్తయింది. మైరావణుడు ఉత్సాహంగా గర్భగుడి తలు

పుల దగ్గరకుపోయి మోకరిల్లి, “కాళీమాతా! నీదర్శనం చేసుకునేందుకు అనుజ్ఞకావాలి,” అన్నాడు.

వెంటనే లోపలి నుంచి గంధీర స్వరంలో, “మైరావతా! ముందుగా నీ అన్న అహిరావణుణ్ణో ఫలపుష్ప నైవేద్యాలతో అర్చ నకు పంపు,” అన్నమాటలు వినిపించినై.

మైరావణుడు తన అన్న దగ్గిరకు వచ్చి, “అన్నా, మాతకు నీవంటేనే ఎక్కువ వాత్సల్యం. ఆమె నిన్ను నైవేద్యాలతో రమ్మని ఆజ్ఞాపిస్తున్నది,” అని చెప్పాడు.

అహిరావణుడు పర్వతంలాంటి తన దేహాన్ని అటూ ఇటూ ఊపుతూ, ఫలపుష్పాలూ, ఇంపైన భక్ష్యాలూ, బంగారు పాత్రలో మధువూ తీసుకుని తలుపుల దగ్గరకువెళ్ళాడు. హనుమంతుడు ముందుగానే లోపలిగడియ తీసి వుంచాడు. అహిరావణుడు తలుపులు వెనక్కునెట్టి లోపల ప్రవేశించగానే, తలుపులు రెండూ చప్పునమూసుకున్నాయి.

అహిరావణుడు తాను తెచ్చిన నైవేద్యాలను దించబోతున్నంతలో హనుమంతుడు అతడి గొంతు వడిసిపట్టుకుని, బలంగా నొక్కి, కిక్కురుమనకుండా అతణ్ణి చంపే శాడు. తరవాత హనుమంతుడు, అహిరావణుడు తెచ్చిన ఫల భక్ష్యాలను తృప్తిగా తిని, బంగారు కలశంలోని మధువును