సమస్యకు పరిష్కారం ఏమిటా అని సతమతమైపోయిన ప్రాణేశాచార్య, ధర్మ శాస్త్రాలను పరిశోధిస్తాడు. అయినా, అతనికి సరైన మార్గం కనిపించదు. నగలను తీసుకువెళ్ళ మని చంద్రికి చెప్పి, మారుతి మందిరానికి వెళ్ళి తరుణోపాయం సూచించమని భగవంతుణ్ణి ప్రార్థి స్తాడు. కాని ప్రయోజనం కనిపించక ఇంటికి తిరిగి వస్తూ, దారిలో తన కోసం ఎదురు చూస్తూన్న చంద్రిని చూస్తాడు. ఆయనకు ఆమెపై

సానుభూతి కలుగుతుంది. ఆయన మీది, భక్తి గౌరవాలతో ఆయన పాదాలకు నమస్కరిస్తుంది చంద్రి. ఆయన ఆమెను ప్రేమతో లేవనెత్తుతాడు. ఆ క్షణంలో ఆయనకు చంద్రిమీద ప్రేమ కలుగుతుంది. అయితే, ఆ సంఘటనకు తరవాత కూడా తాను ధర్మబద్ధుడైన బ్రాహ్మణుడని చెప్పుకోవడానికి తగిన వాడేనా? అన్న అనుమానం ప్రాణేశాచార్యలో కలుగుతుంది.

అక్కడి నుంచి చంద్రి శూద్రుల దగ్గరికి వెళ్ళి, డబ్బు ఇవ్వ చూపి, నారాయణప్ప కాయానికి అంత్యక్రియలు జరపమంటుంది. అయితే వాళ్ళు తాము బ్రాహ్మడి శవాన్ని ముట్టుకుంటే అది అపవిత్రమైపోతుందనీ, దాని కారణంగా తమకు పాపం చుట్టుకుంటుందనీ భయపడి దగ్గరికి రానంటారు.

ఆఖరికి చంద్రి, ఒక ముస్లిం మిత్రుడి సాయంతో దహనక్రియలు పూర్తి చేస్తుంది. కొందరు బ్రాహ్మణులు తామే దహన సంస్కారం జరపవచ్చని తీర్మానించి, అక్కడికి వచ్చే సమయానికి అంతా అయిపోతుంది!

ప్రాణేశాచార్య భార్య చనిపోతుంది. తాను చేసిన అపరాధం నుంచి తప్పించు కోవడానికా అన్నట్టు ఆ అగ్రహారాన్నే వదలిపెట్టి ప్రాణేశాచార్య దేశాటనానికి వెళ్ళిపోతాడు.

1931వ సం॥లో జన్మించిన ప్రముఖ కన్నడ రచయిత యు. ఆర్. అనంతమూర్తి రచించిన సుప్రసిద్ధమైన నవల ‘సంస్కార’ కథ ఇది. నీతి పేరుతో చెలామణి అవుతున్న మూఢ విశ్వాసాలను ఈ నవల ఎత్తి చూపుతుంది. మనుషుల స్వాభావిక లక్షణాలు ఈ నవలలో వాస్తవికంగా చిత్రించబడ్డాయి. నిజమైన మానసిక పరిపక్వత, చిత్తశుద్ధి ఉంటే తప్ప కేవలం బాహ్యాచారాలు మానవ స్వభావాన్ని మార్చ లేవు అన్న ఉదాత్తమైన సత్యాన్ని ప్రాణేశాచార్య పాత్ర తెలియజేస్తుంది.