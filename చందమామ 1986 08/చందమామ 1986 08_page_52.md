పట్టలేదు. ఆయన ఎంత చెప్పినా, దయ్యం తన అల్లరి మానలేదు.

తెల్లవారుతూండగా దయ్యం, ఆయనతో, 'నీ ఇల్లు చాలా బాగున్నది. అడుకోవడానికి రాత్రికి మళ్ళీ వస్తాను,' అని చెప్పి వెళ్ళిపోయింది.

జయరామయ్యకు యాభై ఏళ్లుంటాయి. రెండేళ్లకితం ఆయనకు భార్య పోయింది. ఒక్కడే కొడుకు; పేరు రఘుపతి. వాడికి పెళ్ళయింది. కోడలు జానకి, ఆయనను కన్న తండ్రి కన్న మిన్నగా ఆదరిస్తుంది.

దయ్యం వెళ్ళిపోగానే జయరామయ్య, కొడుకునూ, కోడలినీ పిలిచి, రాత్రి తనకు కలిగిన అనుభవం గురించి చెప్పాడు.

‘‘దయ్యాలనేవి లేవు. నువ్వు భ్రమపడి వుంటావు,'' అన్నాడు రఘుపతి.

‘‘మామయ్యా. ఈ రాత్రికి మేము, మీ గదిలో పడుకుంటాం. మీరు మా గదిలో పడుకోండి,'' అన్నది కోడలు జానకి.

జయరామయ్య సంతోషంగా అందు కంగీకరించాడు. అయితే. అ రాత్రి అయనకు నిద్రపట్టబోయే సమయంలో, గదిలో పెద్ద చప్పతై ఉలిక్కిపడి లేచాడు.

ఎదురుగా మళ్ళీ దయ్యం నిలబడి వుంది. ఆది జయరామయ్య కేసి కోపంగా చూస్తూ, ‘‘నేనే చప్పుడు చేసి, నిన్ను నిద్రలేపాను,' ' అన్నది.

‘‘ఎందుకోసం?'' అన్నాడు జయరామయ్య విసుగా.

‘‘ఆటక గదిలో నువ్వే పడుకోవాలి. అప్పుడే నాకు ఆ గదిలో ఆడుకునేందుకు బావుంటుంది. వెంటనే వెళ్ళి, నీ వాళ్లను నిద్రలేపు. మీరు త్వరగా గదులు మారండి !'' అన్నది దయ్యం ఆజ్ఞా పిస్తున్నట్టు.

‘‘నేనిక్కడే పడుకుంటాను !'' అన్నాడు జయరామయ్య బింకంగా.

‘‘అలాగైతే, నేను ఊళ్ళోని చెత్త అంతా తెచ్చి. మీ ఇంట్లో పారేస్తాను. తెలిసిందా ? నేను చెప్పినట్టు విను,'' అన్నది దయ్యం.