ఇంతకన్న మంచి విందు ఉండదను కున్నాడు మీర్‌కమల్.

అతను గబగబా ఇంటికి వెళ్ళి, తన గ్రెరైతో సహా గోరీల సంరక్షకుడి వద్దకు వచ్చి, అతనితో, ''అన్నా. పెద్దవాడినై పోయాను. నాకు పిల్లా జెల్లా లేరు. అల్లా పిలిచినప్పుడు నన్ను నువే పాతిపెట్టాలి. అందుకుగాను నీకు డబ్బు ఇచ్చుకోవ టానికి నా వారసులెవరూ లేరు. కనక ఇప్పుడే ఈ గ్రెరెను నీకు ఇచ్చుకుంటు న్నాను,'' అన్నాడు. అందుకు గోరీల సంరక్షకుడు అభ్యంతరం చెప్పలేదు.

రెండు నెలలు గడిచాయి. ఒకనాడు మీర్‌కమల్ గోరీల వద్దకు వచ్చి, తన గ్రెరెను చూసి గుర్తించలేకపోయాడు. అది తెగబలిసి, కొవ్వు పట్టి ఉన్నది.

''దీని బరువు రెండు మణుగులకు పైనే ఉంటుంది. ఇంత లావు గ్రెరెను దానం చెయ్యటంకన్న బుద్ది తక్కువ ఉండదు. దీన్ని పట్టుకుపోవలినిందే !'' అనుకున్నాడు మీర్‌కమల్.

వాడు తిన్నగా గోరీల సంరక్షకుడి ఇంటికి వెళ్ళి, తలుపు తట్టి, సలాంకొట్టి, ''ఛి, ఛి, నా బతుకు చట్టుబండల యింది. ఒక గ్రామంలో కుర్రాడికి తడపరవస్తే, అరచెంచాడు రసకర్పూరం ఇచ్చాను. వాడు కాస్తా చచ్చాడు. నన్ను తాష్కెంటు నగరం విడిచిపొమ్మన్నారు. నువు తట్టా, బుట్టా సర్దుకుని ప్రయాణంకా !'' అన్నాడు.

''నే నెక్కడికి ?'' అని ఆశ్చర్యంగా అడిగాడు గోరీల సంరక్షకుడు.

''ఎక్కడికేమిటి ? నాతోపాటు ప్రవాసానికి. నేను చస్తే పూడ్చిపెట్టటానికి ఒప్పుకున్నావు గద ! అందుకు నీకు గ్రెరెను కూడా ఇచ్చాను గద ! నేను ఎక్కడ చస్తే ఆక్కడ నువు ఉండి, నన్ను పూడ్చవద్దా మరి ?'' అన్నాడు మీర్‌కమల్.

''ఛా ! నువు నీ యిష్టం వచ్చిన చోట చావు. నుపూ నీ గ్రెరే కలిసి ఏట్లో దూకండి !'' అన్నాడు గోరీల సంరక్షకుడు.

మీర్‌కమల్ తన గ్రెరెను తీసుకుని ఆడుతూ పాడుతూ ఇంటికి వెళ్లిపోయాడు.