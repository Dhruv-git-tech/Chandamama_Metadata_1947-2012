రకం అనుభవాలుగా వున్నవి. ఈ రాత్రి నేను, నీ ఇంటికి వచ్చి, ఆ దయ్యాన్ని చూస్తాను," అన్నాడు.

అన్న ప్రకారం ఆ రాత్రి జయ రామయ్య, సుబ్బ రామయ్య ఇంటికి వెళ్ళాడు. రాత్రి రెండో జాము వేళ దయ్యం అక్కడికి వచ్చింది. జయ రామయ్య, దయ్యం ఒకరి నొకరు గుర్తించుకున్నారు.

"నువ్వు చెప్పింది నిజం! ఈ ఇంట్లో అటక చాలా పెద్దది. నీ ఇంటికంటే, నాకిక్కడే ఆడుకునేందుకు బావుంది," అన్నది దయ్యం.

"మరి, ఆ సంగతి ముందే చెప్పాగదా! అప్పుడే, నా గది ఎందుకు పదిలిపెట్టి వెళ్ళావు కాదు?" అని అడిగాడు జయ రామయ్య.

"అటక మీద, నేనాడుకునేప్పుడు, విసుక్కునేందుకు మనిషి కావాలి. అప్పుడే నాకు ఆనందంగా వుంటుంది. నీ వున్న రోజుల్లో, నీ ఇంట్లో హాయిగా

వున్నది. ఆ తర్వాత ఎవడో మొద్దు నిద్ర వాడొచ్చాడు. నేనెంత అల్లరి చేసినా వాడు కళ్ళు తెరిచేవాడుకాదు. దానితో విసిగి పోయి, నువ్వు. చెప్పిన, యీ పొరుగింటికి పచ్చాను. ఇక్కడ నాకు, నీ ఇంట్లో కన్న ఎంతో బావున్నది," అన్నది దయ్యం.

అసలు రహస్యం అప్పుడు జయ రామయ్యతో పాటు సుబ్బ రామయ్య కూడా అర్థమైపోయింది. ఒళ్ళు తెలియ కుండా నిద్రపోవాలంటే కష్టపడి పని చేయాలి. అలాంటి వాళ్ళతో దయ్యానికి వినోదం వుండదు. తామిద్దరూ ఎంతో కాలంగా శరీరశ్రమ చెయ్యడం అన్నదే మరిచి, తిని కూర్చుంటున్నారు. అలాంటి వాళ్ళకు నిద్ర సరిగా పట్టకపోగా, చీమ చిటుక్కుమంటే మెలకువ వస్తుంది!

ఈ విషయం తెలిశాక, ఆ మర్నాటి నుంచి జయరామయ్యా, సుబ్బరామయ్యా —ఇద్దరూ కూడా తమ శక్తికొలదీ తోట పని చేయడం ప్రారంభించారు. ఆ తర్వాత వాళ్ళనే దయ్యాలూ బాధించలేదు.