ఆ దంపతులకు మాల్యవంతుడూ,
సుమారీ, మారీ అని ముగ్గురు కొడుకులు,
మూడు ఆగ్నుల లాటి వారు కలిగారు.
వారు మహా బలవంతులు, నిర్భయులు,
అతి భయంకరులు. తమ తండ్రి శివుడి
వల్ల వరాలు పొందినట్టు తెలిసి, వారు
మేరుపర్వతానికి వెళ్ళి కఠోరమైన నియ
మాలతో అక్కడ తపస్సు సాగించారు.
ఆ తపస్సుకు ముల్లోకాలూ అట్టుడికి
పోయాయి. బ్రహ్మదేవుడు ఒక నాడు
ఇంద్రాది దేవతలను వెంటబెట్టుకుని
విమానం మీద వచ్చి, 'మీ తపస్సుకు
మెచ్చాను. ఏం వరాలు కావాలో కోరు
కోండి,' అన్నాడు.

‘‘దేవా, నీకు మా పైన అనుగ్రహం
కలిగిన పక్షంలో, మాకు ఎవరిచేతా ఓటమి
కలగకుండానూ, మా చేతిలో శత్రువు
లంతా చచ్చేటట్టూ, మేము దీర్ఘాయుష్మం
తులమై పర్థిల్లేటట్టూ పరమియ్యీ.’’
ఆన్నారు వాళ్ళు. బ్రహ్మ వారి కలాగే
వరమిచ్చాడు,

ఇట్టువంటి వరం పొంది ఆ ముగ్గురు
రాకసులూ మూడు లోకాలనూ పీడించ
సాగారు. దేవతలూ, బుషులూ, సిద్ధులూ,
సాధ్యులూ, చారణులూ మొదలైనవారికి
జీవితం నరకమైపోయింది. వారిని కాపాడే
నాథుడు లేడు.

ఆ రాకసులు విశ్వకర్మను పిలిపించి,
‘‘దేవతలందరికీ నీవే ఇళ్ళు కట్టావని
విన్నాం. హిమాలయంమీద గాని, మేరు
పర్వతం మీదగాని, మందరగిరి మీదగాని
కైలాసానికి సరివచ్చేటటువంటి అందమైన
పట్టణం మాకు కట్టి ఇయ్యి.'' అని
అడిగారు.

‘‘దక్షణ సముద్ర తీరాన త్రికూటమనీ,
సువేలమనీ రెండు పర్వతాలున్నాయి.
త్రికూట పర్వతం యొక్క నడిమి శిఖరం
మీద ఇంద్రుడి కోరికపైన లంకా పట్టణం
కట్టి ఉంచాను. అది స్వర్గంతో సమాన
మైనది. బంగారు ప్రాకారాలూ, బంగారు
తోరణాలూ కలది. మీరు మీ రాకసులతో