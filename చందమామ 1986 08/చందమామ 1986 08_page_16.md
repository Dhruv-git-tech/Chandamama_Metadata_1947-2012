ఆ మాటలకు శంకరయ్య దిగులుగా ముఖం పెట్టి, '‘దొంగ ఆ డబ్బు మూటను చెట్టు తొర్రలో పెట్టడం, దూరాన్నుంచి నేనూ చూశాను. దాన్ని సొంతం చేసు కుందామని కాలి బాట మలుపు తిరిగి వచ్చేంతలో నువ్వు, శనిదేవతలా నా కంట బడ్డావు. దొంగ సొమ్ము దొంగిలించి పారి పోయినవాణ్ణి, అదృష్టదేవత కరుణించి వుండాలి. మనం ఒకరిపాలిట ఒకరం, శనిదేవతలం !’’ అన్నాడు.

వాళ్ళిలా మాట్లాడు కుంటూండగా, మంగిపూడి జమీందారుగారి కాపలా నౌకర్లిద్దరు, తొర్రలోంచి మూట ఎత్తుకు పోయిన వాడి చేతులను తాళ్ళతో బిగించి పట్టుకుని అటుగా వచ్చారు.

ఆ కాపలావాళ్ళను బంగారయ్యా, శంకరయ్యా ఎరుగుదురు.

బంగారయ్య, వాళ్ళను, ఏమి తెలియ నట్టు, ‘‘ఎవడు వీడు? ఏం జరిగింది ?’’ అని అడిగాడు.

‘‘వీడు రాత్రి జమీందారుగారి ఇంట్లోని డబ్బు. నగలూ దొంగిలించి పారిపోయి, ఇక్కడ మాకు పట్టుబడ్డాడు. వీడు ఎంత పొగరుమోతు వెధవంటే—దొంగ సొమ్ముతో పట్టుబడి కూడా, దొంగను నేను కాదంటున్నాడు.’’ అని చెప్పారు కాపలా నౌకర్లు.

శంకరయ్య ఏదో అనబోయేంతలో, దొంగగా పట్టుబడినవాడు లబోమంటూ, ‘‘అయ్యా. నా మాట నమ్మండి! నేను