ఉత్తరాహుయణం

శ్రీరాముడు రాక్షస సంహరం చేసి,
అయోధ్యకు తిరిగి వచ్చి, రాజ్యాభిషిక్తుడై,
రాజ్యాపాలన చేస్తూ ఉండగా, ఒకనా
డాయన ఇంటికి నాలుగు దిక్కులనుంచి
అ నేక మంది మునులు అగస్త్యుడు
మొదలుగాగలవారు వచ్చి, ద్వారాపాలకుడి
ద్వారా తాము రాముడి దర్శనానికి వచ్చి
నట్టు కబురు చేశారు. వెంటనే రాముడు
వారిని సగౌరవంగా లోపలికి రప్పించి,
అర్హ్యాపాద్యాలతో సత్కరించి, ఉచితాస
నాల పైన ఆసీనులను చేసి, కుశల
మడిగాడు.

మునులు రాముణ్ణి మళ్ళీ రాజుగా
చూడగలిగినందుకు తమ సంతోషాన్ని
వెలిబుచ్చారు. రాముడు రావణుణ్ణి

చంపటం ఒక లెక్కలోది కాదనీ, రాముడి
చేతిలో చచ్చిన రాక్షస వీరు లందరూ
గొప్పవాళ్ళే అయినప్పటికీ, ఇంద్రజిత్తు
వంటి అజేయుణ్ణి లక్ష్మణుడి చేత చంపిం
చటం ఆత్యాశ్చర్యకరమైన విషయమనీ
వారన్నారు.

వారి మాటలు విని రాముడికి చాలా
ఆశ్చర్యం కలిగింది. రావణ, కుంభకర్ణ,
మహోదర, ప్రహస్త, దేవాంతక, నరాం
తకుల వంటి రాక్షసవీరుల కన్న ఇంద్ర
జిత్తు పరాక్రమవంతుడని విని, అతను
ఇంద్రజిత్తు ప్రభావ పరాక్రమాలను
గురించి వినగోరాడు. అప్పుడగస్త్యుడు
రాముడితో రావణవంశం గురించి
ఈ విధంగా చెప్పు నారంభించాడు:

1. వులస్త్వ వంశవృత్తాంతం