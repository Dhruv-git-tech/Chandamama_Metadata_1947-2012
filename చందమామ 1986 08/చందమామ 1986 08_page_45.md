ఉండు," అని చెప్పి, బ్రహ్మ వెళ్ళి పోయాడు.

ఇలా బ్రహ్మవల్ల కోరిన వరాలు పొంది వైశ్రవణుడు, తన తండ్రి ఆశ్రమానికి వచ్చి, "నాన్నా. బ్రహ్మ నాకు వరాలయితే ఇచ్చాడు గాని. నేను నివాసం కల్పించు కోవటానికి ఆయన చోటు చూపలేదు. ఇతరులకు ఇబ్బంది కలగకుండా నేను హాయిగా ఉండదగిన చోటుంటే చూడు," అన్నాడు.

కొడుకు చెప్పిన మాట విని విశ్రవుడు చాలా సంతోషించి, "నాయనా, దక్షిణ సముద్రతీరాన త్రికూటపర్వత శిఖరాన విశ్వకర్మ దేవేంద్రుడి అమరావతిని పోలిన నగరాన్ని. లంక అనే దాన్ని

నిర్మించాడు. చాలా అందమైన పట్టణం, అది సువర్ణప్రాకారాలూ, పరిఖలూ కలది, వైడూర్య తోరణాలతో కూడుకున్నది. అది మొదట రాక్షసుల కోసమే నిర్మించ బడింది. కాని విష్ణుమూర్తికి భయపడి రాక్షసులా పట్టణాన్ని విడిచి పాతాళానికి వెళ్ళిపోయారు. ఇప్పుడది శూన్యంగా ఉన్నది. ఆక్కడ నీ నివాసం ఏర్పాటు చేసుకున్నావంటే ఎవరికీ ఇబ్బంది ఉండదు," అని చెప్పాడు.

వైశ్రవణుడు తండ్రి సలహా ప్రకారం, అనేక వేలమంది నైరృతులతో సహా లంకానగరానికి వెళ్ళి ఆక్కడ నివాసం ఏర్పాటు చేసుకుని, సుఖంగా రాజ్యం ఏలుతూ, పుష్పక విమానంలో ఆప్పు