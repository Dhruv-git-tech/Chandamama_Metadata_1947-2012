కృత యుగంలో బ్రహ్మమానసపుత్రుడూ, రెండో బ్రహ్మాసమదిగినవాడూ అయిన పులస్త్యుడు ఒకప్పుడు తపస్సు చేసుకుందామని, మేరు పర్వత ప్రాంతంలో ఉన్న తృణబిందుడి అశ్రమానికి వెళ్లాడు. అక్కడ ఆయన తపస్సు చేసుకుంటూ ఉండేటప్పుడు, దేవ నాగ రాజర్ధి కన్యలు రోజూ వచ్చి, ఆటలాడి గోలచేస్తూ, ఆయన తపస్సుకు విఘ్నం కలిగించసాగారు. పులస్త్యుడు తన ఎదటికి వచ్చిన స్త్రీ గర్భవతి అవుతుందని శాపం పెట్టాడు. ఈ శాపం విని కన్యలంతా భయపడి ఆ కణం నుంచి అశ్రమానికి వెళ్ళటం మానుకున్నారు.

ఈ సంగతి తృణబిందుడి కుమార్తె ఎరగదు. ఆమె మామూలుగా పులస్త్యుడి అశ్రమానికి వచ్చి, తన స్నేహితురాళ్ళ కోసం వెతకసాగింది. ఆశ్రమమంతా వెతికినా ఒక్కరు కూడా ఆమెకు కనిపించలేదు. ఆమె తిన్నగా పులస్త్యుడు వేదాధ్యయనం చేస్తున్న చోటికి వెళ్ళింది. ఆయన దర్శనం కలగగానే ఆమెలో గర్భచిహ్నాలు కలిగాయి, శరీరమంతా పాలి పోయింది.

ఆమె తనలో కలిగిన మార్పు చూసు కుని ఆశ్చర్యపోతూ, తన తండ్రి అశ్రమానికి తిరిగి వెళ్ళి. “నాన్నా, నా ఒళ్ళంతా ఎలా మారిందో చూడు. నా స్నేహితురాళ్ళకోసం పులస్యాశ్రమానికి వెళ్ళేసరికి ఇలా జరిగింది. కారణం తెలీదు. నాకేమో భయంగా ఉంది,” అన్నది.

తృణబిందుడు పులస్త్యుడి శాప ఫలితంగా తన కుమార్తె గర్భవతి అయిందని గ్రహించి, ఆమెను తీసుకుని పులస్త్యుడి వద్దకు వెళ్ళి. “మహానుభావా, ఇది నా కూతురు, గుణవంతురాలు. మిమ్మల్ని వెతుకుడ్రంటూ వచ్చిన దీన్ని భార్యగా స్వీకరించి, దీనిద్వారా సేవలు పొందండి,” అన్నాడు. పులస్త్యుడు సరేనన్నాడు.