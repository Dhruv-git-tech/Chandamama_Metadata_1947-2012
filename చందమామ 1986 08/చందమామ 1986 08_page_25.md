బాదుతూ, తమ యజమానులతోపాటు వెనకుడు వెళ్ళసాగినై.

ఇది చూసిన ఉగ్రాక్షుడు భయం కరంగా ఘూర్ణిల్లుతూ, రాతి గదను రెండు చేతులతో రివ్వరివ్వుమని తిప్పతూ, ముందుకురికాడు. ఆసరికి చావగా మిగిలిన శత్రువులు ముగ్గురూ, పక్కల రెక్కల మీదికి ఎగబాకారు. వాళ్ళు కీచు మంటూ పెద్దగా ఈల వేయగానే పక్కులు గాలిలోకి లేచినై. ఉగ్రాక్షుడు రాతి గదను గాలిలో గిర్రున తిప్పి, వాటికేసి విసిరాడు. ఆ ఊపుకు అతడు వెల్లకిలా పడిపోయాడు. బాణంలా మీదికి వస్తున్న గదను ఒక భయంకర పక్క ముక్కుతో గట్టిగా పొడిచింది. ఆ వెంటనే రాతి గద దధీ మంటూ కింద పడిపోయింది.

గాయాలవల్ల రక్తం వరదలై పారుతూ కిందపడివున్న ఉగ్రాక్షుణ్ణి, చిత్రసేనుడు సమీపించి, ‘‘ఉగ్రాక్షా! ప్రాణాపాయ కరమైన దెబ్బలేమీ తగలలేదుగదా?’’ అని అడిగాడు.

‘‘ప్రాణా పాయమా!’’ అంటూ ఉగ్రాక్షుడు బాధతో మూలిగి, ‘‘ప్రాణా పాయం ఏమీ లేదు. బహుశా, పదిరోజుల పాటు మంచం పట్టవలసివస్తుంది. నా సేవకులెంతమంది చచ్చారు?’’ అని అడిగాడు.

‘‘ఇద్దరిని భయంకర పక్కులు ముక్కుడో చీల్చివేసినై. నలుగురు గాయాల బాధతో మూలుగుతున్నారు.'' అంటూ సమీపానికి వస్తున్న రాకసులకేసి తిరిగి, ‘‘శత్రువుల్లో ఒక్కడే గదా, చచ్చింది?’’ అని అడిగాడు చిత్రసేనుడు.

‘‘అవును, రాజా!’’ అన్నారు వాళ్ళు.

‘‘ఛీ, పిరికిపందల్లారా! ఇంతమంది రాకసవీరులం వుండగా, ఎక్కడినుంచో వచ్చిన మానవమాత్రులు మనల్ని చావ చిత్రకొట్టటమా ? ఛీ!’’ అంటూ ఉగ్రాక్షుడు లేవబోయాడు. అంతలో, అతడి సేవకులు దగ్గిరకు వచ్చి, అతణ్ణి నడుమూ, భుజాలూ పట్టుకుని లేవనెత్తి, నిలబెట్టారు.

—(ఇంకావుంది)