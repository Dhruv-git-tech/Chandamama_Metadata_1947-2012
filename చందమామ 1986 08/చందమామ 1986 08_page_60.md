సమస్త సదుపాయాలూ ఆ మేడలోనే జరగటానికి యేర్పాటు చేసి, సహాపాతులతో సహా తన కుమారుణ్ణి దానిలో ప్రవేశపెట్టించాడు. వాళ్ళు ఎవర్షు మేడ విడిచి చుట్టుపక్కల వనాలలోకి విహారం వెళ్ళకుండా కట్టడి చేశాడు. ఇన్నీ చేసి, తను అప్పుడప్పుడు వచ్చిపోతూ చూస్తూ వుండేవాడు.

ఇలా వుండగా—గండకాలం సమీపించింది. జ్యోతిష్కులు పెట్టిన గడువు ఇక ఒకటి రెండు రోజులే వున్నది. అప్పుడు రాజు సైనికులతో ఇదివరకు కంటె కూడా చాలా జాగర్తగా వుండమని హెచ్చరిక చేశాడు. గండ దినమునాడు సూర్యోదయం మొదలు ప్రతికెణమూ

కుమారుని ఆరోగ్యం తనకు తెలపటాని కని రాజు వేగులను ఏర్పాటు చేశాడు.

మధ్యాహ్నం మూడు గంటలయ్యే వరకూ వేగులు ఒకరి వెనుక ఒకరు వచ్చి, రాజకుమారుడు ఉత్సాహంగానే ఉన్నాడని చెబుతూ వచ్చారు. రాజు కొలువు తీర్చి పండితగోష్ఠి జరుపుతున్నాడు.

సభలోవారు అందరూ, మిహిరుడు లెక్కలు వేయటంలో ఏదో పొరపడి వుంటాడనీ, ఆయన మాట పాల్లు అయితే రాజుకు తప్పక ఆగ్రహం కలుగు తుందనీ భయపడసాగారు. ఇంతలో ఐదు గంటలైంది. సభలో వారందరితో సహా రాజు కుమారుని చూడటానికని బయల్దేరాడు.