తన భార్య గుణాలూ, నడవడి పులస్త్య డికి సంతోషం కలిగించాయి. ఆయన ఆమెతో, ''నీవు చాలా యోగ్యరాలవు. నీ గర్భాస నా అంతటి కొడుకు కలుగు తాడు. నేను చేసే వేదపతనం వింటూం డగా నువు గర్భవతి వయావు గనక నీ కొడుకు విశ్రవసుడనే పేరు తెచ్చుకుంటాడు. నా కొడుకు గనుక పొలస్త్యుడని అందరిచేతా చెప్పబడతాడు,'' అన్నాడు గంభీరంగా.

అలాగే కొంత కాలానికి ఆమె గర్భాస విశ్రవసుడు పుట్టి, సత్య శీల శౌచ శాంతా లకు ప్రసిద్ధి పొందాడు. అతన్ని గురించి గొప్పగా విని, భరద్వాజ మహాముని తన కూతురైన దేవపర్థిని తీసుకువచ్చి అతనికి పెళ్ళి చేశాడు. విశ్రవసుడామెతో గృహస్థా శ్రమం గడుపుతూ ఒక కొడుకును కన్నాడు. ఆ కొడుకు పుట్టగానే బ్రహ్మ స్వయంగా వచ్చి, ఆ కుర్రవాడు ధనాధి పతి అవుతాడని చెప్పి, అతనికి వైశ్రవణు డని పేరు పెట్టి వెళ్ళిపొయాడు.

వైశ్రవణుడికి చిన్నతనం నుంచి తపస్సే అతి ముఖ్యమనిపించింది. అతను మహారణ్యానికి వెళ్ళి, జలభకీణా, వాయుభకీణా, నిరాహారదీక్షా అవలంబ్రించి, బ్రహ్మను గూర్చి మూడువేల సంవత్సరాలు కరోరతపస్సు చేశాడు. ఆ

తపస్సుకు మెచ్చి, బ్రహ్మ ఇంద్రాది దేవతలతో సహా ప్రత్యక్షమై, ''నాయనా, నీ తపస్సుకు సంతోషించాను. వరం కోరుకో,'' అన్నాడు.

''తాతా, నాకు లోకపాలకత్వమూ, ధనాధిపత్యమూ కావాలి,'' అన్నాడు వైశ్రవణుడు.

''నేను కూడా మరొక లోకపాలకుణ్ణి సృష్టించే ఆలోచనలోనే ఉన్నాను. ఇంద్ర యమవరుణులతో బాటు నీవు కూడా నాలుగో లోకపాలకుడివిగా ఉండి నిధుల కధిపతివికా! ఇదిగో, సూర్యప్రకాశంతో వెలిగే పుష్పకమనే విమానం. దీన్ని ఎకిక్కి తెరుగుతూ, దేవతలతో సమానుడవై