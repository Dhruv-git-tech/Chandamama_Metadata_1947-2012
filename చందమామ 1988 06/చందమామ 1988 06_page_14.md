ఒక రోజున వాడికి దొడ్లో తవ్వుతూండగా, ఖణేళ్ అన్న శద్దం వినిపించింది. తడిమిచూడగా రెండు రాగి బిందెలు అక్కడున్నవి. రెండింటి నిండా బంగారు కాసులున్నవి. అప్పుడు సూరన్నకు కలిగిన అనందం అంతాయింతా కాదు. వాడొక గుప్పెడు బంగారు కాసులు తీసుకుని, వైద్యుడింటికి వెళ్ళాడు. ఇంట్లో వైద్యుడు లేదు; పద్మిని మాత్రం వున్నది.

సూరన్న పద్మినికి జరిగినదంతా చెప్పి. “నా శ్రమ వృధా పోలేదు. మా నాన్న చెప్పినట్లే, నా శ్రమకుతగ్గ ప్రతిఫలం లభించింది,” అన్నాడు.

“అయితే నీవిక మట్టి తవ్వి పోయ నవసరం లేదు. నాలుగు బంగారు కాసులు నాకివ్వు. నాన్న వచ్చాక జరిగింది చెబుతాను. రెండు బిందెల బంగారు కాసులు నీ దగ్గిర చేరాయని తెలిశాక, పెళ్ళిసంగతి మాట్లాడేందుకు నాన్న స్వయంగా నీ దగ్గిరకు వస్తాడు. ఇక వెళ్ళు!” అన్నది పద్మిని సంతోషంగా.

సూరన్న ఇంటికి వెళ్ళి, నలుగురికీ తనకు బంగారం దొరికిందని చెప్పాడు. వాడి మంచితనానికి తగ్గ ప్రతిఫలమే లభించిందని, అందరూ సంతోషించారు.

అప్పుడొక పెద్ద మనిషి, “అంతా సూరన్న తండ్రి చెప్పినట్లే జరిగింది. మరి

సూరన్నకు అన్యాయం చేసినందుకు, వైద్యుడి కెలాంటి శాపం తగుల్తుందో ఏమో!” అన్నాడు.

ఇది జరిగిన రెండు రోజులకు వైద్యుడు ఇంటికి తిరిగి వచ్చాడు. ఆయన మూలికలు తేవడానికని, సమీపారణ్యాలోకి వెళితే, ఒక ఎలుగుబంటు తరిమింది. ఆయన భయపడి ఒక గుహలోకి పరుగు తీశాడు. ఆ గుహలో నలుగురు బంది పోటు దొంగలు దోచిన డబ్బు పంచుకుంటున్నారు.

వాళ్ళు వైద్యుణ్ణి చూసి అనుమానించి బాగా చితకబాదారు. ఆయన రాజభటుడు కాదని తెలిశాక, దగ్గిరే వుంచుకుని చాకిరీ