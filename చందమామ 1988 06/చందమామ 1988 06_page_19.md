తను అలా వదిలి వచ్చిన భోజనాన్ని దాదాపు ముప్పై పళ్ళాలతో తాను ఉన్న స్థలానికి తీసుకురావడానికి ముప్పైమంది సేవకులను ఏర్పాటు చేశాడు!

రాజు తరచూ మంత్రినీ, మహాజ్ఞానులనూ చూసి, '‘ఇప్పుడు నేనెలా ఉన్నాను?'’ అని అడిగేవాడు.

రాజు అందంగా కనిపించడానికి ఎటు వంటి శ్రద్ధ తీసుకుంటున్నదీ వారికి బాగా తెలుసు. మామూలుకన్నా ఆయన ఇప్పుడు రెండింతలు భోజనంచేస్తున్నాడు. రోజూ శుభ్రమైన వెన్నతో స్పానం చేస్తున్నాడు. మూడు రోజులకోసారి జుట్టు కత్తిరించుకుంటున్నాడు. రెండు రోజుల

కోసారి మీసం కత్తిరించుకుంటూ, రోజుకు రెండుసార్లు సంపెంగనూనె రాసుకుంటూ న్నాడు. విలువైన దుస్తులతోపాటు, ప్రతి వేలుకూ రెండేని ఉంగరాలూ, మెడ నిండా వజ్రాలహారాలూ ధరిస్తున్నాడు. బంగారు స్త్రీ విగ్రహానికి ప్రాణం వస్తే. ఆమెను వివాహమాడడానికే ఈ ప్రయాస లన్నీ!

‘‘మీరు అపురూప సౌందర్యంతో వెలిగి పోతున్నారు చండమార్తాండ మహాప్రభూ!'' అనేవాళ్ళు మంత్రి, మహాజ్ఞానులు. ఇటు వంటిమామూలు మాటలు రాజుకు అంతగా తృప్తికలిగించడం లేదని గ్రహించిన మహాజ్ఞానులు, ఇంకా పెద్దపెద్దమాటలతో, కొత్త కొత్త ఉపమానాలతో పొగడి రాజు గారి మన్ననలు పొందడానికి ప్రయత్నించే వారు. ‘‘అందమైన పుష్పంలాగా ఉన్నారు ప్రభూ!'' అని కొందరంటే, ‘‘రంగు రంగుల సీతా కోకచిలుకలా వెలిగి పోతున్నారు మహాప్రభూ!'' అని మరి కొందరనేవారు. ‘‘మీ అందం ఇంద్ర ధనుస్సులా మెరిసిపోతోంది మహారాజా!'' అని ఇంకా కొందరు పొగడేవారు.

రాజాస్థానంలో ఉన్న ఇద్దరు కవులు రాజుగారి అందాన్ని వర్ణిస్తూ కొత్త కొత్త ఉపమానాలను మహాజ్ఞానులకు అందించి, వారి నుంచి ధనం పుచ్చుకు నేవారు.