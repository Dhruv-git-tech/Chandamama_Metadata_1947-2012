ఇల్లుపట్టినభూతం

ఒక ఊళ్ళో మల్లయ్య అనే గాజుల వర్తకు డుండేవాడు. అతను ఊరిచివరని పెద్ద స్థలంలో చిన్న పూరి యిల్లు కట్టుకుని, అందులో తన భార్యా బిడ్డలతో కాపరం ఉండేవాడు. ఈ స్థలమూ, ఇల్లూ కాక గాజుల మల్లయ్యకు గల అస్తి ఒక అవూ, దూడా, కోళ్ళూనూ.

మల్లయ్య రోజూ ఉదయాన్నే లేచి, ఆవుకు పాలు తీసి, గడ్డి వేసి, చద్ది అన్నం తిని, మధ్యాన్నానికి అన్నం మూట గట్టుకుని గాజుల బేరం మీద బయలుదేరే వాడు. సాయంకాలం దాకా ఆ పల్లె ఈ పల్లె తిరిగి, చీకటిపడి ఇంటికి చేరు కునేవాడు.

ఒక రోజు గాజుల మల్లయ్య ఒక మర్రిచెట్టు దగ్గిరికి చేరేసరికి మధ్యాన్నమయింది. దగ్గిరలో నే బావి కూడా ఉన్నది. మల్లయ్య తన మలారం చెట్టు

కింద దింపుకుని, చెంబుతో నీళ్ళు తెచ్చుకుని, తన అన్నం మూట విప్పి. తిన్నంత తిని, మిగతాది ఏ కుక్కలో తినేస్తాయి. గదా అని చెట్టుకిందనే వదిలేసి, మలారం భుజాని కెత్తుకుని ముందుకు సాగి పోయాడు.

మల్లయ్య కదిలాడో లేదో ఒక బ్రహ్మ రాకీసి అటుగా వచ్చింది. అది లోగడ ఉంటూ వచ్చిన చెట్టు పడిపోవటం చేత, కొత్త నివాసం ఏర్పాటు చేసుకునేటందుకు అది ఈ మర్రిచెట్టును చూసి వచ్చింది. దానికి గాజుల మల్లయ్య వదిలిపెట్టిన అన్నం కనిపించింది. బాగా ఆకలిగా ఉండటాన అది ఆ అన్నమూ, పచ్చళ్ళూ ఆవురావురు మంటూ తినేసింది.

అంతవరకూ బ్రహ్మ రాకీసి పచ్చి మాంసమూ, పచ్చినెత్తురూ తప్ప రుచి చూడ లేదు. ఇప్పుడు దానికి మనుషులు