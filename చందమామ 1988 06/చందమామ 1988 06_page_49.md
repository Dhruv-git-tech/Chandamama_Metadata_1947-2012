చేరుకున్నారు. అక్కడ చాలా కోలా హలంగా ఉన్నది. కంసుడికి ఎందరెందరో రాజులు పంపిన కానుకలు, ఏనుగులూ, గుర్రాలూ, రథాలూ, సుందర పస్తువులూ వేలసంఖ్యలో ఎడతెగకుండా వచ్చి చేరు తున్నాయి.

లోపల ఆయుధాగారం ఉన్నది. దాన్ని బంగారంతోను, పెద్దపెద్ద మణులతోనూ చాలా అందంగా నిర్మించారు. అనేక మంది రాజులు దాన్ని చూడవచ్చారు. ఆసంఖ్యకులైన భటులు దానికి రక్తగా ఉన్నారు.

‘‘కంసమహారాజుగారి విల్లు ఇక్కడేనా ఉండేది? దాన్ని చూద్దామని చాలా దూరం నుంచి కుతూహలంతో వచ్చాం. ఏదీ? దానిని చూడవచ్చునా?’’ అని బలరామకృష్ణులు అమాయికంగా అనే సరికి, ఆయుధాగారం రక్తకభటులు వాళ్ళను విల్లున్న చోటికి తీసుకుపోయారు. అది బ్రహ్మాండమైన విల్లు; తక్కుడి శరీరంలాగున్నది.

దాన్ని చూసి కృష్ణుడు, ‘‘దీన్ని ఎక్కు పెట్టటం దేవతలకూ, దానవులకూ కూడా సాధ్యం కాదం టా రే. నిజం ఏమిటో చూస్తాం,’’ అంటూ ఆ విల్లును ఒక్కచేత ఆవలీలగా ఎత్తి, చులాగ్గా నారి సంధించి మీటాడు. అది చేసిన మోత భయంకరంగా అన్ని దిక్కులా ప్రతిధ్వనించింది. అక్కడ ఉన్నవారంతా నిర్వాంతపోయి చూస్తూండగా, కృష్ణుడు ఆ వింటిని తన పిడికిట పట్టి పెళ్లుక్కున విరిచేశాడు. గొప్ప ఉత్సవం చేసుకోనున్న ఆ విల్లు కాస్తా ముక్కలు ముక్కలయింది. కృష్ణుడు తన కేమి తెలియనట్టు చల్లగా జనంలో కలిసిపోయి ఆయుధాగారం నుంచి బయట పడ్డాడు.

ఆయుధాగారాన్ని రక్తంచే భటులు భయపడిపోయి, ఒకరికన్న ఒకరు ముందు పరిగెత్తి కంసుడి అంతఃపురానికి వెళ్ళి, జీరపోయిన గొంతులతో, ఆయుధాగా రంలో జరిగిన సంగతంతా కంసుడికి నివేదించారు.