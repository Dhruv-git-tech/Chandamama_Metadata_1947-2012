వాడు గింజుకుంటూ, 'నా కొడుకును, నేనేమైనా చేసుకుంటాను, ఆడ్డగించేందుకు, మీరెవరు ?' అంటూ అరిచాడు.

వజ్రకంటుడు, వాణ్ణి మందలిస్తూ, 'అసలు సంగతేమిటి ?' అని అడిగాడు.

దానికి వాడు, 'నా పేరు మాణిక్యవర్మ. తరతరాలుగా, మేఘీ దేవికి పూజారులం. నాకు ముగ్గురు కొడుకులు. ఆ మధ్య పెద్ద వాడికి జబ్బు చేస్తే, సరి అయిన వైద్యం చేయించేందుకు డబ్బు లేకపోయింది. వాడు పోయాడు. నేను దుఃఖితో కుంగి పోయి, కాళీమాతను నిందిస్తూ, రాత్రి దేవాలయంలో పడుకున్నాను. కాళీమాత నాకు కలలో కనిపించి—మిగిలివున్నయిద్దరు కొడుకుల్లో ఒకణ్ణి తనకు సమర్పిస్తే, నట్టింట కనకవర్షం కురిపించ గలనని చెప్పింది. అందుకే వీణ్ణి సమర్పించబోతున్నాను,'' అన్నాడు.

మణిసిద్ధి, వాడితో, 'మూర్థుడా, ముందు కత్తిని దూరంగా పారవెయియ్య. మనందరికీ సువర్ణయోగం వున్నది,'' అని, తాము అటుగా వచ్చిన కారణం చెప్పాడు.

ఇప్పుడు నలుగురూ కలిసి, బంగారు హంసపోయిన దిక్కుగా బయలుదేరారు. మర్మాటి ఉదయానికి వాళ్లు ఒక కొండను సమీపించి, దాని శిఖరానికి ఎకాక్కరు. అక్కడ వాళ్ళకొక పెద్ద సరస్సు కనిపించింది.

అందులో వందలకొద్ది బంగారు హంసలు, సూర్యకాంతిలో బంగారు ముద్దల్లా మెరుస్తూ విహరిస్తున్న వి. సరస్సులో ఎక్కడ చూసినా వికసించిన బంగారు కమలాలు!

ఆ దృశ్యం చూసి వాళ్ళు పరవశించి పోయారు. బోయవాడైన కాలుడు తప్ప, మిగతా ముగ్గురూ బంగారు కమలాలను చేజిక్కించుకోవడానికి సరస్సులో దిగారు.

కాలుడి దృష్టి మాత్రం బంగారు హంసల పైనే వున్నది. వాడు కూడా సరస్సులో దిగి, వాటిని పట్టుకోబోయాడు. అయితే, అవివాడికి అందకుండాదూరంగా ఈదుకుపోసాగాయి.