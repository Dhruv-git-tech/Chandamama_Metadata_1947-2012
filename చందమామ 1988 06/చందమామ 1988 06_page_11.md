వుంటే నీకు రోజులు గడవవు. అందర్భీ ఎదిరించి బతకడం నేర్చుకో.'' అని సలహా యిచ్చింది.

సూరన్న ఆమె మాటలు లక్ష్యపెట్టకుండా, ''ఈ రోజు నువ్వు చెప్పావని మీ నాన్న నెదిరిస్తాను. కానీ రోజూ నాకెవరు చెబుతారు? ఎవరో చెబితే తప్ప ఎదిరించడం గురించి నాకు తెలియదు. తెలియని పని చేయడం ప్రమారం,'' అన్నాడు.

''నువ్వు నాకు నచ్చావు. నన్ను పెళ్ళి చేసుకో. నేను నీకు మంచి సలహా స్రీస్తాను,'' అన్నది పద్మిని.

''పెళ్ళికి మీ నాన్న ఒప్పుకుంటాడా?'' అని అడిగాడు సూరన్న.

''ఎందుకొప్పుకోడు? ముందు నీ ఆరోగ్యం బాగుపడాలి. నేనిచ్చే యీ రెండు గాజులూ తీసుకో. వీటిని మా నాన్నకిచ్చి, నీ తల్లివని అబద్ధం చెప్పు. ఆయన నీకు వైద్యం చేస్తాడు. ఆరోగ్యం బాగుపడ్డాక పెళ్ళి గురించి అడుగు. తప్పక ఒప్పుకుంటాడు,'' అంటూ పద్మిని వాడికి తన చేతికున్న రెండు బంగారు గాజులూ తీసి యిచ్చేసింది.

''మరి నీకు నేనంటే నిజంగా యిష్టమేనా?'' అని అడిగాడు సూరన్న అనుమానంగా.

''ఇష్టంలేకపోతే నా బంగారు గాజులు నీకెందుకిస్తాను?'' అన్నది పద్మిని.

సూరన్న ఆ గాజులు తీసుకుని వైద్యుడింటికి వెళ్ళి, పద్మిని చెప్పినట్లే చేశాడు. గాజులు చూడగానే వైద్యుడి ముఖం మెరిసిపోయింది. ఆయన గాజుల్చి దాచ మని కూతురికే యిచ్చాడు. పద్మిని వాటిని దాచానని చెప్పి. తండ్రి చూడకుండా చేతులకు వేసుకున్నది. వైద్యుడు సూరన్నను జబ్బు తగ్గెదాకా, తనింట్లోనే వుంచుకున్నాడు. పద్మిని వాడికి వేళకు మందు, ఆహారం పెట్టింది. వారంరోజుల్లోనే సూరన్న మామూలు మనిషయ్యాడు.

''నీచిక ఇంటిక వెళ్ళిపోవచ్చు.'' అన్నాడు వైద్యుడు సూరన్నతో.