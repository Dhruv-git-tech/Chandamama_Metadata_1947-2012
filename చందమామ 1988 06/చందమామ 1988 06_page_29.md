తర్వాత, ఒక బందిపోటు ముఠా నగర శివార్లలో దోపిడికి వచ్చింది. నేనూ, మరి కొందరు సైనికులం, వాళ్ళను ఎదిరించి ఘోరంగా పొరాడాం. బందిపోట్లలో చావగా మిగిలినవాళ్ళల్లో, వాళ్ళ నాయకుడు మాకు బందీ అయాడు. వాడి మెడలో వున్న హారం, కోశాగారంనుంచి దొంగిలించ బడినదని నేను గుర్తించి, వాణ్ణి రాజు గారికి అప్పగించాను. అయితే, యీలోపలే అవమానాన్ని భరించలేక, నా తండ్రి అత్మ హత్య చేసుకున్నాడు.

నేను తండ్రిపోయిన దుఃఖంతో సన్యా సుల్లో కలిసి, దేశదేశాలు తిరిగాను. ఈ జన్మలోనే ఏనాటికైనా రాజు కావాలన్నది,

నా ఆకాంక్ష. ధనం వుంటే ఎంతోమంది సైనికులను సమకూర్చుకోవచ్చు. సైనిక బలంతో రాజ్యాన్ని జయించి రాజు కావడం, ఏమంత కష్టంకాదు. ఒక మహత్తులు గల సన్యాసి ఉపదేశించగా, నేను లక్ష్మికటాక్షంకోసం, యిక్కడ తపస్సు చేస్తున్నాను.'' అని చెప్పాడు.

ఆంతలో బంగారు హంస రెక్కల ల్లాడిస్తూ, వాళ్ళమీదగా ఎగిరిపోయింది. అది చూస్తూనే, వజ్రకంటుడు, ''ఆహాఁ, ఇది బంగారుహంస! మనకు తప్పక సువర్ణయోగం వున్నది! హంసలు ఒంటరిగా కాక, గుంపులుగా నివసించే జీవులు, ఇక్కడెక్కడో వాటి నివాస స్థానమైన సరోవరం వుంటుంది, పదండి!'' అన్నాడు ఉత్సాహంగా.

ముగ్గురూ కలిసి బంగారుహంస ఎగిరి పోయిన మార్గాన బయలుదేరారు. దారిలో వాళ్ళకొక శిథిలావస్తలో వున్న కాళికాలయం కంటబడింది. అక్కడ కాళి మాతకు పూజ చేస్తున్న పసివాణ్ణీ, పక్కనే రాతి మీద కత్తికి పదునుపెడుతున్న ఒక దృఢకాయుణ్ణీ చూసి, వాళ్ళు నివ్వెర పోయారు.

ముగ్గురూ కూడబలుకుంటె హాతత్తుగా, ఆ దృఢకాయుడి మీదపడి పెడరెక్కలు విరిచి పట్టుకున్నారు.