“లడ్డూలు మాత్రం తీసుకోవచ్చా?”
అన్నాడు రాజు ఆశతో.

“సాధ్యంకాదు మహాప్రభూ,” అన్నాడు మాంత్రికుడు.

“అడపాదడపా కోడి మాంసమయినా తినవచ్చా?” అన్నాడు రాజు సగం తిని పదిలి వేసిన పళ్ళాలకేసి విచారంగా చూస్తూ.

“కోడి కాదు కదా. కోడి గుడ్డు కూడా తాకడానికి వీలులేదు,” అని మాంత్రికుడు రాజుకేసి జాలిగా నవ్వుతూ, “ఈ ఉప వాసం పూర్తయ్యాక, నేను ప్రాణాలు తెప్పించనున్న అప్పరస సరసన కూర్చుని పంచభక్ష్య పరమాన్నాలను ఆరగించే అదృష్టాన్ని ఊహించి చూడండి మహాప్రభూ! అంతేకాదు. అప్పరసను పెళ్ళాడిన మొట్టమొదటి మహారాజుగా మీ పేరు చరిత్రలో శాశ్వతంగా నిలిచిపోతుంది!” ఆంటూ రాజు వెన్ను తట్టాడు.

రాజు అంగీకార సూచనగా, మౌనంగా తలాడించాడు.

“మీకు సానుభూతి కనబరుస్తూ, నేను కూడా మీతోపాటు ఉపవాసం ఉండాలను కుంటున్నాను.” అని మాంత్రికుడు ఇంకేదో అనబోయేంతలో, “మేమందరం కూడా రాజుగారితో పాటు ఉపవాసం ఉంటాం!” అన్నారు మంత్రి, ఆస్థాన ఉద్యోగులూ ఏకకంఠంగా.

“చాలా బాగుంది! చండమార్తాండ మహాప్రభువులవారే ఉపవాసం ఉంటూ న్నప్పుడు, ఎవరికి మాత్రం తినాలని బుద్ధి పుడుతుంది? అయినా ఈ వారమంతా నేను రాజుగారికోసం చాలా శ్రమించవలని ఉన్నది. కాబట్టి నేను ఆహారం లేకుండా బలహీనమైపోకూడదు. ప్రభువులవారు అపార్థం చేసుకోకుండా ఉన్నట్టయితే, ఆయన ఆహారాన్నంతా ఈ వారంపాటు నేనే భుజించాలి. అప్పుడే మనం అనుకున్న పని నిరాటంకంగా సఫలమవుతుంది,” అన్నాడు మాంత్రికుడు.

“అలాగే, నీ ఇష్టానుసారమే చెయ్,” అన్నాడు రాజు. —(ఇంకావుంది)