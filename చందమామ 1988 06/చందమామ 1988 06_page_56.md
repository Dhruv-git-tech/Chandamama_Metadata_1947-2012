ఆదేశం అందుకున్న రెండు, మూడు కణాల్లోనే నిఫిలుడు అతి సునాయాసంగా లక్ష్యాన్ని నేల కూ ల్చాడు. నిశాంతుడు మాత్రం అద్దంలో లక్ష్యాన్ని చూస్తూ, సరి అయిన కోణం కోసం, అటూ యిటూ కదిలి కొంత ఆలస్యంగా ఛేదించాడు.

‘‘నిఫిలుడే సేనాధిపతి పదవికి అర్హుడు!’’ అన్నాడు విక్రమసింహుడు.

‘‘కుమించండి, మహారాజా! మీ అభిప్రాయంతో నేను ఏకీభవించలేను,’’ అన్నాడు యుగంధరుడు సవినయంగా.

‘‘అదేమిటి, మహామంత్రి! ఆదేశించిన మరుకుణమే, లక్ష్యాన్ని ఛేదించాడు, నిఫిలుడు. కాని, నిశాంతుడు అటూ యిటూ తచ్చాడి తచ్చాడి. ఆలస్యంగా లక్ష్యాన్ని పడగొట్టాడు. మరి, నిశాంతుడి కంటే నిఫిలుడే సమర్థుడని నిర్ణయించడంలో సందేహపడవలసినదేమున్నది?’’ అని ప్రశ్నించాడు విక్రమసింహుడు.

అందుకు మంత్రి, ‘‘మహారాజా, నిశాంతుడు లక్ష్యాన్ని పడగొట్టడంలో కొంత ఆలస్యం చేయడం, అతడి సామర్థ్య లోపంగా భావించకూడదు. లక్ష్యాన్ని తప్ప అనవసరంగా ఒక్క ఆకును కూడా రాల్చి కూడదన్న ఉద్దేశంతోనే, అతడు కొంత తాత్సారం చేశాడు. సరిగా అనుకున్న విధంగా లక్ష్యాన్ని పడగొట్టాడు. కాని,

నిఫిలుడి బాణం దెబ్బకు లక్ష్యంతోపాటు, ఆకులూ, రెమ్మలే కాదు—ఒక కొమ్మ కూడా నేలకూలింది. కనుక నిఫిలుడి కంటే నిశాంతుడే యోగ్యుడు, సమర్థుడు!'' అని వివరించాడు యుగంధరుడు.

రాజు విక్రమసింహుడు పునరాలోచన చేశాడు. మంత్రి చెప్పింది ఆయనకు వాస్తవంగా తోచింది.

మంత్రి, రాజుతో, ‘‘మహారాజా, మీరు అనుమతిస్తే, మరొక చిన్న పోటీ ఏర్పాటు చేస్తాను. అందులో బుద్ధిబలం, భుజబలం సమపాళ్ళలో వున్న నిశాంతుడే సేనాధిపతి పదవికి అర్హుడని మీరే నిర్ణయించ గలరు,’’ అన్నాడు.