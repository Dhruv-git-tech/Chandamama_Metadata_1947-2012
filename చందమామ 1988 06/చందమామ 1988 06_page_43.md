అయన మాటల సారాంశం కృష్ణుడికి అర్థమయింది. అతను మధురానగరానికి వెళ్ళి, కంసుణ్ణి చంపి, తన తల్లిదండ్రు లైన దేవకి వసుదేవులకు ఆనందం చేకూర్చాలి.

తెల్లవారింది. అక్రారుడూ, బలరామ కృష్ణులూ కాలకృత్యాలు తీర్చుకుని రథం ఎక్కారు. అక్రారుడు రథం తోలుతూ వ్రేపల్లె దాటి, మధురకు వెళ్ళే దారి పట్టాడు, కొందరు గోపికలు రధాన్ని కొంత దూరం వెంబడించారు. కృష్ణుడు వెళ్ళి పోవటం వాళ్ళకేమీ బాగాలేదు. కొందరు అక్రారుణ్ణి బాగా తిట్టుకున్నారు. మరి కొందరు, ''రేపు ఏ రాకసుడన్నా మన

మీద వచ్చపడితే ఎవరు కాపాడతారు? కృష్ణుణ్ణి వెళ్ళిపోనిస్తున్న మన వాళ్ళు వెర్రివాళ్ళు కారా?'' అని అడిగారు. వాళ్ళు కొంతదూరం రధాన్ని వెంబడించి, అతివేగంగా వెళ్ళే రధాన్ని అనుసరించ లేక ఆగి, రథం లేపే దుమ్ము కనబడ కుండా పోయేదాకా చూసి, తిరిగి వెళ్ళి పోయారు.

మధ్యాస్నందాకా నడిచి రథం కాళింది తిరాన ఒక కదంబవృక్షం నీడలో ఆగింది. అక్రారుడు బలరామకృష్ణులతో, ''నేను నదిలో స్నానంచేసి, అర్హ్యం విడిచి, ఇప్పుడే వస్తాను. అంతదాకా మీరు రథంలోనే ఉండండి. ఈ లోపుగా గుర్రాలు గరికి మేస్తాయి,'' అని చెప్పి, నదిలోకి దిగి, నడుములోతు నీటిలో మునిగాడు.

అలా మునిగిన అక్రారుడికి నీటిలో రసాతలం కనబడింది. అక్కడ వాసుకీ, కరోన్నటకుడూ మొదలైన నాగశేష్ఠులు తిరుగుతున్నారు. చాలా అందంగా నిర్మించిన రత్నమండపం లోపల వెయ్యి తలల ఆదిశేషుడు కనిపించాడు. అతని శరీరం స్వచ్ఛంగానూ, తెల్లగా నూ. చుట్టలు చుట్టుకుని ఉన్నది. పడగలు ఎత్తి ఉన్నాయి. అతని నాలుకల వరస మెరుపు తీగలాగా చలిస్తున్నది. అతని పార్శ్వాల రోకలీ, నాగలీ, తాటిచెట్టూ గుర్తులు గల