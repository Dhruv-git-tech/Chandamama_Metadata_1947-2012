ఆయన దయ్యమ్మతో, 'చూడు, దయ్యమ్మా, మన ఇంటి చుట్టూ బోలె డంత ఆవరణ ఉన్నది. ఇందులో ఎన్నో చెట్లు వేసుకోవచ్చు. అయితే ముందుగా నిలువెత్తున ప్రహరీగోడ కట్టాలి. కాస్తా పని చూడు!' అన్నాడు.

దయ్యమ్మ అంత పని తనవల్ల కాదనక, సరేనని తానే మట్టి తవ్వి, ఇటుకలు చేసి కాల్చి. ఒంటరిగా ఆవరణ చుట్టూ ఎత్తి యిన ప్రహరీగోడ కట్టేసింది. ఆ తరవాత ఎక్కడెక్కడి నుంచో పెద్ద పెద్ద చెట్లు తెచ్చి ఆవరణ అంతటా పాతి తోడు తయారు చేసింది.

దయ్యమ్మ మామూలు మనిషి కాదని మల్లయ్యకు రూఢి కావటమేగాక ఊళ్ళో వాళ్ళందరికీ కూడా తెలిసిపోయింది. ఈ దయ్యమ్మను ఎలా వ దుల్చుకోవాలో మల్లయ్యకు పాలుబోలేదు. దయ్యమ్మ ఎవరికీ ఏ ఆపకారమూ చెయ్యటం లేదు, నిజమే. కాని అటువంటి మనిషి ఇంట ఉండటం ఎంత ప్రమాదం! ఊళ్ళో

వాళ్ళంతా, 'ఆ దయ్యం ముండను వెళ్ళగొడతావా, లేక నువే ఊరు విడిచి పోతావా?' అని అతన్ని అడుగుతున్నారు. మల్లయ్య ఇంటి చుట్టూ ఆ స్తమానం జనం మూగుతున్నారు.

ఒకనాడు మల్లయ్య కుటుంబమంతా ఆవరణలో ఉండగా ఒక పిల్లి ఒక ఎలు కను తరుముకుంటూ వచ్చింది. ఎలుక పరిగెత్తుకుంటూ వెళ్ళి ఒక సన్నటి కలుగులో దూరింది.

ఇదంతా చూస్తున్న మల్లయ్య కొడుకు, పసివాడు, 'దయ్యమ్మా. దయ్యమ్మా! ఆ ఎలుకను తీసుకురా!' అని అడిగాడు ఎంతో ఉత్సాహంగా.

'ఏం? నాకు చాతకాదనుకున్నావా?' అంటూ దయ్యమ్మ అందరూ చూస్తుండగానే ఎలుకంత చిన్నదైపోయి కలుగులోకి దూరింది. ఇదే సమయమనుకుని మల్లయ్య గంపెడు మట్టి తెచ్చి ఆ కలుగును పూడ్చే సాడు. అంతే, ఆ తరవాత దయ్యమ్మను ఎవరూ చూడలేదు.