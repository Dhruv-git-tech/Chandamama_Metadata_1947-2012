తీర్చాడు. కాని, నేనాపని చేయలేక పోయాను. నీతులు చెప్పడం కంటే, వాటిని ఆచరించడం చాలా కష్టం— అని విచారించాడాయన.

అంతవరకూ, తను చాలా తేలిక భావంతో చూస్తున్న రంగరాజు, ఎంతో ఉత్తముడనుకుంటూ, పద్మనాథుడు, అతడితో, 'రంగరాజుగారూ, యిది నాకు కొంత ఆశ్చర్యంగా తోస్తున్నది. ఇద్దరం ఒకే దుకాణంలో, ఒకే సమయంలో జీడి పప్పులు కొన్నాం!' అన్నాడు.

అందుకు రంగరాజు చిరునవ్వు నవ్వి, 'నా భార్య నిండు గర్భితో. ఆమె కోరగా జీడిపప్పు కొని తీసుకుపోతున్నాను. అంతే గాని, మామూలుగా జీడిపప్పు కొనేంత తాహతువున్నవాణ్ణి కాదు,' అన్నాడు.

తర్వాత రంగరాజు, అక్కడికి సమీ పంలో వున్న నూతిదగ్గిరకుపోయి, ముఖం కడుక్కుని, మంచినీళ్ళు తాగి తిరిగి వచ్చాడు. అతడు తిరిగివచ్చేసరికి బండి సిద్ధంగా వున్నది. దారిలో ని పురుషోత్త

పురంలో బండిదిగి, రంగరాజు, ఇంటికి వెళ్ళాడు.

అతడి భార్య, భర్తకు ఏదురు వచ్చి సంచీ అందుకుని, 'జీడిపప్పు కొని తెచ్చారా?' అని అడిగింది.

రంగరాజు లేదన్నట్టు తలాడించి, భార్యకు దారిలో జరిగినదంతా చెప్పాడు. ఆమె అంతా విని, 'అలాగా!' అంటూ, సంచీలో వున్న యితర పచారీ సరుకుల పాట్లాలు తీసి బయట పెడుతూ ఆశ్చర్యంగా, 'అదేమిటండి. సంచీలో జీడిపప్పు మూట వున్నదిగదా!' అని, మూట భర్తకు చూపింది.

రంగరాజుకూడా ఆశ్చర్యపోయి, ఒకటి, రెండు కేణాలు ఆలోచిస్తూ పూరుకుని, 'ఆ పద్మనాథుడు చాలా మంచివాడు. నేనెవరికోసం, ఆ జీడిపప్పు కొన్నానో అడిగి తెలుసుకున్నాడు. తర్వాత, నేను బావిదగ్గిరకు మంచినీళ్ళకోసం పోయి నప్పుడు, తాను కొన్న జీడిపప్పు, నా సంచీలో పెట్టాడు!' అన్నాడు.