వాడి కిష్టం లేదనుకున్నారు. కారణం తెలుసుకుందామంటే —సూరన్న ఏడుపు నాపడం లేదు. క్రమంగా ఒక్కరొక్కరే అక్కణ్ణించి వెళ్ళిపోయారు. చివరకు అక్కడ సూరన్న, వైద్యుడు, పద్మిని మాత్రం మిగిలారు.

‘‘ఎందు కేడుస్తున్నావు? సమీ పారణ్యంలో బందిపోట్లున్నారు గదా. నీ బంగారానికి ప్రమాదమేమోనని బెంగగా వున్నదా?’’ అని అడిగింది పద్మిని.

‘‘అదేంకాదు. అందరూ మీ నాన్న కష్టాలకు, నా శాపమే కారణమని అంటున్నారు,’’ అన్నాడు సూరన్న ఎంతో బాధగా.

‘‘అంటే అన్నారులే, అది నిజమేకదా! నువ్వు శపించినా, శపించకపోయినా, నా తప్పులకు ఆ మాత్రం శిక్షపడదా,’’ అన్నాడు వైద్యుడు, సూరన్న ను ఓదార్చుతూ.

‘‘కానీ, నీ తప్పులకు అంతేనా శిక్?’’ అన్నాడు సూరన్న.

పద్మిని వాడి ఏడ్చుకు కారణం అర్థమై ఫక్కుమని నవ్వింది. వైద్యుడి ముఖం మాడిపోయింది.

అది చూసి పద్మిని, ‘‘నాన్నా, ఒకరికి పని చేయడమే తప్ప, ద్వేషమంటే ఏమి తెలియని అమాయకుడు సూరన్న. అలాంటివాడు, నీ తప్పులకు నువ్వను భవించిన శిక్ష చాలదనుకుంటున్నాడు. అంటే, ఆ అమాయకుడి మనసును, సువ్వేంతగా కోభపెట్టావో ఆలోచించుకో. అమాయకుడి శాపం పూరికేపోదు. అది మళ్ళీ మళ్ళీ నిన్ను వేధిస్తుంది. సూరన్న మనసులో, నీపట్ల కలిగిన ద్వేషాన్ని ముందు పోగొట్టు,’’ అన్నది.

వైద్యుడు సూరన్న ముందు, తన తప్పులన్నీ ఒప్పుకుని, అన్నివిధాలా వాడికి అనుకూలంగా ప్రవర్తిస్తానని చెప్పాడు. సూరన్న తన ద్వేషాన్ని క్రమంగా మరిచి పోగలిగాడు.

తర్వాత సూరన్న, పద్మినిని వివాహం చేసుకునిచాలా కాలంసుఖంగా జీవించాడు.