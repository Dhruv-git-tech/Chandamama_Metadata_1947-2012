జగన్నాధుడి శిష్యరికం

సీతాపురంలోని విశ్వనాథుడికి ముగ్గురు కొడుకులు. పెద్దవాడు వ్యవసాయం చేస్తు న్నాడు. రెండోవాడు వ్యాపారం చూస్తున్నాడు. చివరివాడైన జగన్నాథుడు ఇంటిపట్టున వుండకపోవడం తండ్రికి కొంత బాధగా ఉండేది.

జగన్నాథుడు కానిపనులేమీ చేసేవాడు కాదు. ఎవరింట్లో శుభకార్యం జరిగినా తానే ముందుండి తంతు నడిపించేవాడు. పది మంది మనుషుల్ని వాడికిస్తే, వాళ్ళ మనసు నొప్పించకుండా అందరికంటే ఎక్కువగా వాళ్ళ నుంచి పని రాబట్టేవాడు. పిసినిగొట్టు చేత చందాలిప్పించేవాడు, కఠిన హృదయుడి చేతకళ్ళనీళ్ళుపెట్టించేవాడు. అందువల్ల జగ న్నాథుడు గొప్ప వ్యవహారజ్ఞుడని అంతా అనేవారు.

ఆ ఊళ్ళోనే విశ్వనాథుడి బంధువాకాయన, వాడికి తన కూతురు విశాలాక్షి నిచ్చి పెళ్ళి

చేస్తానంటూ వచ్చాడు. విశ్వనాథుడు ఆయనతో, “నా కొడుకు ప్రయోజకుడయ్యే దాకా పెళ్ళి చెయ్యను. అలా కాకుంటే రేపు వాడి పెళ్ళాం బాధ్యత కూడా నాదే అవుతుంది,” అన్నాడు.

“నీకు తెలియడంలేదు. నీ కొడుకు గొప్ప వ్యవహారజ్ఞుడు. వాడిని వేదవనంలోని శ్రద్ధా నందుడి వద్దకు పంపు. చక్కని శిక్షణ లభి స్తుంది. తప్పక రాజుగారి కొలువులో ఉద్యోగం సంపాయించుకుంటాడు,” అన్నాడు బంధువు.

శ్రద్ధానందుడి పేరు విశ్వనాథుడూ విని వున్నాడు. అయితే, ఆయన అందరినీ తన వద్ద శిష్యలుగా చేర్చుకోడు. కొందరాయన పెట్టిన పరీక్షలలో నెగ్గాలి. కొందరు దండిగా డబ్బివ్వాలి. అలా చేరిన శిష్యులలో కొందరు రెండు మూడు సంవత్సరాల్లో రాజుగారి కొలువులో ఉద్యోగం సంపాయించుకున్నారు. కొందరు పది సంవత్సరాల నుంచీ ఆయన