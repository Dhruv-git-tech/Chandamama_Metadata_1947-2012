# సుప్రసిద్ధ మతగ్రంథాలు

## త్రిపిటకాలు

గౌతమ బుద్ధుడు జన్మించిందీ, బోధివృక్షం కింద ఆయనకు జ్ఞానోదయం కలిగిందీ, ఆయన తన భౌతిక దేహాన్ని త్యజించిందీ వైశాఖ పూర్ణిమనాడే. అందుకే వైశాఖ పూర్ణిమను బుద్ధపూర్ణిమ అని అంటారు. బుద్ధపూర్ణిమ ఈ నెలలో వస్తుంది.

జీవితం దుఃఖభాజనమైనది. కాబట్టి విజ్ఞులు జనన మరణ రహితమైన ‘నిర్వాణం’ కోసం ప్రయత్నించాలని గౌతమ బుద్ధుడు (క్రీ.పూ. 566 - 486) బోధించాడు. దుఃఖాలకు కారణం కోరికలనీ, ఆ కోరికలను వదులుకున్నట్టయితే, కర్మబంధం తొలగి ‘నిర్వాణం’ ప్రాప్తిస్తుందనీ ఆయన తన శిష్యులకు బోధించాడు. అయితే, ఆయన బోధనలు ఆయన కాలంలో లిఖితబద్ధం కాలేదు. ఆయన ప్రత్యక్ష శిష్యులు కూడా వాటిని అక్షర బద్ధం చేయడానికి పూనుకోలేదు. కానీ, బౌద్ధ పండితులు, బుద్ధుడి బోధనలను జ్ఞాపకం ఉంచు కుని శిష్యులకు బోధిస్తూ వచ్చారు. బుద్ధుడి మరణానంతరం రెండు వందల సంవత్సరాల తరవాత అశోక చక్రవర్తి బౌద్ధపండితులను పిలిపించి, వారిచేత బుద్ధుడి బోధనలను క్రమబద్ధం చేసి రాయించాడు. బుద్ధుడి బోధనలను వినయ పిటకం, సుత్త పిటకం, అభిధమ్మ పిటకం అని మూడు భాగాలుగా సంకలనం చేశారు. అందుకే వాటిని త్రిపిటకాలు అని అంటారు. 'పిటకం' అంటే గంప అని అర్థం.

ఆధ్యాత్మిక సంఘానికి అవసరమయ్యే నైతిక నియమాలను వినయ పిటకం తెలియ జేస్తుంది. 'నిర్వాణం' లక్ష్యంగా గల వాళ్ళు ఆచరించవలసిన జీవిత విధానాన్ని సుత్త పిటకం, అభిధమ్మ పిటకం వివరిస్తాయి. ఈ మూడింటిలో 'సుత్త పిటకం' ప్రధానమైనది. దీనినుంచి గ్రహించిన 423 సూత్రాలే 'ధమ్మపదం' అనే గ్రంథంగా ప్రసిద్ధి గాంచింది.

త్రిపిటకాలు ఆనాడు వాడుకలో ఉన్న పాళీభాషలో రాయబడింది. ఇప్పుడది కొందరు పండితుల వరకే పరిమితమైన భాషగా మిగిలిపోయింది. త్రిపిటకాలలోని సూత్రాలు లయ బద్ధమైనవి. అవి గంభీర భావ గర్భితాలు. ఉదాహరణకు రెండు: "ద్వేషం ఎప్పుడూ ద్వేషంతో అంతం కాదు; అద్వేషంతోనే ద్వేషం అంతరిస్తుంది!"