జగడాలమొగుడు - కజ్జాల పెళ్ళాం

కమలాపురంలోని కనకయ్యకు, కనకమ్మకు పెళ్ళికుదిరినప్పుడు, “అతికినట్టుగా పేర్లుకుది రిన ఈ మొగుడూ, పెళ్ళాలు ఎంత అన్యోన్యంగా పుంటారోకదా!” అనుకున్నారు, ఊళ్ళ జనం.

అయితే, పెళ్ళయి ఏడాది తిరక్కుండానే, వాళ్ళు జగడాల మొగుడు - కజ్జాల పెళ్ళాంగా పేరు తెచ్చుకున్నారు. ఇద్దరికీ క్షణం పడేది కాదు. ప్రతి చిన్న విషయానికి పెద్దగా అరుచు కుంటూ రచ్చచేసుకునేవారు.

ఒక రోజు రాత్రి పిల్లికూన అరుపుతో నిద్రాభంగ మయింది, కనకయ్యకు. ఆ పిల్లికూన ఏ కిటికీలోంచి లోపలికి దూకిందో కానీ, వాళ్ళమంచంకిందేకూర్చుని, “మ్యావ్! మ్యావ్!” అంటూ అరవసాగింది.

కనకయ్య కోపంగా, “ఏమేవ్, కుంభకర్ణుడి ముద్దుల చెల్లెలా! రాత్రి పడుకునే ముందు అన్ని కిటికీల తలుపులూ మూయమంటే మూయవు కదా! ఆ పిల్లికూనను అవతలికి

తోలు,” అంటూ నిద్రలో వున్న పెళ్ళాన్ని ముసు గులాగి మరీ లేపాడు.

కనకమ్మ గట్టిగా అవులిస్తూ, “అర్ధ రాత్రి ఏమిటీ అంకమ్మ శివాలు? కావలిస్తే నువ్వే దాన్ని అవతలికి తోలు. దాని అరుపుకే చెడే నిద్ర కాదు నాది,” అన్నది ముఖం మీదికి దుప్పటి లాక్కుంటూ.

ఇక ఆమెతో లాభం లేదని, నిద్రకళ్ళతోనే మంచం దిగి, గోడకు ఆనించి వున్న కర్రను చేతిలోకి తీసుకున్నాడు, కనకయ్య. పిల్లికూన పడక గదిలోంచి మధ్య గదిలోకి, అక్కడి నుంచి ముందు గదిలోకి కనకయ్యను పరిగెత్తించింది.

కనకయ్య ముందు గదిలోకి వస్తూనే, మళ్ళీ పిల్లికూన లోపలికి వెళ్ళకుండా ఆ గది తలుపు మూశాడు. తర్వాత వీధి తలపు తీసి పిల్లికూనను అదిలించాడు. పిల్లికూన మ్యావ్ అని అరుస్తూ చీకట్టోకి పారిపోయింది.