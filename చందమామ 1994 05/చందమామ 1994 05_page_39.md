కంకణం వంటి తన అందానికి అద్దంతో అవసరం లేదని — తను అందగత్తెనని చెప్పక చెప్పింది మరొక ప్రశ్నకు సమాధానంగా.

అద్దానికి ముందు మిత్రులుగా వుండి, తర్వాత శత్రువులుగా మారడం అంటే, యవ్వనంలో సొందర్యంతో మెరిసిపోతూ, అది పోయాక అద్దంలో తమ రూపాన్ని చూసుకోవడానికి ఇచ్చగించని వృద్ధులు, అనిభావం. అలాంటి వృద్ధురాలైన రాధఅమ్మమ్మ, కొన్నాళ్ళ కిందట చనిపోయినట్టు, జవాబిచ్చింది.

ఇక, కంకిపాడు గ్రామంలో నెలకొకసారి అమావాస్య వుంటుందా, లేక ఆ రాత్రి కూడా పున్నమిలా వుంటుందా? అన్న మనవాడి ప్రశ్నకు — అమావాస్య రాత్రి కూడా పున్నమిలా వుంటుందనీ, అసలు అమావాస్యను తమ గ్రామంలో చూసినవారే లేరనీ చెప్పింది. అంటే, వీధి దీపాల సౌకర్యం గ్రామంలో బాగా వుండటంవల్ల, తమకు చీకటి భయం లేదని చెప్పింది.

పోతే, ఎండా కాలంలో కూడా పాలాల్లో పిట్టలెప్పుడు వుంటాయి? పాలాల్లో ఏవో

పంటలున్నప్పుడు! ఎండాకాలంలో కూడా ఎప్పుడు పాలాల్లో పంటలుంటాయి? గ్రామంలోని బావుల్లో, చెరువుల్లో సమృద్ధిగా నీరు వున్నప్పుడు, అంటే, వర్షాధారం పంటలేగాక, ఆ గ్రామంలో కరువుకాటకాలు లేకుండా మూడు కార్లూ పంటలు పండుతాయని — తమ గ్రామ పంట పాలాల్లో అన్ని ఋతువుల్లోనూ పిట్టలు వాలుతూనే వుంటాయని చెప్పడం ద్వారా తెలిపింది.

చివరి ప్రశ్నకు — ఆకాశ మంత పందిరి, భూదేవి అంత పీటవేసి దుబారా ఖర్చుతో పెళ్ళిజరిపిస్తే, తన తల్లిదండ్రులు ఇల్లు అమ్మ వలసి వస్తుందనీ, అప్పుడు వాళ్ళకు ఆకాశమే ఇల్లవుతుందనీ చెప్పింది. దాని అర్థం, వాళ్ళు తన పెళ్ళి చేశాక ఏ చెట్టు కిందనో కాపరం చెయ్యవలసి రావచ్చని! ఇప్పటికైనా సర్వం బోధపడిందా? చూడుమరి, నీకాబోయే కోడలు ఎంత తెలివైనదో?” అన్నాడు.

అంతా విన్నరామశాస్త్రిభార్య, “వాళ్ళ సంభాషణలో గూఢార్థాలు దాగి వున్నాయా?” అన్నది అబ్బురపడుతూ.