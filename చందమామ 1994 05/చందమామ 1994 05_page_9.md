ఆ తరవాత పాలనాధికారం, ఆస్ట్రెయా వశంలోకీ అటుపిమ్మట ఫ్రాన్స్‌కూ లభించింది. ఫ్రాన్స్ చక్రవర్తి నెపోలియన్ వాటర్‌లూ యుద్ధంలో (1815) ఓడిపోయాక ఇటలీలో స్వాతంత్ర్యం కోసం, సమైక్యత కోసం ఉద్యమం బయలుదేరింది. ఆ ఉద్యమం 1870వ సం॥లో విజయవంతమయింది.

మొదటి ప్రపంచ యుద్ధానంతరం (1914 – 18) బెనీటో ముసోలినీ ఇటలీలో ‘ఫాసిజం’ అనే జాత్యహంకార ఉద్యమాన్ని లేవనెత్తి మూడేళ్ళలో ప్రధాన మంత్రి పదవి చేపట్టాడు. అతడు నియంతలా దేశాన్ని పాలిస్తూ, జర్మనీ నియంత హిట్లర్‌తో చేతులు కలిపి, రెండవ ప్రపంచ యుద్ధా నికి దారి చూపాడు. 1943వ సం॥లో పదవీచ్యుతుడై, దేశం వదిలి పారిపోతూండగా చంపబడ్డాడు.

1946వ సం॥లో ఇటలీ రిపబ్లిక్ అయింది. అయినప్పటికీ దేశం ఆర్థిక సమస్యలకు లోనై ఉండడంపల్ల, నిర్వహణ రాజకీయ రంగాలలో తీవ్రమైన అస్థిరత చోటుచేసుకున్నది. ఆ కారణంగా 45 సంవత్సరాలలో 52 ప్రభుత్వాలు మారాయి. కొన్ని ప్రభుత్వాలు కొన్ని రోజులలోనే అంతమైపోయాయి.

ఇటీవలి కాలంలో పాలకపక్షాలు, ప్రతిపక్షాలతో సైతం చేతులు కలిపి వాటికి కూడా ప్రభు త్వంలో వాటా కల్పించడంతో వరిస్థితి మరింత క్లిష్టమయింది. పర్యవసానంగా లంచగొండితనం, ఆవినీతి అమితంగా ప్రబలిపోయాయి. అధికారంలోని పలువురు నాయకులు ప్రజల నిరసనకూ ఆగ్రహానికీ గురయ్యారు.

ఈ నేపథ్యంలో జరిగిన ఎన్నికలలో ప్రజలు మార్పుకోరి రైటిస్ట్ పార్టీలకు అధికారం అప్పగించారు. ప్రధాన పార్టీ అయిన ‘ఫోర్టా ఇటాలియా’ స్థాపించిమూడునెలలుమాత్రమే అయింది. ఆ పార్టీ నాయకుడు 57 సంవత్సరాల బెర్లుస్కానీ పెద్ద టీవీ నెట్‌వర్క్ అధి నేత. యూరపులో పేరు ప్రఖ్యాతులు గల అతి పెద్ద ప్రచురణా సంస్థ ఆయనకు సొంతం. ఈనాడు ప్రపంచం లోని సంపన్నులలో చాలా ముఖ్యుడు బెర్లుస్కానీ. అందుకే ప్రజలు ఆయన్ని ఈనాటి ‘సీజర్‌గా చెప్పుకోవడంలో ఆశ్చర్యం లేదు’.