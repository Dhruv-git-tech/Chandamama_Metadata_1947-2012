కూతురు మాటలతో జయసేనుడు ఆవేశ
పడుతూ, “అంగీకరించిన తర్వాత, తప్పని
సరిగా అనుకోవలసిన మాట, అదేనమ్మా!
కాకపోతే, తండ్రిగా నేనామాటలు అనుకోలేక
పోతున్నాను. కీర్తిసింహుడు ఎటువంటివాడో,
నాకు బాగా తెలుసు. కృష్ణచంద్రుడంతటి
గొప్ప గురువుకు ద్రీతిపాత్రుడైన శిష్యుడతను.
రాజనీతిలోనే కాదు, లౌకిక వ్యవహారాల్లోనూ,
యుద్ధ విద్యల్లోనూ కూడా అతడికి సాటి
ఎవ్వరూ లేరు. అటువంటి వ్యక్తిని మోసపుచ్చి,
అరణ్య మధ్యంలో ఎక్కడికో తీసుకువెళ్ళి
బంధించటానికి — అదీ ఒక్కతివే ఒంటరిగా!
ఇందుకు ఒప్పుకున్నావంటే ఏమనాలి?”
అన్నాడు.

శక్తిసేన, తండ్రి మాటలకు నిబ్బరంగా,
“ఈ విషయాలన్నీ మహారాజుకు తెలిసినవే!
అయినా, ఆయన మనకీ కఠినపరీక్ష ఎందుకు
పెట్టారంటావు, నాన్నా?” అని ప్రశ్నించింది.

జయసేనుడు మరికాస్త ఆవేశంగా, “ఇం
కెందుకు, నేను నిన్ను చూసుకుని అధికంగా
పడుతున్న గర్వం వదలగొట్టడానికి, మహారాజు
వేసిన ఎత్తు ఇది!” అన్నాడు.

శక్తిసేన నవ్వి, “అభిమానం మనిషి మన
సును ఎంత బలహీనపరుస్తుందో, ఎలా పక్క
దారులు పట్టిస్తుందో మిమ్మల్ని చూస్తే అర్థ
మవుతున్నది, నాన్నా! ప్రతి నీచభావానికి
ఒక ఉత్తమస్థితి వున్నది. విద్యార్థి మరొక
మంచి విద్యార్థిని చూసి అసూయపడి, తనూ
వాడిలా తయారవాలని పోటీపడడం, ఈర్య,
అసూయ అనే నీచ భావాల ఉత్తమస్థితి!
అలాగే పితృగర్వమనేది, గర్వభావానికి ఉత్తమ
స్థితి! ఇటువంటి ఉత్తమ స్థితుల్ని నశింప
జెయ్యాలని చూసేవాడు, అధముడు. మహా
రాజు అటువంటి అధముడని, నేననుకోను.
ఆయన ప్రతిపాదన వెనుక ఏదో అంతరార్థ
మున్నదని, నా ఊహ. కాస్త ఆవేశం తగ్గించు
కుని ఆలోచించి చూడండి!” అన్నది.

కూతురు మాటలకు తెల్లబోయిన జయ
సేనుడు, “నిజమే! మహారాజు, అంతటి అధ
ముడు కాడు, అంతటి అధముడు కాడు,”
అని గొఁకుక్కుంటూ, మైకం వదలినవాడిలా
తల విదిలించి, ఆలోచనలో పడ్డాడు.