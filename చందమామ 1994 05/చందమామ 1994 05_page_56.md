దాకా మనం నిశ్చింతగా నిద్రపోవచ్చు!”
అన్నది.

“ఎక్కడున్నారు వాళ్ళు?” అని ఆత్రంగా అడిగాడు, కనకయ్య.

“ఒక చచ్చువెధవ పాతాళంలో, మరొకడు ఆకాశంలో!” అన్నది కనకమ్మ.

“ఇదేనీతోవచ్చిన చిక్కు. ఏసంగతీ విడ మర్చిచెప్పువు,” అని కస్సుమన్నాడు, కనకయ్య.

ఒకడు బావిలోనూ, మరొకడు అటక మీదా వున్నట్టు చెప్పింది, కనకమ్మ.

“నీ తెలివి తెల్లారినట్టుంది! ఆ తెల్ల దొంగ, ఈ సరికి బావిలోంచి బయటవడి వుంటాడు,” అన్నాడు కనకయ్య.

“నేను సామానుల గదిలోకి, నల్లదొంగను బయలుదేరదీసే ముందే, తెల్లదొంగ గిలకకు పక్కన చెక్కకు కట్టిన తాడు ముడి ఊడదీ సేశాను,” అన్నది కనకమ్మ నవ్వుతూ.

ఆ తర్వాత, తెల్లవారే సమయాన కనకయ్య వెళ్ళి, గ్రామపెద్దకు సంగతి చెప్పాడు.

ఆయన కాపలా వాళ్ళతో వచ్చి, దొంగలను పట్టుకున్నాడు. కనకయ్య, కనకమ్మా దొంగల

దగ్గర వున్న తమ డబ్బూ, ఉంగరం లాక్కు న్నారు.

ఆ ఇద్దరూ పేరు మోసిన గజదొంగలు. వాళ్ళను పట్టిచ్చిన వాళ్ళకు, ఆ ప్రాంతం జమీం దారు చాలా పెద్ద మొత్తంలో బహుమానం ఇస్తానని లోగడ చాటింపు వేయించాడు.

“బహుమానం నాదే! లేని నగలు బావిలో వున్నట్టుగా నాటకమాడి, దొంగల ఆట కట్టించిందినేను, బహుమతి నాకే దక్కాలి,” అంటూ పెళ్ళాంతో వాదనకు దిగాడు, కనకయ్య.

“పెళ్ళినాటికే లేని అత్తనూ, ఆవిడనగలనూ సృష్టించి - ఒక చిన్న కట్టుకథతో నల్లదొంగను అటక మీదా, తెల్లదొంగను బావిలోనూబంధించింది నేను. బహుమతి నాకే దక్కాలి,” అంటూ పోట్లాటకు దిగింది కనకమ్మ.

“మీరిలా కాట్లాడుకుంటూనే గౌప్ప ఘన కార్యం చేశారు! కలిసిమెలిసి వుంటే, మీకిక ఎదురే లేదు,” అని గ్రామపెద్దా, ఊళ్ళోవాళ్ళూ వాళ్ళను మెచ్చుకుని, జమీందారు బహుమతి డబ్బు పంపగానే ఘనంగా సన్మానించి, డబ్బును వాళ్ళిద్దరికీ సమంగా పంచారు.