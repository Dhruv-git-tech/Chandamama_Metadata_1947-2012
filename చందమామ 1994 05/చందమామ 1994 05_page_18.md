తాయి. కృష్ణపాద్యమినాడు ఒంటరిగా బయలు
దేరి రాజధానికి తిరిగి వస్తున్నాడు. నీ
కుమార్తె దారిలోనే అతణ్ణి అటకాయించి,
తూర్పున వున్న అడవులవైపు మళ్ళించాలి.
ఆ అడవుల్లో పురాతనమైన శక్తి ఆలయం
ఒకటి వున్నదన్న సంగతి కూడా నీకు తెలి
సిందే! ఆ ఆలయంలో మూడు రోజులపాటు
కీర్తిసింహణ్ణి బంధించి వుంచాలి. ఈ పని
నీ కుమార్తె చెయ్యగలిగిందా, నా కోడల్ని
చేసుకుంటాను. అయితే, ఒక్క నియమం!
ఇదంతా నీ కుమార్తె ఒంటరిగా చెయ్యాలి.
ఎవరి సహాయమూ తీసుకోరాడు. యువ
రాజును ఇంకెటూ మళ్ళించరాదు. ఇంకెక్కడా
బంధించరాదు. ఏమంటావు?” అని అడిగాడు
రాజు.

అంతా విన్న జయసేనుడికి మతిపోయి
నట్టయింది. ఒళ్లు చల్లబడింది.

ఒకటి, రెండు క్షణాలాగి జయసేనుడు
చప్పున మహారాజు చేతులు పట్టుకుంటూ,
“మహారాజు! పితృగర్వంతో నేనన్న మాటలను
ఉపసంహరించుకుంటున్నాను. మమ్మల్ని
క్షమించి వదిలిపెట్టండి. ఎంతైనా, ఆడపిల్లను
ఇటువంటి పరీక్షకు గురిచెయ్యటం, తమకు
భావ్యం కాదు,” అని వేడుకున్నాడు.

మహారాజు గంభీరంగా, “అలాగా! ఏదీ,
నీ కుమార్తెను ఇలా పిలిపించు!” అన్నాడు.

జయసేనుడు, శక్తిసేనను పిలిచాడు.
మహారాజు స్వయంగా ఆమెకు అంతా చెప్పి,

మృదువుగా, “అమ్మా, మీ నాన్నకు పితృగర్వమే
కాదు, పితృభీతి కూడా అధికమే! అందుకే
నిన్నడుగుతున్నాను; నా ప్రతిపాదన నీకు
అంగీకారమేనా?” అని ప్రశ్నించాడు.

శక్తిసేన తలవంచుకుంటూ, “అంగీకారమే!” అన్నది.

కుమార్తె సమాధానం విని జయసేనుడు
స్తంభించిపోయాడు. మహారాజు మాత్రం
చిరునవ్వు నవ్వుతూ, జయసేనుడి భుజం
తట్టి, రాజప్రాసాదానికి వెళ్ళిపోయాడు.

మహారాజు వెళ్ళిపోగానే శక్తిసేన, తండ్రి
దగ్గరకు వచ్చి కూర్చుంటూ, “ఇందులో
అంత భయపడవలసిందేమీ లేదు, నాన్నా!”
అన్నది ఓదార్పుగా.