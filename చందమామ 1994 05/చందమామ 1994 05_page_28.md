“ముందు నీ పాపాలకు సంజాయిషీ చెప్పు!”
అన్నాడు కుముదుడు.

“అయితే నిన్ను కారాగారంలో వేయక తప్పదు. అందుకే భటులను వెంటబెట్టుకు వచ్చాను,” అన్నాడు సమీరుడు కడ్డెర్రచేస్తూ.

“మంచి పని చేశావు! వెంటనే వాళ్ళను నీ ఇంటికి పంపి అయిదువేల వరహాలు తెప్పించు. ఆతర్వాత ప్రతి నెలా అలాగే డబ్బు పంపుతూండు. నీ పాపం నశించి పుణ్యం వస్తుంది,” అంటూ పంచాక్షరిని ముమ్మారు మనసులో జపించాడు కుముదుడు.

అంతే! సమీరుడు కాళ్ళూ, చేతులు చచ్చుబడి వున్న పశంగా కూలబడిపోయాడు. భటులు వెళ్ళి అయిదువేల వరహాలు తెచ్చి కుముదుడికి ఇచ్చినతర్వాతే, వాడు మామూలు మనిషి అయ్యాడు.

తర్వాత బుల్లి మంత్రి, చిన్న మంత్రి, పెద్ద మంత్రి కూడా కుముదుడి చేత భంగ పడి, పెద్ద మొత్తాలు నెలనెలా పాప పరిహారంగా ఇచ్చుకుంటూ రాసాగారు.

ఇది రాజుకు తెలిసింది. కుముదుడు సామాన్యుడు కాదని ఆయనకు అర్థమై తనే స్వయంగా కలుసుకుని మాట్లాడాలని బయలు దేరాడు.

రాజును చూస్తూనే కుముదుడాయనకు పాదాభివందనం చేశాడు. రాజు ఆశ్చర్యపడి, “నీ గురించి చాలా విన్నాను. నీకు నామీద గౌరవం వుందని మాత్రం తెలియదు!” అన్నాడు.

“నీకంబీ పెద్దరాజునే అయినా నీతికి, అవినీతి పాదాభివందనం చేయక తప్పదు కదా!” అన్నాడు కుముదుడు.

“అంటే, నువ్వు అవినీతిపరుడివని ఒప్పుకున్నావు. తెలిసి కూడా ఎందుకు అవినీతికి పాల్పడుతున్నావు?” అని అడిగాడు రాజు.

“నేను పెద్ద రాజునని కూడా అన్నాను! నువ్వు అభ్యంతరపెట్టలేదు. అంటే, నేను నీకన్న పెద్దరాజునని ఒప్పుకున్నట్లే గదా!” అన్నాడు కుముదుడు.

“నేను సామాన్యపు రాజును. నీదగ్గర మంత్ర శక్తులున్నాయి. కాబట్టి నువ్వే పెద్ద రాజువని ఒప్పుకోక తప్పదు. ఏం చేసేది!” అన్నాడు రాజు.