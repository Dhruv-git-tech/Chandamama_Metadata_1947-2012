నల్లదొంగ, ఆమెతో, “ఇక నోరు మూసు కుని, ఇంట్లో వున్న ఖరీదైన వస్తువులన్నీ మూటకట్టు!” అన్నాడు కఠినంగా.

“అయ్యో ఖర్మ! రేకు డబ్బాలు, సత్తు పళ్ళాలు తప్ప, ఇంట్లో ఏమున్నవి? నా మొగుడు నిన్ననే జీతం డబ్బు మూట గట్టి తెచ్చి తల కింద పెట్టుకుని పడుకున్నాడు. పెళ్ళయి నాలుగేళ్ళయినా, జీతంరాళ్ళెన్నో చెప్పని పీనాసి! ఆమూటతెచ్చుకుని, డబ్బుఎంతుందో నాకు చెప్పండి, నల్లదొంగ గారూ!” అన్నది కనకమ్మ.

“జీతం డబ్బంతా దొంగలపాలు చేస్తావా? ఈ నెలంతా పస్తుపడుకుంటే రోగం కుదు రుతుందిలే!” అంటూ పళ్ళు నూరాడు కన కయ్య.

“పస్తు పడుకునే ఖర్మ నాకేం పట్టలేదు. మళ్ళీ జీతం వచ్చేదాకా పుట్టింట్లో దర్జాగా గడిపి వస్తాను,” అన్నది కనకమ్మ గొప్పగా.

నల్లదొంగ, కనకయ్య తల దిండుకింది నుంచి డబ్బు సంచీ తీసుకువచ్చి, “ఇప్పుడు సమయం ఆట్టేలేదు. డబ్బెంత వుందో మహా రణ్యంలోని, మాచీకటి కొండ గుహలో లెక్క పెట్టి, వచ్చే అమావాస్యకు ఇక్కడికి వచ్చి నీతో చెబుతాలే, చెల్లెమ్మా!” అంటూ పెద్దగా నవ్వాడు.

“దానిదేముందిలే, అన్నయ్యా! వచ్చే అమా వాస్య కాకపోతే, ఆపై అమావాస్య. సరే, చూడూ! ఉంగరం లేక నీ వేళ్ళు బోసిగా

కనబడుతున్నవి. ఈయన వేలికి మా పుట్టింటి వాళ్ళు పెట్టిన పగడపు ఉంగరం వుంది. ఎప్పుడూ వాళ్ళను ఆడిపోసుకునే మనిషికి, వాళ్ళిచ్చిన ఉంగరంతో పనేమిటి? నువ్వు తీసుకో!” అన్నది కనకమ్మ.

ఆ వెంటనే నల్లదొంగ, కనకయ్య వేలి ఉంగరాన్ని ఊడబెరుకుక్కున్నాడు.

కనకయ్య ఉక్రోషంతో వూగిపోతూ, “అయ్యా, తెల్లదొంగగారూ! దొంగల భయం కొద్దీ నా పెళ్ళాం నగలన్నీ ఒక పెట్టెలో పెట్టి, పెరటి బావిలో దాచింది. ఏ పండగ పబ్బం వచ్చినా, చీకట్లో బావిలోకి దిగి, ఆ పెట్టె పైకి తీసుకురావడం, పనయ్యాక మళ్ళీ భద్రంగా బావిలోకి జారవిడవడం – ఈ బండచాకిరీ