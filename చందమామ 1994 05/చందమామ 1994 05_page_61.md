వింటావా?” అని అడిగాడు రాగయ్య ఉత్సాహంగా.

సరస్వతి సరేనన్నట్టు తలవూపగానే రాగయ్య, “అవునూ, పాట వినడానికొచ్చిన వాళ్ళకు తిండి పెట్టడమెందుకూ? లేకుంటే రారా?” అని అడిగాడు అనుమానంగా.

“ ఆ వచ్చిన వాళ్ళు నాన్నకు విలువైన కానుకలిస్తారు. వాళ్ళకు ఎంతో కొంత తిండి పెట్టకపోతే బాగుండదు కదా!” అంది సరస్వతి.

ఇది వినగానే రాగయ్యకు తన శ్రోతలకూ, సరస్వతి తండ్రి శ్రోతలకూ వున్న తేడా అర్థమయింది. అయితే ఆ తేడా శ్రోతలలో కాదనీ తనలో వున్నదనీ మాత్రం వాడికి తోచలేదు.

రాగయ్య వెనక కాస్త చాటుగా నిలబడి, ఈ సంభాషణ అంతా విన్న బామ్మ, ముందు కొచ్చింది. ఆమె కంటబడగానే సరస్వతి ఎవరన్నట్టు, రాగయ్యకేసి చూసింది. రాగయ్య వెంటనే, “ఎరగవా? మా బామ్మ!” అన్నాడు.

సరస్వతి చిన్నగా నవ్వి, “అలాగా! నలభై ఏళ్ళకిందట సర్వేపల్లి సంతలోచూసిన గుర్తు,” అంటూ అక్కడి నుంచి కదలబోయింది.

బామ్మ చప్పన వచ్చి సరస్వతి చేయి పట్టుకుని, “ఆగవే, అమ్మాయ్! చక్కదనాన్ని మించిన తెలివితేటలు గలదానివిలా కనబడు తున్నావు. మీఇల్లెక్కడ? మీనాన్నగారితో మాట్లాడాలి,” అన్నది.

సరస్వతి, బామ్మను తన ఇంటికి తీసుకు పోయింది. బామ్మ సరస్వతి తండ్రికి జరిగిన దంతా చెప్పి, “మీ అమ్మాయి అంగీకారం ముందే తెలిసింది. మీరుకూడా అంగీకరిస్తే, సరస్వతిని మా మనవడికి చేసుకుంటాను. అన్నీ వున్నా, ఆడపిల్లకు వంట చేతకాక పోవడం అందీ అంగ వైకల్యంతో సమానం,” అన్నది.

“మీరన్న మాట నిజమే. పెళ్ళికి నా అభ్యంతరం ఏమీలేదు. మా అమ్మాయికి వంట బాధ తప్పుతుంది. మీ వాడికి జీవితకాలం పాటు, తన పాట వినే శ్రోత దొరికినట్లవు తుంది,” అన్నాడు సరస్వతి తండ్రి సంతోషంగా.

ఈ విధంగా సరస్వతి, రాగయ్యల సమస్యపరిష్కారమైపోయి, ఇద్దరూ పెళ్ళి చేసుకుని చాలాకాలం సుఖంగా కాపరం చేశారు.