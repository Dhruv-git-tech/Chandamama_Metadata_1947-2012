రామనామ జపంతో హనుమంతుడు గంధమాదన వర్యతం మీద తపస్సు చేస్తూండగా బ్రహ్మ వచ్చి, “హనుమా! కలియుగం ప్రవేశించబోతున్నది. కలి నీకు సరిపడదు. ఈ యుగాలకన్నింటికీ అతితంగా ఉండే క్షీర సాగరానికి వెంటనే వెళ్ళు!” అని హెచ్చరించి వెళ్ళాడు.

క్షీరసాగరంలో శేష పానుపుపై పవశించి ఉండే విష్ణువు దగ్గర తుంబుర, నారదులు సదా సంగీతం వినిపిస్తూ ఉంటారు. నారదుడు మహతి వీణ మీటుతూ, గొప్ప భక్తి భావాలు గల కీర్తనలు పాడుతుంటాడు. తుంబురుడు అతడిపై పోటీపడుతూ, అప్పుడప్పుడు తన హయగ్రీవ వీణపై అద్భుతమైన మృదంగ ధ్వనులు కూడా తెప్పిస్తూ కట్టుదిట్ట

మైన శాస్త్రీయగానం తాళ ప్రధానంగా విని పిస్తూంటాడు.

తుంబుర నారదులిద్దరూ, ఎవరికి వారు తానే గొప్ప సంగీతవేత్తననే గర్వంతో అసూయా ద్వేషాలు ప్రబలంగా పెంచుకుంటూ వచ్చారు.

చీటికి మాటికి పోటీపడుతూ సంగీతం కట్టిపెట్టి, దూషణ ఛిత్కారాలతో వీణలను గదాయుధాలుగా ఎత్తి కొట్లాడుకోవడమే గాకుండా, “మాలో ఎవరు గొప్ప? మీరు చెప్పి తీరాలి,” అని విష్ణువునే తరుచు వేధించసాగారు.

విష్ణువు వాళ్ళను సముదాయించలేక యోగనిద్రలోకి జారుకున్నప్పటికీ, ఇద్దరూ చెరో చెవి దగ్గరా నోళ్ళు పెట్టి పాడి, “మాలో ఎవరు గొప్పవాడో చెప్తావా? చెప్పవా? చెప్పే