కీర్తిసింహుడి కథ

పూర్వం కోసలదేశాన్ని సుషేణుడనే మహారాజు పరిపాలిస్తుండేవాడు. ఆయనకు జయసేను డనే ఆప్తమిత్రుడాకడున్నాడు. జయసేనుడు రాజుకు కేవలం మిత్రుడే కాక, ఆంతరంగిక సలహాదారు కూడా. చదరంగ ప్రియుడైన రాజు, తనతో సమఉజ్జీ అయిన జయసేను డితో తరుచు చదరంగం ఆడుతూండేవాడు.

ఒకసారి రాజుతో చదరంగం ఆడి గెలిచిన జయసేనుడు నవ్వుతూ, “ఏమిటో సృష్టి వైచిత్రి! మహారాజులైన తమను ఓడించి నప్పటి, ఈ ఆనందం కంటే, నా కుమార్తె చేతిలో ఓడినప్పటి ఆనందం, వెయ్యి రెట్లు ఎక్కువ!” అన్నాడు.

జయసేనుడి ఏకైక సంతానం శక్తిసేన ఎంతో అందమైనదేగాక, గుణవంతురాలూ,

మేధావీ అని అప్పటికే వినివున్న రాజు, ఆ సంగతులేమీ ఎరగనట్టే, “ఏమిటి, నీకుమార్తెకు చదరంగంలో అంతటి ప్రావీణ్యత వున్నదా?” అని, ఆశ్చర్యం నటిస్తూ అడిగాడు.

“ఆహ! కావలిస్తే తమరు స్వయంగా పరీ క్షించవచ్చు,” అని పితృగర్వంతో తీవ్రిగా బదు లిచ్చాడు జయసేనుడు.

“తప్పకుండా! రేపు రాత్రే నేను మీ ఇంటికి వచ్చి, నీ అతిథి సత్కారమూ, నీ కుమార్తె చదరంగ ప్రావీణ్యమూ ఎంతటిదో చూసి సంతోషిస్తాను,” అన్నాడు మహారాజు నవ్వుతూ.

“మహాప్రసాదం!” అన్నాడు జయసేనుడు.

అన్న ప్రకారం మర్నాడే వెళ్ళి, శక్తిసేనతో చదరంగం ఆడాడు మహారాజు.