వద్దనే శిష్యరికం చేస్తూ వుండిపోయారు. మను షుల చేత పనులెలా చేయించాలో, మంచి మాటలతో మనుషులనెలా ఆకర్షించాలో, చతురోపాయాలను సక్రమంగా ఎలా ఉపయోగించాలో ఆయన నేర్పుతాడు.

బంధువు చెప్పాక, తన కొడుకును కూడా వేదవనం పంపాలని నిర్ణయించాడు విశ్వాధుడు. ఆయన తనే ముందుగా వేదవనం వెళ్ళి, శ్రద్ధానందుణ్ణి కలుసుకుని జగన్నాధుణ్ణి గురించి వివరంగా చెప్పాడు.

“నువ్వు చెప్పిందాన్ని బట్టి నీ కొడుకు గొప్ప వ్యవహారణ్ణుడని తోస్తున్నది. అయినప్పటికీ నా పరీక్ష నేను చేయాలి. అందులో నెగ్గాడా సరేసరి! లేదా నువ్వు నాకు ప్రతి

ఏటా రెండువేల వరహాల చాప్పున డబ్బు కట్టాలి. చదువు పూర్తి కావడానికెన్ని సంవత్సరాలు పడుతుందీ అన్నది, నీ కొడుకు సామర్థ్యంమీద ఆధారపడి వుంటుంది,” అన్నాడు శ్రద్ధానందుడు.

విశ్వనాథుడాయనకు వెంటనే రెండువేల వరహాలిచ్చుకుని, “అయ్యా! జగన్నాధుడిని తమరు ఏ పరీక్షా లేకుండా స్వీకరించండి. ఏటా నేను తమకు రెండువేల వరహాల చాప్పున ఇచ్చుకోగలను,” అని సీతాపురానికి తిరిగివెళ్ళి, కొడుక్కు జరిగిందంతా చెప్పాడు.

జగన్నాధుడు అయిష్టంగానే వేదవనం వెళ్ళి శ్రద్ధానందుణ్ణి కలుసుకుని, “గురువర్యా! నేను నా తండ్రి డబ్బుతో కాక నా సామర్థ్యంతో తమకు శిష్యుడిని కావాలనుకుంటున్నాను. తమరు నన్ను పరీక్షించవలసిందిగా కోరుతు న్నాను,” అన్నాడు.

“నిన్ను పరీక్షించడానికి నాకే అభ్యంత రమూ లేదు. అయితే నాకు నీ తండ్రితో, నీ విషయంలో ఒక ఒప్పందం అయిపోయింది. పరీక్షలో నువ్వు నెగ్గినా సరే, ఆ ఒప్పందం నువ్వు పాటించి తీరాల్సిందే!” అన్నాడు.

ఇందుకు జగన్నాధుడు ఒప్పుకున్నాడు. శ్రద్ధానందుడు వాణ్ణి రకరకాల ప్రశ్నలు వేసి సమాధానాలు రాబట్టి, “నా శిష్యుడుగా నువ్వు నాకు చాలా పేరు తెస్తావు. నువ్వు చాలా గొప్పవాడివి కావడానికి ఎంతోకాలం పట్టదు,” అన్నాడు.