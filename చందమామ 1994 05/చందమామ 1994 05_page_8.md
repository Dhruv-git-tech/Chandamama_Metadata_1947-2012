వార్తలు - విశేషాలు :

# ఇటలీ : నూతన రిపబ్లిక్

తమను నలభై అయిదు సంవత్సరాలుగా పాలిస్తున్న క్రిస్టియన్ డెమొక్రాట్లనూ, వాళ్ళ వామపక్ష మిత్రులనూ కొంతకాలం మరిచి వుందామని ఇటలీ ప్రజలు నిర్ణయించినట్టు తోస్తున్నది. అందుకే వామపక్షేతర పార్టీలకు, పాలించే అవకాశం కల్పించారు. గత మార్చు 27, 28వ తేదీలలో జరిగిన అతి ముఖ్యమైన ఎన్నికలలో పాలక పక్షమైన ‘క్రిస్టియన్ డెమొక్రాట్స్,’ దాని మిత్ర వామ పక్షాలకన్నా ‘రైట్ వింగ్’ పార్టీలు పార్లమెంటులో ఎక్కువ స్థానాలను గెలుచుకున్నాయి. ‘ఫోర్జా ఇటాలియా’ పార్టీ అధ్యక్షుడు సిల్వియో బెర్లుస్కోని యుద్ధానంతర 53వ ప్రభుత్వాన్ని త్వరలో ఏర్పాటు చేయనున్నాడు. ఈ ప్రభుత్వం ద్వారా దేశం మళ్ళీ ఫెడరల్ రిపబ్లిక్గా మారవచ్చునని భావిస్తున్నారు.

‘ఫోర్జా ఇటాలియా’ పార్టీకి 155 స్థానాలు, జియాన్ ప్రాంకో ఫిని నాయకత్వంలోని ‘నార్తర్ప అలయెన్స్’ పార్టీకి 105 స్థానాలు, అంబర్టోబోస్సీ నాయకత్వంలోని నార్తర్పలీగ్ కు 106 స్థానాలు లభించాయి. ఈ మూడు కూడా రైటిస్ట్ పార్టీలే. ఈ మూడు పార్టీలు కలవడంతో, 630 స్థానాలు గల పార్లమెంటు దిగువ సభలో 58 శాతం – అంటే ప్రభుత్వం ఏర్పాటుకు కావలసిన మెజారిటీ లభించింది. కమ్యూనిస్టులకూ వాళ్ళ మిత్ర పక్షాలకూ 34 శాతం స్థానాలు మాత్రమే లభించాయి.

ఫెడరల్ విధానాన్ని మళ్ళీ ప్రవేశపెట్టడానికి అనుకూలంగా రాజ్యాంగ శాసనంలో మార్పులు తీసుకురావడానికీ, ఆ మార్పులను అంగీకారం కోసం ప్రజల ముందు ఉంచడానికీ, అధికారం చేపట్టిన మూడు పార్టీలూ నిర్ణయించాయి. ఈ ఫెడరల్ విధానంలో ప్రెసిడెంటును ప్రజలు ఎన్నుకుంటారు. ప్రధానమంత్రిని పార్లమెంటు నిర్ణయిస్తుంది.

ఇటలీ ఒక వైపున ఆధ్రియాటిక్ సముద్రం, మరొకవైపున ఐయోనియన్ సముద్రం, మూడో వైపున మధ్యధరా సముద్రం గల ఒక ద్వీపకల్ప దేశం. ఆ సముద్రాలలోని సిసిలీ, సార్టీనియా వంటి దీవులు కూడా ఇటలీకి చెందినవే. క్రీ.పూ. 510 నుంచి 27 వరకు ఈ దేశాన్ని రోమన్ రిపబ్లిక్ పాలించినట్టు చరిత్ర చెబుతున్నది. క్రీ.పూ. 27 నుంచి క్రీ.శ. 476 వరకు వెలసిన రోమన్ సామ్రాజ్యానికి జూలియన్ సీజర్ పునాదులు వేశాడు.

రోమను సామ్రాజ్య పతనానంతరం ఇటలీ వలు దురాక్రమఁదారుల దాడికి గురయింది. ఇటలీలోని అత్యధిక భాగం 16 - 18 శతాబ్దాల మధ్యకాలంలో స్పెయిన్ అధికారంలోకి చచ్చింది.