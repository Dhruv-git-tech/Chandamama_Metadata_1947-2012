ఒకానొకప్పుడు త్రిపురదేశాన్ని సుమంతు డనే రాజు పాలించేవాడు. ఆయన పాలనలో రాజోద్యోగులలో అవినీతి బాగా ప్రబలిపోయింది. అందువల్ల సమర్థులకు రాజు కొలు వులో స్థానం లభించేది కాదు. ప్రజలు కట్టే పన్నుల్లో చాలాభాగం అవినీతిపరుల పాలు కావడంతో క్రమంగా కోశాగారం వట్టిపోయింది. రాజు పన్నులు పెంచేవాడు. కొంత కాలం బాగుండేది. మళ్ళీ కోశాగారం వట్టిపోతే, రాజు మళ్ళీ పన్నులు పెంచేవాడు.

త్రిపురదేశంలోని చంద్రావతి నగరంలో కుముదుడనే మేధావి వున్నాడు. ఆయన తన తెలివితేటలతో ఎటువంటి క్లిష్ట సమస్య నైనా పరిష్కరించగలిగేవాడు. ఆయనచుట్టూ

ఎందరో తిరుగుతుండేవారు. దేశంలో కరువు పరిస్థితులు ఏర్పడడంతో, కుముదుణ్ణి దర్శించే వారి సంఖ్య తగ్గిపోయింది. ప్రజలకు అట్టు రాబడి లేక, ఇట్టే ధరలు, పన్నులు పెరిగి పోతుంటే ఆయన రాజును కలుసుకోవాలని రాజధానికి వెళ్ళాడు.

రాజు నెవరు కలుసుకోవాలన్నా ముందు సమీరుడనే రాజోద్యోగిని కలుసుకోవాలి. వాడి దర్శనం అంత సులభం కాదు. ఇంటికాపలా వాళ్ళిద్దరికి రెండేసి వరహాల చొప్పున లంచ మిచ్చి ఆయన, సమీరుడిని కలుసుకున్నాడు.

“రాజుతో నీకున్న పనేమిటి?” అని ప్రశ్నించాడు సమీరుడు.

“ప్రజలు నానా అవస్థలూ పడుతున్నప్పుడు రాజు వారిని ఆదుకోవాలి. మన రాజలాంటి పని చేయకపోగా పన్నులు పెంచుతున్నాడు. అదెంత తప్పో రాజుకర్థమయ్యేలా చెప్పాలి,” అని జవాబిచ్చాడు కుముదుడు.

“రాజుకు అన్నీ తెలుసు. కానీ కోశాగారం వట్టిపోతే ఆయన మాత్రం ఏం చేస్తాడు?” అన్నాడు సమీరుడు.

“అది తెలుసుకున్నవాడే రాజవుతాడు! ఆయనకు తెలియకపోతే ఆ ఉపాయం నేను రాజుతో చెబుతాను,” అన్నాడు కుముదుడు.

“ఆ ఉపాయమేదో నాకు చెప్పు. నేను రాజుకు చెబుతాను,” అన్నాడు సమీరుడు.

అప్పుడు కుముదుడు గంభీరంగా, “అది కుదరదు! ఆ ఉపాయం రాజుకొక్కడికే తెలి