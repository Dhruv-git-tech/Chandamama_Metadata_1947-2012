ఆ సమయానికి అటుగా ఒక మునీశ్వరుడు వెళుతూ ముసలిదాన్ని చూసి, “ఏం, తల్లీ? ఎవరు పోయారు? ఎందుకీ శ్మశానంలో పంట చేస్తున్నావు?” అని అడిగాడు.

“నీకు తెలీదా, నాయనా? ధర్మం చచ్చింది. అందుకని దానికింత పిండం వేస్తున్నాను!” అన్నది ముసలావిడ.

“ధర్మం చావటమేమిటి? ఎవరన్నారు నీతో?” అని అడిగాడు మునీశ్వరుడు.

“ఎవరనాలి, నాయనా? అధర్మం విజృం భించటంలేదూ? నామీద నానా మాటలూ చెప్పి, నన్ను ఇంట్లోనుంచి వెళ్ళగొట్టించినాక నా కోడలు పండంటి పిల్లాణ్టి కన్నదిగా? ధర్మం చావలా?” అన్నది ముసలావిడఎంతో కోపంగా.

మునీశ్వరుడు ఆవిడద్వారా జరిగినదంతా విని, “పెద్దదాన్ని నిన్ను కొడుకూ, కోడలూ ఇంత చేశారుగా? ఇప్పుడే వాళ్లను నా తప శృక్తితో భోస్మేపటలం చేస్తాను, చూడు!” అంటూ ఆగ్రహంతో కమండలోదకం చేతులో పోసుకో బోయాడు.

వెంటనే ముసలావిడ అడ్డొచ్చి, “ఊరుకో, నాయనా, ఊరుకో! వాళ్ళు నన్ను అంటే అన్నారులే! వాళ్ళు కాస్తా పోతే నా మనవడు దిక్కులేని వాడై పోతాడు — నా బంగారు నాయన!” అన్నది.

కళ్ళ చూడనైనా చూడని మనవడిమీద ముసలావిడకు గల మమకారం చూసి నవ్వుకుంటూ మునీశ్వరుడు వెళ్ళిపోయాడు.

ఈలోపుగా, ఈవార్త ఊరంతా పాక్కింది. సుపుత్రకుడూ, అతని భార్యా, మరికొందరూ పరిగెత్తుకుంటూ శ్మశానానికి వచ్చారు.

“ఇదేంపని? రా అమ్మా, ఇంటికి పోదాం!” అన్నాడు కొడుకు.

తన ఆట కట్టినట్టు కోడలు గ్రహించింది. తన మోసం బయట పడుతుందని భయపడి, “బుద్ధి గడ్డితిని ఏమో అన్నాను. క్షమించు, అత్తయ్యా!” అని అత్త కాళ్ళ మీద పడింది.

ముసలావిడ మెత్తబడి, వాళ్ళతోపాటు వెళ్ళిపోయింది. ఆవిడ మనవణ్ణి చూసి ఆనందిస్తూ, జరిగినదంతా క్షణంలో మరిచిపోయి, సుఖంగా ఉన్నది.