కలుసుకుని, “మనం రాజధానికి వెళదాం. అక్కడ సుఖంగా జీవించవచ్చు,” అని అందర్శి బయల్దేరదీశాడు.

ఉంగరం మహిమవల్ల రాజధానిలో ఒక సంపన్నుడు, కుముదుడు తన ఇంట్లో వూరికే వుండడానికి అనుమతి ఇచ్చాడు.

రాజధానీ నగరం చాలా విశాలమైనది. కుముదుడక్కడ సామాన్యుల మధ్య తిరు గుతూ విచారించి అవినీతిపరులెవరో తెలుసు కున్నాడు. అలాంటివారు ఒకరు కాదు, ఇద్దరు కాదు, వేల సంఖ్యలో వుండడం ఆయనకు బాధ కలిగించింది. ముందుగా కుముదుడు నగరంలోని ప్రముఖవ్యాపారి ఇంటికి వెళ్ళాడు. తన వేలి ఉంగరపు రాయి నీలంగా మారగానే,

అతడు అవినీతిపరుడేనని రూఢి చేసుకుని, “నువ్వు మహాపాపివి! అందుకు పరిహారంగా ప్రతినెలా నాకు పదివేల వరహాలివ్వు. పాపం పోయి పుణ్యం వస్తుంది. లేదా తక్షణం నీకు కాళ్ళూ,చేతులూచచ్చుబడిపోతాయి,” అన్నాడు.

వ్యాపారి ఆయనకు డబ్బివ్వలేదు. కుము దుడు మనసులో పంచాక్షరీ మంత్రాన్ని ముమ్మారు జపించాడు. అంతే! వ్యాపారి వున్న వాడున్నట్లుగా కూలబడిపోయాడు. దాంతో హడలిపోయి అతడు కుముదుడికి డబ్బిచ్చే ఏర్పాటు చేశాడు. ఇలా కుముదుడు చాలా చోట్లకు వెళ్ళి, అవినీతిపరులను కలుసుకుని, వాళ్ళను బెదిరించి వారి వారి స్థోమతను బట్టి తనకు డబ్బు కట్టే ఏర్పాటు చేసుకున్నాడు.

ఇప్పుడు కుముదుడు అందమైన భవనం లోకి మారాడు. అవసరంలో వున్న పేదవారికి ధనధాన్యాలు దానంగా ఇస్తానని చాటింపు వేయడంతో, ప్రతిరోజూ ఆయన ఇంటి ముందు జనం తండోపతండాలుగా చేరేవారు.

సామాన్యుల్లో కుముదుడికి మంచి పేరు వచ్చింది. ఆరంభంలో అవినీతిపరులు భయపడినా క్రమంగా కొందరు ధైర్యం తెచ్చుకుని, రాజుకు ఆయన గురించి ఫిర్యాదు చేశారు. రాజు పెద్ద మంత్రికి చెప్పాడు. పెద్ద మంత్రిచిన్న మంత్రికి చెప్పాడు. అలా ఆ ఫిర్యాదు సమీరుడిని చేరుకుని, ఒకరోజున వాడు పదిమంది భటులను వెంటబెట్టుకుని కుము దుడింటికి వెళ్ళి సంజాయిషీ అడిగాడు.