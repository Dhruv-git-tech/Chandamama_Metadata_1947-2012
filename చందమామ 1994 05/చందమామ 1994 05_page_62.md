ప్రకృతి వింతలు

## ఉప్పు నిజం

సముద్రజలాలు ఎందుకు ఉప్పగా ఉంటాయి? ఈ ప్రశ్నకు సమాధానంగా – సముద్రంలో పెద్ద ఉప్పుల ఓడ మునిగిపోవడం నుంచి, సముద్రం మీది పగతో దానిని గాలీ, మేఘాలూ మధించడం వరకు రకరకాల వింత జాన పద కథలు పుట్టుకొచ్చాయి. అయితే, అసలు కారణం అదేదీ కాదు. నదులు ఎక్కడెక్కడో పుట్టి, కొండల నుంచి ప్రవహిస్తూ తమతో రకరకాల లవణాలనూ, ఖినిజాలనూ తీసుకు వెళ్ళి సముద్రంలో కలుస్తాయి. అక్కడ కొంత జలం ఆవిరి అయిపోయినప్పటికీ అడుగున వున్న లవణాలు చిక్కబడడం వల్ల నీళ్ళు ఉప్పగా తయారవుతాయి. సముద్రంనీళ్ళను చిన్న చిన్న కయ్యలలో నింపిఎండజెట్టి మామూలు ఉప్పు తయారుచేస్తారు.

## నీళ్ళు లేకుండా బతికే మొక్కలు!

మొక్కలు బతకడానికి, పెరగడానికి నీళ్ళు చాలా అవసరం అని అందరికీ తెలిసిందే. ఎడారిలో నీళ్ళుండవు గాని అక్కడ కూడా కొన్ని మొక్కలు ఉన్నాయి. వీటిని జెముళ్ళు అంటారు. ఇది ఎలా సాధ్యం? ఇతర మొక్కలకు లాగే వీటికీ నీళ్ళు అవసరమే. వీటికి ఆకులు లేవు. అయితే కాండాలలో నీళ్ళు నిలువ వుంచే సదుపాయం ఉన్నది. అందువల్ల ఎక్కువ కాలం వర్షాలు లేకపోయినా ఇవి బతకగలుగుతున్నాయి. వీటి వేళ్ళు కూడా భూమి లోపలికి పాకి, వర్షం కురిసినప్పుడు వీలయినంత ఎక్కువ నీటిని పీల్చుకుంటాయి. కావాలంటే మీరూ జెముళ్ళను కుండీలలో పెంచవచ్చు. తరచూ నీళ్ళు పోయకపోయినా ఫరవాలేదు కాని క్రమంగా పోశారంటే మాత్రం. — చకచకా ఏపుగా పెరిగి చూస్తుండగానే పువ్వులు కూడా పూస్తాయి.

## ఈకులు - ఈనెలు

ఆకులలోని ఈనెలు చూడడానికి ఎంతో అందంగా కనిపిస్తాయి. ఇవి కేవలం అందంగా ఉండడమే కాదు; మొక్కలకు మన శరీరంలోని రక్తనాళాల వంటివి. వేళ్ళు భూమి నుంచి పీల్చిన ద్రవరూపంలో వున్న ఖినిజ లవణాలనూ, ఇతర పోషక పదార్థాలనూ, ఈనెలు మొక్క వివిధ భాగాలకు తీసుకుపోతాయి. ఇవి ఆకుల కొసలను చేరేసరికి శాఫోప శాఖలుగా చీలుతాయి. ఈనెలు ఇలా ఆహార పదార్థాలను సరఫరా చేయడం వల్లే ఆకులు వచ్చగా కళకళలాడుతూ కనిపిస్తాయి.