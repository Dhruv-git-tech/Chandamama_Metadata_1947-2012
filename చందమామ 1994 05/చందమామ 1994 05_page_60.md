కొత్త చిచ్చగాడు వాడిని సమీపించి, “తమరి అంగట్లో అన్నీ బాగున్నాయని వాడే నన్ను పంపాడు, బాబయ్య! మీపాట నేను వింటాను. నాకు తిండి పెట్టండి,” అన్నాడు.

“మరి వాడెందుకు రాలేదు?” అన్నాడు రాగయ్య అనుమానంగా.

“అంగట్లో అన్నీ వున్నా అల్లుడి నోట్లో శని అని ఊరికే అనలేదు, బాబయ్య! వాడికి కాస్త సంగీత జ్ఞానముంది. అందుకని తమ పాట వినడానికిబ్బంది పడుతున్నాడు. నాకే జ్ఞానమూ లేదు కాబట్టి ఏ ఇబ్బందీ లేదు,” అన్నాడు కొత్త చిచ్చగాడు.

ఈ మాటలు వింటూనే అక్కడికొచ్చిన సరస్వతి కిసుకుక్కన నవ్వింది. రాగయ్య చిన్న బుచ్చుకుని, ఆమె వంక చూస్తూ, “ఎందుకు నవ్వుతావు?” అని అడిగాడు.

దానికి సరస్వతి సంశయిస్తూ, “నాకు వంటచేయడం చిరాకు. కానీ నేనాడపిల్లను కదా వంట నేర్చుకోక తప్పదంటాడు నాన్న. ఎవరైనా నీలాగా కూర్చోబెట్టి తిండి పెడతా నంటే ఎన్ని పాటలైనా వింటాన్నేను. అందుకే నాకీ చిచ్చగాడి మాటలు నవ్వు తెప్పించాయి,” అన్నది.

“నీకూ, సంగీత జ్ఞానం లేదా?” అన్నాడు కొత్త చిచ్చగాడు ఆశ్చర్యంగా.

“ఎందుకులేదు? మా నాన్న గొప్ప సంగీత విద్వాంసుడు. రోజూ బోలెడుమంది వచ్చి, ఆయన పాట విని వెళుతూంటారు. వచ్చిన

వాళ్ళకు మంచి తిండి పెట్టలేక పోతున్నామని, మా నాన్న బాధ. నా వంట ఏమీ బాగుండదు. రోజూ ఈ విషయమై మా ఇంట్లో గౌడవపడు తూంటాం,” అంది సరస్వతి.

“అయితే నాపాట నువ్వసలు వినవు!” అన్నాడు రాగయ్య నిట్టూర్చి.

“వంటపని తప్పిందంటే ఉడుకు నీళ్ళలో కూర్చోగలను. మంచు ముక్కల మీద పడుకో గలను. నీ పాట నాకోలెక్కా! ఆడపిల్లలకు ఓర్పెక్కువ. ఒక ఇష్టం లేని షని తప్పించుకు నేందుకు పది ఇష్టం లేని పనులు చేయ గలరు,” అంది సరస్వతి.

“అయితే రోజూ రాత్రి మీ ఇంటికొచ్చి నేను వంట చేసి పెడతాను. నువ్వు నా పాట