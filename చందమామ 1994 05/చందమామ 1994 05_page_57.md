రాగయ్య అనే వాడికి పాటలు పాడాలనీ, అది అందరూ వినాలనీ మనసు. కానీ వాడు పాట పాడితే పెద్దవాళ్ళు తిట్టేవారు. చిన్నవాళ్ళు ఏడ్చే వారు. వాడి వయసువాళ్ళు పారిపోయేవారు.

రాగయ్యకు ఒకబామ్మవుంది. ఆవిడ చాలా బాగా పాడుతుంది. రాగయ్య తనకు పాటలు నేర్పమని ఆవిడ నడిగాడు. “నువ్వు బాగానే పాడతావు గదరా!” అంది బామ్మ.

“ఎవ్వరూ వినకపోయాక బాగా పాడి ఏం లాభం? నువ్వు పాడితే అందరూ వింటారు గదా, అలాగే నా పాటకూడా అందరూ వినాలి,” అన్నాడు రాగయ్య.

“చిన్నప్పుడు నా పాటా ఎవ్వరూ వినేవారు కాదు. ఇప్పుడు పెద్దదాన్నయ్యాకదా, అందుకని ఆ గౌరవంతో ఎవ్వరూ ఏమీ అనకుండా వింటున్నారు. నువ్వు నాఅంత పెద్దయ్యేదాకా ఆగు. అప్పడంతా నీ పాట వింటారు,” అంది బామ్మ.

“అన్నాళ్చాగలేను. నాకిప్పుడే నువ్వు పాటలు నేర్పాల్సిందే!” అన్నాడు రాగయ్య మంకుగా.

“ఒరే, నాకు పాడడమేకానీ నేర్పడం రాదు. నేను సంగీతం నేర్చుకోలేదు మరి! కావాలంటే నీకు వంటలు నేర్పుతాను,” అంది బామ్మ.

“నేను పాట గురించి అడిగితే నువ్వు వంట అంటావేమిటీ?” అని చిరాకుపడ్డాడు రాగయ్య.

“నీ పాట నలుగురూ వినాలంటే, వచ్చిన వాళ్ళకు రకరకాల వంటలు రుచికరంగా చేసిపెట్టు. తిండి కోసమైతే ఎవరైనా రోజు వస్తారు,” అంది బామ్మ.

“ఆ మాత్రం దానికి నేనే వంటలు నేర్చు కోవాలా? వంట మనిషిని పెట్టుకుంటాను,” అన్నాడు రాగయ్య.

బామ్మవాడిని తిట్టింది. వంట మనిషి చాలా ఎక్కువగా డబ్బు తీసుకుంటాడు. అయినా ఒకసారికీ, రెండుసార్లకీ అయితే ఏమోకానీ,