తుంబుర నారదులు తెప్పరిల్లి చవ్వన
కాళ్ళువెనక్కులాక్కుని, “మహానుభావా! మా
కాళ్ళు నువ్వు పట్టుకోవడమేమిటి? మేం
ఎవరిమనుకున్నావో, తుంబుర నారదులం!”
అన్నారు.

“మీరెవరైనా కావచ్చు. రామనామ స్మరణ చేస్తున్నవారంతా నాకు ఆరాధ్యులు. అటు వంటి వారి పాదధూలి నా శిరస్సున చల్లు కుంటాను, అది నాకు తృప్తి, ఆనందము, భాగ్యమూను!” అని హనుమంతుడు అన్నాడు ఎంతో భక్తిభావంతో.

హనుమంతుడు ఎంత గొప్ప గానకళా
కోవిదుడో, భక్తితత్పురుడో గ్రహించి, తుంబుర
నారదులు ఆశ్చర్యపోతూ, ఒకరి ముఖాలొకరు
చూసుకున్నారు.

తరవాత తాము వచ్చిన పని గుర్తు
తెచ్చుకొని, “హనుమంతుడా! రాముడు నిన్ను
తీసుకురమ్మని మమ్మల్ని ఈ గంధమాదన
పర్వతానికి పంపాడు. ఆయన క్షీరసాగరంలో
శేషతల్పం మీద పవళించి ఉన్నాడు,” అని
తుంబురుడు అన్నాడు.

“సీత అతని పాదాలు ఒత్తుతూన్నది. లక్ష్మ
ణుడు వేయి పడగల గౌడుగు పడుతున్నాడు.
భరత శత్రుఘ్నులు శంఖుచర్రాలుగా అతని
భుజాల్ని అంటిపెట్టుకుని ఉన్నారు!” అని
నారదుడు చెప్పాడు.

హనుమంతుడు వారివెంట అమితానం
దంతో క్షీరసాగరం చేరుకున్నాడు.

గరుత్మంతుడు ఎదురువచ్చి స్వాగతం
చెప్పి, ఆనందంతో హనుమంతుడి భుజాల