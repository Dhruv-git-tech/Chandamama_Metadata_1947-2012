ఒకనాడు తల్లితో, “అమ్మా, నీకిక్కడ సుఖంగా లేనట్టున్నది. మరెక్కడికైనా, నీ ఇష్టం వచ్చిన చోటుకు వెళ్ళి ఉంటావా ఏమిటి?” అని అడిగాడు.

కోడలు చేసిన మోసం గ్రహించి, “అలాగే పోతాను, నాయనా!” అంటూ ముసలావిడ ఆ గ్రామంలోనే బంధువుల ఇంటికి పోయి, ఆ ఇంట్టో చాకిరిచేస్తూ, వాళ్ళు పెట్టినది తింటూ, సుఖానికి దూరమై కాలం వెళ్ళబుచ్చసాగింది.

అత్తగారు ఇంటినుంచి వెళ్ళిపోయిన కొంత కాలానికి కోడలు గర్భవతి అయి, తొమ్మిది నెలలూ మోసి ఒక మగపిల్లవాణ్ణి కన్నది. “మా అత్తగారు ఎటువంటి మనిషి అనుకోవాలి! ఆవిడ ఉన్నంతకాలమూ నాకు కడుపూ గడ్డలూ లేదు. ఆవిడ వెళ్ళగానే పండంటి

పిల్లవాడు కలిగాడు!” అని ఆమె అమ్మలక్క లతో అన్నది.

ఈ మాటలు కొందరు నమ్మారు. మరి కొందరు తంపులమారివాళ్లు ముసలావిడ వద్దకు వెళ్లి, “చూశావా, మీ కోడలు ఏమంట్లు న్నదో? నువ్వు అక్కడ ఉన్నన్నాళ్ళూ నీ కోడ లికి పిల్లలే కలగలేదుట. నువ్వు వెళ్లిపోవటం చేత పిల్లవాణ్ణి కన్నదిట!” అని చెప్పారు.

ముసలావిడకు ఈ మాట వినగానే మండి పోయింది. “ఇంకేముందీ? ధర్మమే చచ్చింది! దానికి దినవారాలు పెడతాను!” అంటూ ఆవిడ ఇన్ని నీళ్ళూ, బియ్యమూ, నువ్వులూ కట్టుకుని శృశానానికి వెళ్లింది. అక్కడ పొయ్యి చేసి పిడతలో బియ్యం పోసి వండనారంభించింది.