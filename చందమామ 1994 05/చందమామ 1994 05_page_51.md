అంతకు మించింది లేదు. నువ్వు కాబోయే బ్రహ్మవు! రామనామ జపంతో నీవు చేసిన తపస్సే నీవా పదవిని నిర్వహించక తప్పేది లేదని రాసిపెట్టింది. రానున్న కల్పంలో నీ వలన మానవ సృష్టి జరుగుతుంది!” అని చెప్పాడు.

అప్పుడు శివుడు ముందుకు వచ్చి, “హనుమా! ఈ బ్రహ్మదేవుడి సృష్టిలో మంచి వాళ్ళకంటే చెడ్డవాళ్ళే హెచ్చుగా పుట్టారు, పుడుతున్నారు, పుడతారు! తాను దేవుడిననే అహంకారం వల్ల, పరిపూర్ణ మానవత్వం మీద గురిలేకపోవడం వల్ల ఇలా జరిగింది. నీవు కోతివైనా, నీ ధ్యానంలో రాముడు ఉన్నందువల్ల నీ సృష్టిలో రాముడి వంటి పరిపూర్ణ మానవులు, సీత వంటి మానినులు, లక్ష్మణుడి వంటి ఆదర్శవంతులయిన సోద రులు నిండుగా వుంటారు! అంతవరకూ నీవు ఇక్కడే విష్ణు సాన్నిధ్యంలో ఉండు!” అని చెప్పాడు.

అప్పుడు బ్రహ్మ, “ఔను, హనుమా! శివుడు సరిగొ చెప్పాడు. ఎక్కువమంది మంచివారి

మధ్య కొద్ది మంది దారితప్పిన వారున్నా వారిని దారికి తీసుకువచ్చే అవకాశం బాగా ఉంటుంది. అది సులభం కూడా. అది నీ సృష్టిలో జరిగి తీరుతుంది! రాబోతూన్న బ్రహ్మ కల్పంలో విష్ణువు బొడ్డు నుంచి సరికొత్త బ్రహ్మకమలం విచ్చుకుంటుంది. ఆ పద్మా సనాన్ని బ్రహ్మగా నీవు అలంకరిస్తావు. నీవు భవిష్యత్ బ్రహ్మదేవుడివి! సృష్టికర్తవు!” అని బ్రహ్మవాకుగా చెప్పాడు.

అందరూ హనుమంతుడిని మంగళ గానం వినిపించమని కోరారు.

హనుమంతుడు, “పవమాన సుతుడు బట్టు పాదార విందములకు, నిత్య జయ మంగళం!” అని శ్రీరాగంలో మంగళగానం చేశాడు.

హనుమంతుడు నారద తుంబుర గరు త్మంతులతో క్షీరసాగరంలో శేషతల్పశాయి యైన విష్ణువు సన్నిధానంలో, లక్ష్మీ నారా యణులను సీతారాములుగా సేవిస్తూ ఉంటు న్నాడు. హనుమంతుడు చిరంజీవి; అతడు కాబోయే బ్రహ్మ! — (అయిపోయింది)