లేని దౌర్భాగ్యపు చదువు వాడిది. ఇక ఒడ్డూ పొడుగూ చూద్దామంటే, వెంపలిచెట్టుకు నిచ్చెన వేసే ఎత్తు. ఈ సంబంధానికి నేను ఒప్పుకోను,” అన్నాడు.

భర్తకు ఎదురుచెప్పే ధైర్యం లేక మహాలక్ష్మి పెరట్లోకి వెళ్ళిపోయింది.

కొద్దిరోజులు గడిచిపోయాయి. ఒకరోజు ఉదయం తమ ఇంటివైపు వస్తున్న దీక్షితుల మొహం వెలిగిపోతూండడం, రామప్పపం తులు గ్రహించాడు. మనిషి వాలకం చూస్తే, తన కుమార్తెకేదో మంచి సంబంధమే తెచ్చినట్లుందనుకున్నాడు. ఆయన దీక్షితుల్ని సాద రంగా లోనికి ఆహ్వానించాడు. దీక్షితులు అరుగుమీద కూర్చుని, ఒకసారి గొంతు సవ

రించుకుని, “పంతులుగారూ! శివపురంలో మన నీలాంబరికి సరిజోడైన సంబంధం ఒకటుంది. వరుడు, తండ్రికి ఒక్కడే కొడుకు, పేరు శుక్రుడండీ, సార్థక నామధేయుడు!” అన్నాడు.

“సార్థకనామధేయుడంటున్నారు, ఇంతకూ ఒకటా? రెండా?” అన్నాడు రామప్ప పంతులు.

“ఒక్కటేమిటండీ? రెండూనూ! అంతే కాదు, పగలు శుక్రుడైతే, రాత్రి కురునాథుడు!” అన్నాడు దీక్షితులు.

“అబ్బాయి చదువు సంధ్యలు, సంగీత పరిజ్ఞానం గురించి తమరు పెదవి విప్పారు కాదు!” అన్నాడు రామప్ప పంతులు.

“ఇదుగో, ఆ విషయానికే వస్తున్నాను. రామాయణ, భారతాల్సి తిరగేసి చదవగల, అపర వాల్మీకి, కాళిదాసుల అంశ కదుటండీ, వరుడిది! ఇక అబ్బాయి సంగీత పరిజ్ఞానం చెప్పనలవి కాదు. వీణను మురళిలాగా వాయిస్తాడు. మురళిని ఊదుతుంటే మృదంగ ధ్వని వెలువడుతుంది,” అన్నాడు దీక్షితులు.

రామప్పపంతులు చిన్నగా నవ్వి, “మరి అబ్బాయి దేహదారుథ్యం గురించి, చలాకీ తనం గురించి కూడా కాస్తచెవిన వేయండి,” అని అడిగాడు.

“అయితే, వేయేల! ఒకే ఒక్క ఉదాహరణ యిస్తే, విషయం మీకు బోధపడుతుంది. వరుడి ఇంటి పెరడులో ఒక విరగకాసిన మునగచెట్టు వుంది. శాఖోపశాఖలుగా విస్తరిం