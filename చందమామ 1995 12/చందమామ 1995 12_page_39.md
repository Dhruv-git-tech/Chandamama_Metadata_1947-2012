భక్తిగౌరవాలతో మాధవయ్య ఇవ్వజూపిన
దానాన్ని కాదనలేక, పురోహితుడు సమంత్ర
కంగా దానిని స్వీకరించాడు.

మాధవయ్య చేసిన ఈ దానం గ్రామంలోని
చాలామందికి తెలిసి, కర్ణాకర్ణిగా జమీందారు
చెవిని పదింది. అయన కొంత చిరాకుతోనూ,
అదే సమయంలో కుతూహలంకొద్దీ సభ
చేశాడు. అందులో అయన బంధువుతోబాటు,
పురోహితుడూ, మాధవయ్యా కూడా వున్నారు.

జమీందారు, తన బంధువు నుద్దేశించి
మాట్లాడుతూ, “నవగ్రహ శాంతి హోమానికి
పది కడవల అవు నెయ్యి కావాలని పురో
హితులవారు చెప్పినప్పటికీ, మాధవయ్య
తొమ్మిది కడవలతోనే సరిపెట్టాడు. మరొక
కడవ మీ ఆరోగ్యానికి ఉపయోగపడిందని
విన్నాను. చాలా సంతోషం. అయితే, ఇక్కడ
నన్నౌక సంశయం బాధిస్తున్నది. మీకు ఒక
కడవ నెయ్యి ఇవ్వవలసి రావడంవల్ల, పురో
హితులవారూ, మాధవయ్యా ఇందులో ఏదో
లాలూచీపడి వుంటారనీ, అందువల్ల దైవ
కార్యం సక్రమంగా జరగలేదనీ నేను భావిస్తు

న్నాను. ఇందుకు మాధవయ్య అందరికన్నా
ముందుగా సంజాయిషీ ఇచ్చుకోవాలి!”
అన్నాడు.

అప్పుడు మాధవయ్య, జమీందారుకు
చేతులు జోడించి, “ప్రభూ! ఆపదలో వున్న
వారిని దేవుడే అదుకుంటాడన్న నమ్మకం
కలవాడిని. పురోహితులవారు నవగ్రహ శాంతికి
తొమ్మిది కడవల నెయ్యి చాలునని చెప్పిన
తర్వాతే, నేను పదో కడవను తమ బంధువు
గారికి ఇచ్చాను. ఇప్పుడు నేను పురోహితుల
వారికి దానం చేసిన కడవ నెయ్యి, హోమం
పూర్తయ్యాక నేను సంపాయించినది. ఆ
నెయ్యిని వాళ్ళకూ వీళ్ళకూ చిల్లరగా అమ్మడం
ఇష్టం లేక, దైవజ్ఞులూ, తమ అస్థాన పురో
హితులూ అయినవారికి దానంగా ఇచ్చాను.
ఇది నా అజ్ఞానం కావచ్చునేమోకాని, తమను
కించపరచడం మాత్రం నా ఉద్దేశం కాదు!”
అన్నాడు.

ఇదివిని సభలో అందరూ పెద్దగా నవ్వారు.
జమీందారు కూడా నవ్వి, మాధవయ్యను
మెచ్చుకున్నాడు.