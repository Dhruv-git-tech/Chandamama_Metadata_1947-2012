పులిచేసిన పెళ్ళి

మణిపురాన్ని శశిధరుడనే రాజు పాలించే వాడు. ఆయనకు వేట ఆరవప్రాణం. కాలక్షేపం కోసం వారానికొకసారి వేటకు వెళ్ళేవాడు.

ఒకరోజు, శశిధరుడు కొంతమంది భట్టులను వెంట బెట్టుకుని, ఉత్తమాశ్వాలను పూన్చిన రథంలో అడవికి వేటకు వెళ్ళాడు. ఆయన మధ్యాహ్నం వరకూ కొన్ని జింకలనూ, అడవిపందులనూ వేటాడాడు. తర్వాత, తన పరివారంతో, ఒక పెద్ద జువ్విచెట్టు కిందికి చేరాడు. అక్కడ అందరూ భోజనాలు ముగించారు. కొద్దిసేపు విశ్రాంతి తర్వాత, తిరిగి వేట ప్రారంభిద్దామని ఆయన, భటులకు చెప్పాడు.

శశిధరుడు జువ్వి చెట్టు బోదెకు చేరగిల బడ్డాడు. ఇంతలో పక్కన వున్న పాదల మధ్య నుంచి, పులి ఒకటి గాండ్రిస్తూ, ఆయన పైకి దూకింది. ఇది చూసి భటులు దిగ్గ్రాంతులై కలవరపడుతున్నంతలో శశిధరుడు తన పక్కనవున్న డాలును, మెరుపు వేగంతో

ఎడమ చేతితో అందుకుని, పులి పంజా దెబ్బ కాచుకున్నాడు. పులి మరింత పెద్దగా గాండ్రిస్తూ వెనకకాళ్ళమీదనిలబడి, ముందుకు దూకబోయేంతలో, శశిధరుడు తన ఒరలోని కత్తిని సర్రున బయటికి లాగి, ఒక్క దెబ్బతో పులి కంఠాన్ని నరికివేశాడు.

ఇది చూసిన భటులు రాజు సాహసాన్ని మనసులోనే మెచ్చుకున్నారు. వాళ్ళు రక్తపుమ డుగులో గిలగిల తన్నుకుంటున్న పులిచుట్టూ చేరేంతలో, పాదలలో ఏదో అలికిడయింది.

శశిధరుడు పులిరక్తంతో తడిసిన కత్తిని అలాగే పట్టుకుని, అప్రమత్తతతో పాదలవైపే చూడసాగాడు. అంతలో ఒక పులిపిల్ల పాదల చాటు నుంచి బయటకు వచ్చి, దాపులనున్న ఒక భటుడికేసి చిన్నగా గాండ్రించింది. దానికి నెలరోజులు కూడా నిండి వుండవు.

తర్వాత అది చచ్చిపడివున్న పులి చుట్టూ తిరుగుతూ మూలగసాగింది. ఈ దృశ్యం