యాదవులు తెచ్చిన వేలాది ఏనుగులనూ,
రథాలనూ, గుర్రాలనూ, పాడి ఆవులనూ,
కనకాభరణాలనూ స్వీకరించి, వచ్చిన వారం
దరికీ ఎదురు కానుకలిచ్చి, వారిని కొంతకాలం
అతిథులుగా వుంచుకున్నాడు ధర్మరాజు. తర
వాత కృష్ణుడు తప్ప మిగిలిన యాదవులందరూ
ద్వారకకు తిరిగి వెళ్ళిపోయారు.

(కాలక్రమాన సుభద్రకు అర్జునుడి వల్ల
ఒక కొడుకు కలిగాడు. అతనికి అభిమన్యుడు
అని పేరు పెట్టారు. అభిమన్యుడంటే భయం
లేనివాడనీ, కోపం గలవాడనీ అర్థం. ద్రౌపది
పాండవులయిదుగురికీ అయిదుగురు కొడుకు
లను కన్నది. ప్రతివింద్యుడూ, సుతసోముడూ,
శ్రుతసోముడూ, శతానీకుడూ, శ్రుతసేనుడూ
అని ఉపపాండవుల పేర్లు. వీరందరికీ అర్జు
నుడే ధనుర్విద్య నేర్పాడు. విలువిద్యలో
అర్జునుడంత వాడనిపించుకున్న వాడు అభి
మన్యుడు.)

కృష్ణుడు ఇంద్రప్రస్థంలో ఉండగా ఒక
భయంకరమైన వేసవి వచ్చింది. అరణ్యాలు
అంటుకుని, వాటిమీదుగా వేడిగాడ్పులు
వీచాయి. నదులు ఎండిపోయాయి. పడమటి
వడగాలికి ప్రాణికోటి తల్లడిల్లిపోయింది.

ఆ వేసవిలో అర్జునుడు కృష్ణుడితో, “ఈ
వేసవి దుర్భరంగా వుంది. ఈ సమయంలో
యమునా తీరాన గల పర్వతారణ్యాలలో వేటా
డుతూ, ఇళ్ళు కట్టుకుని చల్లగా కాలక్షేపం
చేస్తే ఎంతో సుఖంగా ఉంటుంది,” అన్నాడు.

కృష్ణుడు నిజమేనన్నాడు. కృష్ణార్జునులూ,
కొందరు స్నేహితులూ, పరివారమూ బయలు
దేరి చల్లని అరణ్య ప్రాంతంలో విడిసి, అక్కడ
సుఖంగా సంచరించసాగారు. ఒకనాడు వాళ్ళు
ఖాండవవన సమీపంలో చందనవు చెట్ల
కొమ్మల నీడన పాదరిళ్ళలో కూర్చుని సుఖంగా
భోజనాలు చేశారు. కృష్ణార్జునుల వెంట
ద్రౌపదీ సుభద్రలు కూడా ఉన్నారు. అందరూ
శరీరాలకు చందనం హూసుకుని, హూలమాలలు
ధరించి ఉన్నారు. అందరూ సంతోషంగా
కథలూ, కబుర్లూ చెప్పుకుంటున్నారు.

ఆ సమయంలో ఒక ముసలి బ్రాహ్మణుడు
వారివద్దకు వచ్చాడు. అతను చాలా ఎత్తు
న్నాడు. అతని శరీరం కాంతివంతంగా ఉన్నది.