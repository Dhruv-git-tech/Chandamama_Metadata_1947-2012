దానికి రుక్కిణి, “తమబోటి కవీంద్రులు వచ్చినప్పుడే, అయన ఇంటి పట్టున వుండేది. మీ వంటివారు వస్తే, మా ఇంటిల్లిపాదికి పండుగలా వుంటుంది,” అన్నది.

కొద్దిసేపట్లోనే సత్యవాది పరుగున వచ్చాడు. అది మధ్యాహ్నసమయం కావడంతో, అంద రికీ శీతలపానీయాలిచ్చింది రుక్కిణి.

“కొత్తగా పద్యాలు చెప్పినా సరే, లేక మీ కావ్యమేదైనా నాకు వినిపించినా సరే!”అన్నాడు సత్యవాది, రామశర్మతో.

రామశర్మ కుదరుగాకూర్చుని, తన కావ్యం లోనిఒక్కొక్క పద్యమే చదువుతూంటే, సత్య వాది తన్మయుడై వినసాగాడు. కాసేపటికి సత్యవాది ఇంట్లోని వారంతా ఒక్కొక్కరుగా వచ్చి, అక్కడ కూర్చున్నారు. చివరకు పనివాళ్ళు కూడా వచ్చారు. అందరూ కవిత్వం వింటు న్నారు. మధ్యలో రుక్కిణి కొందరు పనివాళ్ళను పురమాయించి ఫలహారాలు, ఫలరసాలూ అందే ఏర్పాటు చేసింది.

కావ్యపఠనం చీకటి పడిన తర్వాతకూడా మరికొంతసేపు కొనసాగింది. అది ముగియ గానే అందరూ కావ్యాన్ని గురించి ముచ్చటించుకుంటూ భోజనాలు చేశారు. కావ్య విషయంలో తనకు కలిగిన సందేహాలను కొన్నించిని సత్యవాది అడిగితే, వాటికి రామశర్మ బహునేర్పుగా సమాధానాలిచ్చాడు.

సత్యవాది, రామశర్మను వెయ్యిన్నూట పదార్ధతో సత్కరించి, “కవిత్వానికి విలువ నెవరు కట్టగలరు? చంద్రునికో నూలుపోగు. స్వీకరించండి!” అన్నాడు.