ఈడు--జోడు

రంగాపురంలో, దీక్షితులు అనే పెళ్ళిళ్ళ పేరయ్య వుండేవాడు. ఆయన మంచి మాట కారి. తన మాటకారితనంతో తిమ్మిని బమ్మిని చేయగల సమర్థుడు.

అదే ఊళ్ళో నివసించే రామప్ప పంతులు, తన కుమార్తె నీలాంబరికి పెళ్ళి చేయదలచు కున్నాడు. ఆయన అష్టాదశ పురాణాలనూ, శాస్త్రాలనూ ఔపాసన పట్టిన మహాపండితుడు. అయితే, అంతటి మేధావి కడుపున పుట్టిన నీలాంబరికి చదువబ్బలేదు. దానికి తోడు ఒక కన్ను మెల్ల. అయినా, తన కుమార్తెకు మంచి అందగాణ్ణి, విద్యావంతుణ్ణి, స్థితిపరుణ్ణి చూసి వివాహం చేయాలని రామప్ప పంతులు కోరిక. ఆ కారణంగా దీక్షితులుకు ఆ పని పురమాయించాడు.

రామప్ప పంతులుకు ఉన్నఉళ్ళో బంధు బలగానికేమీ కొదవ లేదు. వాళ్ళలో కొంత మంది ఆయనతో వియ్యమందడానికి ప్రయి

త్నించి విఫలులయ్యారు. వరుడిది సామాన్యమైన అందమనీ, సంపన్నుడు కాదనీ, చదువు తక్కువనీ — ఇలా ఏదో ఒక వంక చూపి, ఆయన ఆ సంబంధాలు తిరస్కరించాడు.

ఒకరోజు భార్య మహాలక్ష్మి, ఆయనతో, “మనస్తాపం కలిగించే సంగతయినా, నిజం చెప్పుకోక తప్పదు — మన అమ్మాయికి అందచందాలు లేవు, చదువుసంధ్యలు లేవు. దీన్ని ఏ నలకూబరుడు వచ్చి చేసుకుంటాడు చెప్పండి. మా అన్నయ్య కొడుకు రాఘవుడు, మన అమ్మాయి పరస్పరం ఇష్టపడ్డారు. మీరు సరేనంటే, అమ్మాయి పెళ్ళి సమస్యతీరిపొతుంది,” అన్నది.

ఇందుకు రామప్పపంతులు కోపంగా, “ఆ రాఘవుడిలో ఏమిచూసి మన అమ్మాయి నిద్దాం అంటావు? వాడు మునసబుగారి రెండె కరాల పాలం కౌలుకు దున్నుకుని బ్రతుకు తున్నాడు. పంచాంగ శ్రవణం కూడా చేయి