## చిత్రకారుడు — నటుడు

కేరళకు చెందినమరుక విద్యార్థి నితిన కె. డేవిడ్.

వయసుపన్నెండేళ్ళు. అతని పేరు 'గిన్నిస్ బుక్ ఆఫ్చ్ రికార్డ్స్'లో నమోదు చేయడానికి సిఫార్సు చేయబడింది. ఇంతవరకు 35,000 చిత్రాలు చిత్రించి అతడు సరికొత్త రికార్డు సృష్టించాడు. అతి పిన్నవయసు నుంచే పెన్సిల్ తో బొమ్మలు గీయడం ప్రారంభించాడు. పెన్సిల్ పేనా అయింది. పేనా బ్రష్ అయింది. అతడు బొమ్మలుగీయడానికి వాటర్ కలర్స్, ఆయిల్ కలర్స్ రెండూ వాడతాడు. కంప్యూటర్ సహాయంతో కూడా అతడు కొన్ని చిత్రాలు రూపొందించాడు. సినిమాలో నటించడానికి 'బాల నటులు కావాలి' అన్న ప్రకటనను చూసి, దరఖాస్తు పంపి అందులో ఎంపికయ్యాడు. డేవిడ్ నటించిన మలయాళ చిత్రం ఇటీవల విడుదల అయింది.

## బహుముఖ ప్రజ్ఞాశాలి

బెంగళూరుకు చెందిన 'సెంటర్ స్టేజ్' అనే సంస్థ, మద్రాసులోని ఒక పాఠశాలలో పదకొండవ తరగతి చదువుతూన్న ఎన్. ఆరావముదన్ అనే విద్యార్థి బహుముఖ ప్రజ్ఞను గుర్తించి 'ఈ యేడు బాలుడి'గా అవార్డు నిచ్చి, సత్కరించింది. అతడి ఉన్నత విద్యకు ఉపకారవేతనం రూపంలో లక్ష రూపాయలు అందజేస్తుంది. ఆరావముదన్ చదు వుతోపాటువ్యాసరచన, క్విజ్, చిత్రలేఖనం, మృదంగం వాయించడం వ్యక్తిత్వ పరీక్షలు మొదలైన వాటిలో మొదటివాడుగా వచ్చాడు. అతనుచదువుతూన్న పాఠశాలలో తొమ్మిదవ తరగతి చదువుతూన్న కౌశిక్ జయరామన్ 'ఈయేటి వర్థమాన విద్యార్థి'గా పదివేల రూపాయల బహుమతి అందుకున్నాడు.

## వార్తలలో బాలలు

### పాఠ్యపుస్తకంలో చోటు

మహాపురుషుల బాల్యానికి సంబంధించిన విశేషాలను పాఠ్యగ్రంథాలలో చేర్చడం మామూలు విషయమే. పసిపిల్లలకు ఉత్తేజం కలిగించి, మహనీయుల అడుగు జాడలలో వాళ్ళు నడిచేలా చేయడానికి ఈ పాఠాలు దోహదం చేస్తాయి. అయితే, మద్రాసులోని ఒక పాఠశాలలో చదవుకుంటూన్న కేరళకు చెందిన బి. రాజీష్ అనే పదకొండేళ్ళ కుర్రాణ్ణి గురించిన విశేషాలనుఛాయాచిత్రంతో సహా అరవ తరగతి మలయాళ వాచకంలో ప్రచురించింది తమిళనాడు పాఠ్యగ్రంథాల కమిటీ. బి. రాజీష్ కరాటే ఛాంపియన్. గత సంవత్సరం కెనడాలోని లీథబ్రిడ్జలో పదహేనేళ్ళలోపిల్లలకు జరిగిన అంతర్జాతీయ కరాటే ఛాంపియన్ షిప్ పోటీలలో బంగారుపతకం సాధించాడు. 1993వ సం॥ జంషెడ్ పూర్చలో జరిగిన నేషనల్ ఛాంపియన్ షిప్ పోటీలలోనూ, 1995వ సం॥లో జబల్ పూర్చలో జరిగిన ఛాంపియన్ షిప్ పోటీలలోనూ బంగారుపతకాలు సాధించాడు. బడిలో చేరడానికి ముందే అతడు కరాటే నేర్చుకోవడం ప్రారంభించాడు. బడిలో చేరాక, చదువు పాడవకుండా రోజూ వాలుగుగంటలసేపు కరాటే అభ్యసించేవాడు. ఎనిమిదేళ్ళలో బ్లాక్ బెల్ట్ సాధించాడు. రాజీష్ కెనడా నుంచి తిరిగి వచ్చినప్పుడు ముఖ్యమంత్రి స్వయంగా వెళ్ళి స్వాగతం పలికి ఏం కావాలో కోరుకోమంటే — కరాటే ప్రాక్టీస్ చేయడానికి చాలినంత స్థలం కావాలన్నాడు రాజీష్. ఇరవై సెంట్లు స్థలం మంజూరు చేయగలమని ముఖ్యమంత్రి మాట ఇచ్చారు.