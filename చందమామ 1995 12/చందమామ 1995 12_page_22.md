ఈ సంగతి గ్రహించగానే రూపథరుడికి సాంకేతికుడు చేసిన హెచ్చరికా, సుకేశిని చేసినహెచ్చరికా స్ఫురణకు వచ్చాయి. అతను భయపడుతూ తన అనుచరులతో ఇలా అన్నాడు: “మిత్రులారా, ఈ మనోహరమైన దీవి మీద మనకు అడుగుపెట్టే ప్రాప్తం లేదు. మీరందరూ ఎంతో అలసటచెంది, విశ్రాంతి కోసం తహతహలాడిపోతున్నారని నాకు తెలుసు. కాని ఈ దీవి మీద అడుగు పెడితేఘోరప్రమాదం తప్పదని నాకు సాంకేతి కుడూ, సుకేశినీ హెచ్చరిక చేశారు. కనుక నౌకను దీవికి ఎడంగా నడపండి.”

అతని మాటలు విని అతని అనుచరులు నీరుకారిపోయారు. మాయావి మటుకు మండి పడిపోతూ, “రూపథరా, నువ్వు మనిషివి కావు, రాయివి! నీకు విసుగూ విరామమూ అవసరం లేదు. ఇరుగో నీ మనుషులు, నిద్రహారాలు లేక చావటానికిసిద్ధంగా వున్నారు, కాని వీరిని తీరానికి పోవద్దంటావు, వంట చేసుకుని కడుపునిండా తినవద్దంటావు! రాత్రి పడబోతు న్నది. ఒక రాత్రివేళ ఏ ఉప్పెన వచ్చినా

రావచ్చు. ఆఉప్పెనలో మనంనడిసముద్రంలో వుంటే ఏంకాను? నూరు ఆరయేదిగాక, ఈ రాత్రికి ఈతీరాన విశ్రాంతి తీసుకుని వంటలు చేసుకోక తప్పదు. కావలిస్తే రేపు తెల్లవార గానేమళ్లీబయలుదేరుదాం!” అన్నాడు.

ఈ మాటలకు మిగిలినవారంతా గట్టిగా హర్షించారు. విధివ్రాత తప్పించుకోవటం సాధ్యంకాదని రూపథరుడు గ్రహించాడు. అతను మాయావితో, “మీరంతా ఒకటైతే నేను చేయగలిగినదేమీ లేదు. కాని మీరంతా ఒక ప్రమాణం చెయ్యాలి. మనకు ఆవుల మంద తగిలినా, గౌరెల మందతగిలినా వాటి జోలికి పోగూడదు. మనలో ఏ ఒకరు కూడా ఒక్క ఆవునుగాని, ఒక్క గౌరెను గాని చంప టానికి ప్రయత్నించకూడదు. మనకు సుకేశిని ఇచ్చిన ఆహారం మినహాగా ఇంకేమీ ముట్ట వద్దు. అప్రకారం మీరంతా ప్రమాణాలు చేశా రంటే ఈ త్రినాసియా దీవి మీద అడుగు పెట్టటానికి నేను అంగీకరిస్తాను!” అన్నాడు.

మిగిలినవారంతా అప్రకారమే ప్రమాణాలు చేశారు.
—(ఇంకావుంది)