దానగుణం

త్రిలింగదేశాన్ని పాలించే విశాఖదత్తుడికి దానగుణమెక్కువ. ఆ కారణం వల్ల, రాజ్యానికి వచ్చే అదా యంలో చాలా భాగం ఖర్చు కావడం, ప్రధానమంత్రికి ఇష్టం లేదు. సమయం చూసి రాజుకు సలహా ఇవ్వాలనుకున్నాడాయన.

ఒకరోజు, ఎంతో పేదరాలుగా వున్న ఒక యువతి, రాజసభలోకి ప్రవేశించి, "మహారాజా! రెండేళ్ళ క్రితం ఒక ప్రమాదంలో, నా భర్త పోవడంతో దిక్కులేనిదాన్ని అయ్యాను. ఉన్న ఒకే కుమారుడు జబ్బుతో మంచం పట్టాడు. వాడి వైద్యానికి తమరు ధన సహాయం చేస్తే, మీ మేలు జన్మలో మరిచి పోలేను," అంటూ భోరున ఏడ్యసాగింది.

అ మాటలకు చలించిన విశాఖదత్తుడు, ఆమెకు వంద వరహాలు దానమిచ్చి సాగనంపాడు.

మర్నాడు, ఆ యువతిని రాజభటులు బంధించి తెచ్చి, రాజుతో, "మహారాజా! ఈమె పెద్ద మోసగత్తె! మంత్రిగారు గూఢచారిని నియమించటంతో, చిజం తెలిసిపొయింది. ఈమె భర్తా, కొడుకూ నిక్షేపంలా వున్నారు," అన్నారు.

అప్పుడు, మంత్రి కల్పించుకుని, "చూశారా, మహారాజా! మీ దానగుణాన్ని ఆసరాగా తీసుకుని, ఎలా మోసం చేసిందో," అన్నాడు.

రాజు, ఆ యువతికేసి పరీక్షగా ఈసి, "మహామంత్రి! లేని కష్టాలను వున్నట్లుగా ఉహించి, కంట తడిపెట్టడం మామూలు వ్యక్తులకు సాధ్యమయ్యే వని కాదు. ఈమెలో గౌప్ప నటీమణి కాగల లక్షణాలు కనబడుతున్నవి. కళాకారుల్ని సన్మానించడం కూడా, మన బాధ్యతే! మరాక వంద వరహాలిచ్చు, ఈమెను సన్మానించంది," అన్నాడు.

— ది. రఘురామరాజు