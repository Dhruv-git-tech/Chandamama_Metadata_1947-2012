క్షణాజ్ఞానంవున్నమనిషిగాజన్నించి—పైపెచ్చు దేశ పాలకుడుగా వున్న మీరు, సాటి మని షితో స్నేహభావంతో మెలగ లేక, అకారణంగా కాలు దువ్వడం జంతుప్రవృత్తి అనిపించు కోదా? క్షమించాలి, నా మాటలు కొంత కటువుగా వుండవచ్చు! అడవిలో మన పెంపుడు పులి తల్లిని మీరు వధించారు. అందుకని పెంపుడు పులి మీపై పగ సాధించిందా? క్రూర జంతువైన పులిలో వున్న క్షమాగుణం, మీలో లేకపొవడం చూసి నాకు ఆశ్చర్యంతో పాటు విచారం కలుగుతున్నది!” అన్నది తీవ్రస్వరంతో.

శశిధరుడికి, రాణిమాటలు ఈటెల్లా తగి లాయి. హేతుబద్ధంగా ఆమె పలికిన పలుకులు, ఆయనను తీవ్రంగా ఆలోచింపచేశాయి.

కొంతసేపటికి ఆయన దీర్ఘంగా ఒక నిట్టూర్పు విడిచి, “సరే! మనతో వియ్యమంద డానికి, అనందవర్థనుడికి అభ్యంతరం లేక పోతే, ఈవివాహం నాకూ సమ్మతమే. ముందు రత్నపురి నుంచి ఆపుష్పాన్నితెప్పించి, పులికి చికిత్స చేయించాలి!” అంటూ రత్నపురికి

పంపించడానికి భటుడికోసం కేకవేశాడు. ఇంతలో రాణీ, వెనక వైపున ద్వారం వద్ద నిలబడివున్న పశువైద్యుడికి సైగ చేసింది. వైద్యుడు, శశిధరుడి ముందుకు వచ్చినమ న్కరించి, “మన్నించండి, ప్రభూ! మీతో అబద్ధం చెప్పాను. పులికి చికిత్స చేయడానికి, ఆ సిందూరసుధపుష్పం అవసరం లేదు. నా దగ్గరున్న మూలికలతో లేపనం తయారు చేసి, రేపే చికిత్సప్రారంభిస్తాను. పుండు మాని పోతుంది. మీలో పరివర్తన రావాలనీ, మణి పురి, రత్నపురి దేశాల మధ్య బాంధవ్యం ఏర్పడితే, అది ప్రజాసంక్షేమానికి మంచిదన్న అభిప్రాయంతో, మహారాణి ప్రోత్సాహం కొద్దీ, ఈ సాహసానికి పూనుకున్నాను,” అన్నాడు.

ఆ మాటలకు శశిధరుడు మందహాసం చేసి, “మహారాణికి ఇవ్వవలసిన కానుక, తరవాత ఇచ్చుకుంటాను. నువ్వు పశువైద్యుడివే కాదు; మనుషుల్లోని పశుప్రవృత్తికి కూడా చికిత్సచేయగలిగిన ఉత్తమ వైద్యుడివి!” అంటూ తన మెడలోని రత్నహారాన్ని, వైద్యుడికి బహుకరించాడు.