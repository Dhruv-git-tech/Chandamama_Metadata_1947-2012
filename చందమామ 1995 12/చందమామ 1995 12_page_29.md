ఒకసారి, ధర్మవరం జమీందారు రాజశేఖరుడు, తన దివానును జమీ గ్రామాలన్నీతిరిగి; రావలసిన పన్నులు వసూలు చేసి, ప్రజల పరిస్థితి ఎలా వున్నదో తెలుసుకురమ్మని పంపాడు.

దివాను ఇద్దరు నౌకర్లను వెంటబెట్టుకుని, నెలరోజుల పాటు చాలా గ్రామాల వెంట తిరిగి, బకాయిపడిన పన్నులతో పాటు, ప్రజల అవసరాలూ, ఇబ్బందులూ తెలుసుకున్నాడు. ఈ సమయంలో ఆయనకు, ఏమాత్రం రహదారీ సౌకర్యాలు లేని మాయవరం అనే గ్రామ ప్రజలు చాలా అమాయకులుగా కనిపించారు. వాళ్ళకు, తాము జమీందారుకు ఎంతో కొంత పన్నులు చెల్లించాలని కూడా తెలియదు.

దివాను ధర్మవరానికి తిరిగి వచ్చాక, జమీందారుకు గ్రామాల స్థితిగతులన్నీ వివరించి, “అయ్యా, మన జమీ గ్రామాల్లో మాయవరం అనేది చాలా వింత గ్రామం. అక్కడి

వాళ్ళందరూ పరమ అమాయకులు. అలాంటి వాళ్ళను, నేనెక్కడా చూడలేదు,” అంటూ, వాళ్ళ అమాయకత్వానికి కొన్ని ఉదాహరణలు చెప్పాడు.

ఆ సమయంలో, దేశమంతటా తార్కికోప న్యాసాలిస్తూ పర్యటిస్తున్న తర్కానందస్వామి, జమీందారు పక్కనే కూర్చుని వున్నాడు.

జమీందారుతో పాటు, మాయవరం గ్రామ ప్రజల అమాయకత్వాన్ని గురించి విన్న తర్కానందస్వామి, ఈ మాటలకు చిన్నగా నవ్వి, “మనుషులు అమాయకులుగా ప్రవర్తించడానికి ముఖ్య కారణం, వారిలో తార్కికంగా ఆలోచించే శక్తి కొరవడడం. ఇది ఒక రకమైన వ్యాధి. అలాంటి వాళ్ళకు తార్కిక దృష్టి అలవరచాలి,” అన్నాడు.

“స్వామీ! ఇది సాధ్యమేనంటారా?” అని అడిగాడు జమీందారు సంశయిస్తూనే. “ఎందుకు సాధ్యం కాదు! చరాచర జగత్తంతా