స్వయంవరం ప్రకటించు, వారు తప్పక వస్తారు. రాజకున్యలకు స్వయంవరం పరిపాటే గదా!” అన్నాడు.

మూడున్నరమాసాల అవతల స్వయం వరానికి ముహూర్తం ఏర్పాటయింది. ఎక్కు పెట్టటానికి ఒకంతట సాధ్యంకాని విల్లు ఒకటి సిద్ధం చేయబడింది. ఒకచోట, ఆకాశాన తిరిగే బంగారు మత్స్యయంత్రం అమర్చబడింది.

ఏకచక్రపురంలో కుంతి పాండవు లుంటున్న బ్రాహ్మణుడి ఇంటికి ఆతిథిగా వచ్చిన బ్రాహ్మణుడీ వివరాలన్నీ చెప్పి, “ఎక్కడెక్కడి రాజులూ ద్రౌపదీ స్వయం

పరానికై కాంపిల్యానగరానికి పోతున్నారు,” అని ముగించాడు.

తమ గురువైన ద్రోణాచార్యుణ్ణి చంపే వాడొకడు పుట్టాడని విని పాండవులు విచారించారు, కాని కానున్నది అయేతీరు తుందనుకుని సమాధానపడ్డారు. వారికి కూడా ద్రౌపదీ స్వయంవరానికి వెళ్ళాలని ఉన్నది. ఈ సంగతి గ్రహించి కుంతిదేవి ధర్మరాజుతో, “నాయనా, మనం చాలా కాలంగా ఈ ఏకచక్రపురంలో ఉంటున్నాం. ఇంక కొన్నాళ్ళుపోతే మన కిక్కడ భిక్ష దొరకదేమో కూడానూ! మనం పాంచాల దేశం పొదామా ఏం? ఆది సుభిక్షమైన దేశమట. కాంపిల్యానగరం మహా అందంగా ఉంటుందట. రాజైన ద్రుపదుడికి బ్రాహ్మణులంటే ఎంతో ఆభిమానం అని అందరూ అంటున్నారు,” అన్నది.

ధర్మరాజు తన తమ్ములతో కూడా సంప్రతించి తల్లి ఆలోచనకు అందరినీ ఒప్పించాడు. వాళ్ళు ఇల్లు గల బ్రాహ్మణుడితో తాము వెళ్ళిపోతున్నట్టు చెప్పి, ఏకచక్రపురం నుంచి బయలుదేరారు.

వాళ్ళు రాత్రీ పగలూ కూడా ప్రయాణం చేస్తూ ఒకనాడు, అర్ధరాత్రివేళకు గంగానదీ తీరాన ఉన్న సోమశ్రవం అనే తీర్థాన్ని