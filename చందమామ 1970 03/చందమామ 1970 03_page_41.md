లంచగొండులకు శిక్ష

పూర్వం ఒక రాజ్యంలో లంచగొండి తనాలు జాస్తి అయాయి. రాజుగారు ఎన్ని హెచ్చరి
కలు చేసినా లాభం లేకపోయింది. అందుచేత దొరికిన లంచగొండ్లను రాజుగారు ముక్కులు
కోయించ నారంభించాడు. ముక్కులు కోసే పనికి ఒక మంగలి నియమించబడ్డాడు.

ఒకరోజు రాజుగారు రాజభపనం మీది నుంచి కిందికి చూస్తే మంగలి, శిక్షపడిన
లంచగొండితో ఏదో మంతనా లాడుతూండటం కనబడింది. రాజు ఇద్దరినీ పైకి పరిపంచి,
“ఏమిటి మీరు మాట్లాడేది?” అని అడిగాడు.

లంచగొండి రాజుతో, “మహారాజా, ఈ మంగలిమంత్రి దగ్గిర రెండు కత్తులున్నాయట—ఒకటి పదునైనదీ, ఇంకోటి మొండిదీనూ. రెండు రూక లిచ్చుకుంటే పదు నైన కత్తితో చప్పున ముక్కు కోసేస్తాననీ లేకపోతే మొండికత్తితో చాలాసేపు కోస్తాననీ ఇతను అంటున్నాడు,” అన్నాడు.
—ఎం. రాజేశ్వరరావు