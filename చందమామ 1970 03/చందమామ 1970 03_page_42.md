ఒకానొక దేశంలో ఒక ధనికుడుండేవాడు.
అతనికి, అతని భార్యకూ సంతానం లేదు.
లేదని వాళ్ళు ఎన్నడూ విచారించను కూడా
లేదు. ఎందుకంటే, వారికి మనుషులంటేనే
అసహ్యం. ఆఖరుకు ఇంటి ఎదటికి ఒక
బిచ్చగాడు వచ్చినా నానా తిట్లూ తిట్టేవాళ్ళు;
తిట్లతో పని జరగకపోతే కొట్టి తరి
మేసే వాళ్ళు. వాళ్ళలో దయా ధర్మం
ఏ కోశానా లేదు.

ఈ దంపతులు తమ ఇంటిపని అంతా
చెయ్యటానికి దూరప్రాంతం నుంచి ఒక
పిల్లను కొనుక్కొచ్చారు. ఆపిల్ల చేత వాళ్ళు
ఇంటిపని అంతా చేయించి, కణం విశ్రాంతి
తీసుకునేటందుకు లేకుండా చేసేవారు.
ఇంటావిడ మహా కర్కోటకురాలు, పనిపిల్ల
ఊరికే ఉండకుండా ఏవేవో పనులు కల్పిస్తూ
ఉండేది. ఒంటరిగా ఉన్నప్పుడల్లా ఆ పిల్ల
తన దుస్థితి తలుచుకుని ఏడుస్తూ ఉండేది.

ఆమె అందమైన పిల్ల అయితే ఎవరో
ఒకరు ఆమెను కొనుక్కుని పెళ్ళాడి
ఉందురు, కాని ఆ పిల్ల అందగత్తె కాదు.
అందుచేత ఆమె బతికున్నంత కాలమూ
ధనికుడి ఇంట నరకయాతన అనుభవించక
తప్పనట్టు కనబడింది.

ఒకనాడు ఆమె పాయి కింద ఎండుగడ్డి
మండిస్తూ ఉన్నది. ఆ ప్రాంతాలవాళ్ళు
ఎండుగడ్డినే వంట చెరుకుగా వాడేవారు.
ఎండుగడ్డిలో అప్పుడప్పుడూ వడ్లగింజలు
దొరుకుతాయి. పనిపిల్ల గడ్డిని పాయిలో
పెట్టేముందు అలాటి గింజలను తీసి జాగ్రత్త
పరుస్తూ ఉండేది. ఆ విధంగా ఆమె ఒక
సోలెడు వడ్లు పోగుచేసి దాచుకుని ఉన్నది.

ఈ రోజు ఆమె పాయి కింద ఎండు గడ్డి
మంట చేస్తూండగా తలవాకిలి దగ్గిరికి ఒక
వృద్ధుడు వచ్చి, “అకలి మండి పోతున్నది,
బిచ్చం పెట్టు, తల్లి!” అని కేకపెట్టాడు.