పోరు నష్టం

ఒక వేనవి రోజున అరణ్యంలో ఉన్న ఒక మడుగులో నీరు తాగటానికి ఒక సింహమూ,
ఒక అడవిపందీ ఒకేసారి వచ్చాయి. అడవిపంది కొంచెం ముందుగా రావటంచేత,
అది ముందు నీరు తాగబోయింది. కాని సింహం దాన్ని పక్కకు నెట్టేసి, “నా దాహం
తీరినాక నువు తాగు,” అన్నది.

“నేను ముందు వచ్చాను. నేను తాగినాకనే నీ వంతు,” అన్నది అడవిపంది.

“నాకు ఎదురు చెప్పావంటే పంజాదెబ్బ తినగలవు,” అన్నది సింహం.

“నా కోరలతో నీ డొక్క చిరెయ్యగలను, జాగ్రత్త,” అన్నది అడవిపంది.

రెండూ కలియబడి ఒకదాన్ని ఒకటి చిల్చి చెండాడసాగాయి.

ఇంతలో చెట్లమీద రెక్కల చప్పడు వినిపించి, సింహం పైకి చూసింది. రాబందులు
కనిపించాయి. ఏ జంతువు ముందు చస్తుందా ఆని అవే అత్రంగా వేచి ఉన్నాయి.

“మన కెందుకు పోట్లాట?” రాజీ పడదాం,” అన్నది సింహం.

“నేను వద్దన్నానా?” అన్నది అడవిపంది.

రెండూ ఒకేసారి నీరుతాగి తమ దారిన పోయాయి.