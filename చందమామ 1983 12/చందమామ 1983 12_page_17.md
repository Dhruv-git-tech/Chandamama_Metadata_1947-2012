చేత్తోనే ఎత్తి గిరగిరా గాలిలో తిప్పి, చెట్ల మీదుగా దాన్ని ఆకాశంలోకి విసిరివేశాడు.

గార్డభం దిక్కులు పిక్కటిల్లెలా ఓండిస్తూ, ఎగరటం చూసి, భల్లూక కేతుడు బిగ్గరగా నవ్వి, “ప్రభూ! ఇక రండి! నా భుజాల మీద కూర్చోండి!” అంటూ పింగళుడి ముందు వినయంగా మోకరిల్లాడు.

పింగళుడు సంశయించకుండా, ఎలు గ్లొడ్డు రూపంలో వున్న భల్లూక కేతుడి భుజాల మీదికి ఎక్కి కూర్చున్నాడు. భల్లూక కేతుడు వెంటనే గాలిలోకి ఎగిరి, కళ్ళు మూసి తెరిచేంతలో పింగళుణ్ణి పద్మపాదుడు వున్న చోటుకు తెచ్చి దించాడు.

పద్మపాదుడు భల్లూక కేతుణ్ణి చూస్తూనే ముందహాసం చేసి, “కులాసాయేగదా? అటు చూడు!” అంటూ నదిలో పొంగులు వారుతున్న నీటిమీదా, పక్కలనే వున్న కొండరాళ్ళ మధ్యా పోరాడుతున్న అసం ఖ్యాక రక్కసులను చూపి, “వీళ్ళంతా

రాజరికం కోసం ఒకళ్ళ గొంతులు ఒకరు కోసుకుంటున్నారు. నీవు వాళ్ళ తగువు మాన్పి, వాళ్ళకు నాయకుడుగా, రాజుగా వుండాలనినేనుకోరుతున్నాను,” అన్నాడు.

పద్మపాదుడి మాటలు వింటూ నే, భల్లూక కేతుడు దిగాలు పడి పోయి, పింగళుడి కేసి దీనంగా చూశాడు. పింగ ళుడు, పద్మపాదుడితో, భల్లూక కేతుడి కోర్కె వివరించి, “నేను ఇతణ్ణి నా సేవకుడుగా తీసుకుంటాను,” అన్నాడు.

“అందుకు నా అభ్యంతరం ఏమీ లేదు. కాని. ఈ తగవులాడే రక్కసుల సంగతేమిటి?” అన్నాడు వచ్చపాదుడు.

“వాటి సంగతి నాకు వదలండి! నేను....” అని భల్లూక కేతుడు ఏమో చెప్పబోయేంతలో ఒక్క సారిగా ఆ ప్రాంతం అంతా మార్మోగలా. పిశాచాలన్నీ ఏక కంఠంతో, “భల్లూక కేతా! ఓమోం! ఓమోం!” అని అరుస్తూ, పద్మపాదుడు వున్న చోటుకు పొటీపడి పరిగెత్తుకు రాసాగాయి.

— (ఇంకావుంది)