“ఏమమ్మీ, వీటిని ఎక్కడికి తీసుకు పొతున్నావు ?” అన్నాడు మందబుద్ది.

“అమ్మటానికి, నాయనా!” అన్నదామె.

వాడు వాటి ఖరీదు అడిగాడు. కుండలమ్మే మనిషి మూడు రూపాయలన్నది.

“అయిదు రూపాయ లిస్తాను, నేను చెప్పినట్టు చేస్తావా ?” అన్నాడు వాడు. ఆమె ఒప్పుకున్నది. ఇద్దరూ కలిసి రాజు గారింటి దాకా వెళ్ళారు. ఏం చెయ్యాలో ఆమెకు వాడు వివరంగా చెప్పాడు.

ఇద్దరూ రాజుగారింటి బయట ఆగారు. మందబుద్ది గట్టిగా, “నేను అమ్మను! నాకు కావాలి! ఊరికే నన్ను పీడించకు !” అని అరవసాగాడు.

ఈ కేకలు విని రాజుగారు బయటికి వచ్చి వాణ్ణి చూసి, “ఎందుకలా పాలి కేకలు పెడుతున్నావు? అమ్మటానికి నీ దగ్గిర ఏమున్నది?” అని అడిగాడు.

“ఈ కుళ్ళాయి, మహారాజా! ఇది మాయల కుళ్ళాయి. దీన్ని నెత్తిన పెట్టు కుంటే ఎవరినన్నా మోసగించవచ్చు!” అన్నాడు మందబుద్ది.

“ఏదీ, ఎవరినన్నా మోసగించు !” అన్నాడు రాజు.

వాడు కుళ్ళాయి నెత్తిన పెట్టుకుని, కుండలమ్మే మనిషి దగ్గిరికి వెళ్ళి. “ఏయ్, నీ కుండలన్నీ పగలగొట్టు !” అన్నాడు.

వెంటనే అమనిషి తన నెత్తిన వున్న కుండలు ఒక్కొక్కటే తీసి నేలకేసి కొట్టసాగింది.

రాజు నిర్ఘాంతపోయాడు. అలాటి కుళ్లాయి ఇతరుల దగ్గిర ఉండటంతనకూ తన కుమార్తెకూ అంత క్షేమం కాదనుకుని ఆయనదాన్ని తనకువిక్రయించమన్నాడు. మందబుద్ది చచ్చినా ఆ కుళ్ళాయిని అమ్మ నన్నాడు. రాజుగారు సంచీడు మొహరీలు ఇవ్వజూపినాక వాడు బుర్ర గోకుక్కని, “సరే ఇవ్వండి! ఎవరికో ఒకరికి దీన్ని ఎప్పటికైనా ఆమ్మేదే గదా!” అన్నాడు. వాడు రాజుకు కుళ్ళాయి ఇచ్చి మొహరీల సంచీ తీసుకుని ఇంటికి వెళ్ళాడు.