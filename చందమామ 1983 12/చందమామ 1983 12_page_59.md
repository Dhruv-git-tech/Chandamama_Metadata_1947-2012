పెద్దవాడు బయలుదేరి రాజుగారి ఇంటికి వెళ్ళి, భటులకు తాను వచ్చిన పని తెలియజేసి, రాజుగారి దర్శనం కోరాడు. భటులు వాణ్ణి రాజుగారుండే గదికి తీసుకుపొయారు. వాడు రాజుగారికి నమస్కారం చేస్తూ కిటికీగుండా బయటికి చూసి, “అహా! కనిపించే మూడు నల్ల బాతులూ ఎంత అందంగా ఉన్నాయో!” అన్నాడు.

“నీ తెలివితేటలు తగలడ్డటే ఉన్నాయి. చూడటానికి ఒక నల్లబాతు చాలదూ? వీణ్ణి తీసుకుపొయి కొరడాదెబ్బలు కొట్టి పంపెయ్యండి,” అన్నాడు రాజు. భటులు వాణ్ణి కొరడాతో కొట్టారు. పెద్దవాడు

దెబ్బలు తిని ఇంటికి తిరిగి రాగానే, రెండోవాడికి కూడా అదే బుద్ధిపుట్టింది.

వాడు కూడా తండ్రి అనుమతి పొంది రాజుగారి దర్శనానికి వెళ్ళాడు. వాణ్ణి కూడా రాజుగారి గదిలో పంపారు. వాడు కిటికీలోనుంచి బయటికి చూసి, “అదే మిటి? అ చెట్టు మీద కూచున్న కాకి వీపుపైన మూడు తెల్లటి చారలున్నాయి!”

“కాకి వీపున చారలు అబద్ధమూ, నీ వీపున వాతలు నిజమూనూ! వీణ్ణి పట్టుకు పొయి కొరడాతో కొట్టి పంపెయ్యండి,” అన్నాడు రాజు.

రెండోవాడు కూడా పరాభవం పొంది తిరిగి వచ్చాక, మందబుద్ది తండ్రితో తాను వెళ్లి రాజును మోసగించి రాజకుమార్తెను పెళ్ళాడతానన్నాడు.

“గడుసువాళ్ళయిన నీ అన్నలకు చేత గాని పని నీవల్ల అవుతుందా? నువు అసలే మందబుద్దివి!” అన్నాడు తండ్రి.

కాని, వాడు పట్టుపట్టాడు. “సరే, అంత ఉబలాటంగా ఉంటే వెళ్ళి కొరడా దెబ్బలు తినిరా!” అన్నాడు తండ్రి.

మూడోవాడు గోడవంకెను వేళ్లాడే మాసి పొయిన కుళ్ళాయి. తీసి దురిపి చేతబట్టుకుని రాజుగారి ఇంటికి బయలుదేరాడు. దారిలో వాడికి ఒక అమ్మి, నెత్తిన కుండల దొంతరలు చేర్చి పెట్టుకుని కనిపించింది.