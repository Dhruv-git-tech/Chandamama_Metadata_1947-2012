మంత్రి సంచీ విప్పి వాణ్ణి బయటికి రానిచ్చాడు. మంత్రి సంచీలో కూచుని, “నేనేం చెయ్యాలి?” అని సంచీని అడిగాడు. ఇంతలోనే మందబుద్ది సంచీ మూతిబిగించి కట్టి, మంత్రిని భుజాన వేసుకుని పోయి రాజుగారి ఎదటపెట్టాడు.

“ఈ పరీక్షలో గెలిచావు. రేపు వచ్చి అంతఃపురంలో ఉన్న నా కుమార్తెను గుర్తించి పెళ్ళాడు. జ్ఞాపకం ఉంచుకో. నా కుమార్తెకు ఎనబైమంది పరిచారికలు ఉన్నారు. వారిలో నా కుమార్తె ఎవరో నువే గుర్తించాలిగాని నీకెవ్వరూ చూపరు! నా కుమార్తెను గుర్తించలేకపోతే నీకు పెళ్ళిలేకపోగా కొరడాదెబ్బలు తప్పవు! తెలిసిందా?” అన్నాడు రాజు.

మర్నాడు పొద్దునే మందబుద్ది ఒకచిన్న సంచీలో ఎలుకను ఒకదాన్ని వేసుకుని అంతఃపు రానికి బయలుదేరి వెళ్ళాడు.

వాడు వెళ్ళేసరికి ఎనబైఒక్క మంది కన్యలు, అందరూ ఒకేరకంగా బట్టలు

కట్టుకుని నగలు పెట్టుకుని కూచుని ఉన్నారు. రాజు కూడా అక్కడే వున్నాడు.

“పీరిలో నా కుమార్తెను గుర్తించు!” అన్నాడు రాజు.

మందబుద్ది తన చేతిలోని సంచి విప్పి ఎలుకను ఆ కన్యల మధ్యకు గిరవాటు వేశాడు. కన్యలందరూ కెవ్వున అరిచి అటూ ఇటూ పరిగెత్తారు. కాని వారిలో ఒక్కతే మూర్ఛపోయింది. వెంటనే మిగిలినవాళ్లు ఎలుకను మరిచి మూర్ఛపోయిన కన్యకు ఉపచారాలు చేయసాగారు.

మందబుద్దికి పరమానంద మయింది. వాడు నవ్వుతూ రాజుగారి కేసి తిరిగి మూర్ఛపోయిన కన్యను చూపించి, “ఈమే మీ కుమార్తె!” అన్నాడు.

చేసేదిలేక రాజుగారు మంచి ముహూర్తం చూసి తన కుమార్తెను వాడి కచ్చి పెళ్ళిచేసి. అర్థరాజ్యం కూడా ధారపోశాడు. మందబుద్ది అందరికన్న తానే తెలివిగలవాడి ననిపించుకుని రాజు కుమార్తెతో సుఖంగా కాపరం చేశాడు.