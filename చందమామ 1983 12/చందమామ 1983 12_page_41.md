దీనారాలు తెచ్చి, అతడికిచ్చి గాడిదను కొనేశాడు.

అతడు, యువకుల దగ్గిరకు వచ్చి, “మీకు, యీ గాడిద కావాలంటే, ఇరవై వేల దీనారాలు యిచ్చుకోవాలి. అది, మీకు యిష్టం లేకపొతే, గాడిదను నేనే అట్టేపెట్టుకుంటాను,” అన్నాడు.

యువకులు ముగ్గురూ, గాడిద కేసి పరీక్షగా చూస్తూ, “ఇది. మేం యింత కాలంగా కొనాలనుకుంటున్న గాడిద అవునా, కాదా అన్న అనుమానం కలిగింది! నువ్వే, అట్టేపెట్టుకో,” అంటూ, అక్కణ్ణించి బయలుదేరారు.

వడ్డీవ్యాపారి కోపంతో వణికిపోతూ, “అగండి! నేను వాడికిచ్చిన పదివేల దీనారాలతోపాటు, సాయపడినందుకిస్తా మన్న రెండు వందలూ కలిపి యిచ్చి, గాడిదను తోలుకుపొండి,” అన్నాడు.

“అ గాడిదను నువ్వే అట్టే పెట్టుకో మసి చెప్పాంగదా!” అంటూ యువకులు ముగ్గురూ అక్కణ్ణించి వెళ్ళబోయారు.

వడ్డీ వ్యాపారి పెద్దగా గొంతెత్తి, “దా రేపొయే పెద్దమనుషులందరూ, ఆగండి! ఇటు చూడండి!” అంటూ కేకపెట్టాడు.

బజారున పోతున్న పదిమందీ అతడి చుట్టూ చేరి, సంగతేమని అడిగారు.

వడ్డీ వ్యాపారి వాళ్ళకు ముగ్గురు యువకుల్చి చూపుతూ, “వీళ్ళు కొన మంటే, యీ గాడిదను పదివేల దీనారాలు పోసి కొన్నాను. ఇప్పుడు, వీళ్ళు దీన్ని నా దగ్గిరనుంచి కొనేందుకు యిష్టపడడం లేదు,” అన్నాడు.

“పదివేల దీనారాలిచ్చి, గాడిదను కొన్నావా? మరీ అంతవెర్రివాడివా?” అన్నాడు జనంలోంచి ఒకడు. అందరూ పొట్టలు చెక్కలయ్యేలా నవ్వారు.

నిజంగా పోపం, వడ్డీ వ్యాపారికి కలిగిన నష్టం ఎంతంటే—తొమ్మిదివేల, తొమ్మిదివందల, తొంభైఅయిదు దీనారాలు. అతడు కొన్న గాడిద విలువ అయిదు దీనారాలకు మించదు!