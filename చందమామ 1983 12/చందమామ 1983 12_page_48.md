లేదు. అసలు మనిషనేవాడు కనిపించని అడవి మధ్యకు పోయి బతుకుతాను," అంటూ వేగంగా వెళ్ళిపోయింది.

ఇది చూసి వీరేశానికి మతి పోయినట్టయింది. తెల్లవారేవరకూ అక్కడే కూర్చో వడమా లేక ఇంటికి వెళ్ళడమా అని అతడు ఆలోచిస్తున్నంతలో, అటుగా చిన్న కట్టెల మోపు నెత్తిన పెట్టుకుని ముసలి భద్రయ్య తాత వచ్చాడు. వీరేశం అతణ్ణి పలకరించాడు.

భద్రయ్యతాత అతడి కేసి ఆశ్చర్యంగా చూసి, మోపు కింద వెట్టి, "ఏరా, బద్ధకాల వీరేశం! యిక్కడేం చేస్తున్నావు?" అని అడిగాడు.

వీరేశం ఒక వైపు బాధ పడుతూనే, జరిగినదంతా తాతకు చెప్పి, "నే చేసిన తప్పేమిటి?" అని అడిగాడు.

భద్రయ్యతాత కొంచెం సేపు ఆలోచిస్తూ వూరుకుని, "నిన్నా మొన్నటి వరకూ బద్దకం బతుకు బతకడం, నీవు చేసిన తప్పు. అది వదిలించుకుని,

ఎక్కడో అడవిలో వున్న బ్రహ్మరాక్షసిని మనుషుల మధ్యకు తేవాలని ప్రయత్నించడం పెద్ద తప్పు. ఏమైతేనేం, నిలో నుంచి బద్దకమనే బ్రహ్మరాక్షసి పారి పోయింది. ఇకనుంచయినా ఒళ్లు వంచి పని పాటులు చేసుకుంటూ, ఉన్నంతలో సుఖంగా బతకడం నేర్చుకో," అన్నాడు చిన్నగా నవ్వుతూ.

అ క్షణంలో వీరేశానికి తన భార్య ఒక్కతే ఇంటి పనులతోపాటు, ఖాళీ స్థలంలో అరటి చెట్లూ. కూర పాదులూ పెంచేందుకు పడుతున్న శ్రమ కళ్ళకు కట్టినట్టయింది.

అతడు కూర్చున్న చోటు నుంచి ఉత్సాహంగా లేచి, భద్రయ్యతాత తెచ్చిన కట్టెల మోపును ఎత్తి తన తలపై పెట్టుకుంటూ, "నువ్వు చెప్పింది నిజం, తాతా! ఇక, యీ వీరేశం ఎంతటి పని మంతుడవుతాడో, నీవే చూద్దువు గాని. ఒకరకంగా యిది నాకు బ్రహ్మరాక్షసి చేసిన మేలు!" అన్నాడు.