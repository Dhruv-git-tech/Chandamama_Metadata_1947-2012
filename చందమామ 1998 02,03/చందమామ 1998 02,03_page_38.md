రాలు తీర్చటంలో పడి ఎప్పటికీ ఇల్లు కట్టలేం. నామాట విని ఇల్లుకట్టే ప్రయత్నం చెయ్యండి,” అన్నది.

అనంతుడు ఆమె ఉత్సాహాన్ని మళ్ళీ నీరుకార్చేశాడు. “ఇల్లు కట్టటం సామాన్యమైన పని కాదు. కలప కొనాలి. ఇటుకలు, సున్నం కావాలి. ఒక పక్క పనివాళ్ళు కూలీ విపరీతంగా పెంచేశారు. మనలాంటి సామాన్యులు పూరిపాక కూడా కట్టలేరు,” అన్నాడు.

వాణికీసారి చాలా కోపమొచ్చింది. “అసలు ప్రయత్నమంటూ చేస్తేకదా! ముందుగా మనకున్నదాంతో కనీసం గోడలైనా లేపితే, ఆ తర్వాత కలప గురించి, పైకప్పుగురించి ఆలోచించవచ్చు,” అన్నది.

అనంతుడు సమాధానం చెప్పకుండా దివాణానికి వెళ్ళిపోయాడు.

వాణి తను పొదుపు చేసిన సామ్ములెక్కించింది. పనివాళ్ళను రప్పించి మాట్లాడింది. తమకు జమీందారు ఇచ్చిన స్థలంలో పునాదులు తవ్వించింది. అనంతుడు వారించబోయి, ఇక తన మాట వినదని నిర్ణయించుకుని మౌనంగా పూరుకున్నాడు.

చూస్తూండగానే పునాదులపై గోడలు కూడా లేచాయి. ఈలోపల వల్లెటూరిలో వున్న అన్నగారికి కబురు చేసింది వాణి. ఆయన తమ పాలంలోని చెట్లను కొట్టించి, ఎడ్లబండ్లపై కలపవేసుకుని వచ్చి, చెల్లెలి ప్రయత్నానికి ఊపిరిపోశాడు.

క్రమంగా ఇంటికి తలుపులు, కిటికీలు పెట్టడం కూడా పూర్తి అయింది. అప్పటికి వాణి తను పొదుపు చేసిన సామ్మంతా ఖర్చు

చేసేసింది. ఇరుగుపారుగువారి వద్ద కొంత మొత్తం అప్పు కూడా చేసింది. పైకప్పు వద్ద పని ఆగిపోయింది.

ఈ స్థితిలో, ఒకనాడు అనంతుడు భోజనంచేసి విశ్రమించిన సమయంలో, ఆమె, “మీ స్నేహితులెవరైనా, మనకు అప్పు ఇస్తారేమో చూడండి. పైకప్పుకు తాటి వాసం, పెంకు వుంటే ఇల్లు పూర్తయి పోతుంది. ఇంతవరకు వచ్చాక తాటాకు నేస్తే ఏం బావుంటుంది!” అన్నది.

అనంతుడు ఇబ్బందిగా ఆమెవంకచూసి, “నేను చేయిచాచి ఎవర్నయినా ఎప్పుడైనా అడిగానా? ఇల్లు లేకపోయినా ఫరవాలేదు, పరువుపోకూడదు,” అన్నాడు.

ఇది జరిగిన రెండురోజులకు గ్రామం నుంచి, వాణి చిన్ననాటి స్నేహితురాలు