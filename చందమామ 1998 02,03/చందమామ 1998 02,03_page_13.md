ఇంట్లో తన తల్లిదండ్రులకు చెప్పేశాడు సుదర్శనం.

ఈసారి బెంగ్లెట్టుకోవడం సుదర్శనం తల్లిదయింది. కొడుకు, కోడలు ఇంట వుండి కావురం చేస్తూంటే, చూసి ఆనందించాలని ఆమె కోరిక. ఇక చేసేది లేక ఆమె, గోపాలస్వామి ఇంటికి వెళ్ళి తన గోడు చెప్పుకున్నది.

ఈ గోపాలస్వామి దూరపువరుసలో ఆమెకు అన్న అవుతాడు. ఆయన వద్ద ఒక మహిమ గల మూలిక వున్నట్టు చెప్పుకుంటారు. దాని ప్రభావంతో ఆయన ఎటువంటి వారికైనా మనసు మార్చగలడు. ఎటొచ్చీ వరుసగా రెండు రోజులు, ఆ మనిషి ఆయన వద్దకు వెళ్ళవలసి వుంటుంది. రెండోసారి వెళ్ళినప్పుడు మాత్రమే మూలిక

ఆ మనిషి మీద అసలు ప్రభావాన్ని చూపిస్తుంది.

అంతా విన్నాక గోపాలస్వామి, సుదర్శనం తల్లితో, “చేసుకున్నవారికి చేసుకున్నంత మహాదేవ, అని పెద్దలూరికే అనలేదు. నువ్వు ఒక్కగానొక్క కూతురి పెళ్ళి చేసి, ఆ కూతురుకు నువ్విచ్చిన సలహా—చెంటనే వేరుకాపురం పెట్టమనేగా! నీ కూతురి అత్తమామల ఉసురే నీకు తగిలింది. నువ్వు మొదట నీ తత్వం మార్చుకుని, నీ కూతుర్ని సరైన దారిలో పెట్టు. నీ కూతురి అత్తమామలు సంతోషిస్తే, అది నీ కుటుంబానికే మేలు చేస్తుంది!” అన్నాడు.

“నేను ఆ విషయాలు మాట్లాడ్డానికి ఇప్పుడు రాలేదు. సుదర్శనానికి బొత్తిగా పితృభక్తి లేకుండా పోయింది. వాడిలో పితృభక్తి పుట్టించమని కోరడానికి వచ్చాను,” అన్నది సుదర్శనం తల్లి తెలివిగా మాట మార్చుతూ.

“సరే, అందుకు నా ప్రయత్నం నేను చేస్తాను. అయితే, కూతురి విషయంలో నీ బుద్ధి మారేదాకా, కొడుకు విషయంలో నువ్వు కోరినట్లు జరుగుతుందనుకోకు!” అని గోపాలస్వామి, ఆమెను హెచ్చరించాడు.

సుదర్శనం తల్లి ఆ హెచ్చరికకు అట్టే ప్రాధాన్యతనివ్వకుండా, “మావాడి మనసు మార్చాలంటే, వాడు వరుసగా రెండు రోజులు నీ దగ్గరకు రావాలి కదా! రెండో రోజునే నీ మూలిక వాడి మీద పని చేస్తుంది కదా! అందువల్ల మొదటి