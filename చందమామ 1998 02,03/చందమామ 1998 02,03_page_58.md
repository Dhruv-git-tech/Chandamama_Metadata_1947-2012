సక్రమంగా నిర్వహించారంటే దానికి తగిన
బహుమతి కూడా ఉంటుంది!” అంటూ
హగ్‌రోజ్ సిపాయిల వెన్ను చరిచి వారి
చేతుల్లో బంగారు నాణాలు ఉంచాడు.

★★★

ఝాన్సీరాణి లక్ష్మీబాయి రాజభవనంలో
సైనికాధికారులనూ, పురప్రముఖులనూ
ఉద్దేశించి, “బంధుమిత్రులారా! పెద్దలారా!
సోదరులారా! బిడ్డలారా! మన నగరంలోని
ఒక కంపెనీ కార్యాలయాన్ని ధ్వంసం
చేసినంతనే మనకు కంపెనీ పీడ విరగడై
మనం స్వతంత్రులమై పోయినట్టు మీలో
పలువురు భావిస్తున్నారు. అది సరి కాదు.
సప్తసముద్రాల కావల నుంచి వచ్చిన
వాళ్ళు ఒకటి రెండు ఎదురుదెబ్బలతో
తిరిగి వెళ్ళరు. రక్తం పీల్చే జలగల్లా వాళ్ళు
మన మాతృభూమిని అంటుకుని ఒక
పట్టాన వదిలిపెట్టరు. బ్రిటిష్ సేనలు మన
ఝాన్సీకేసి వస్తున్నాయని ఇప్పుడే వార్త
అందింది. ఈ తరుణంలో మన కర్తవ్య
మేమిటో సెలవివ్వండి. మీ సలహా కోరు
‘తున్నాను!’ అన్నది గంభీర స్వరంతో.

సభికులెవ్వరూ సమాధానం ఇవ్వలేదు.
కొంతసేపు ఆవహించిన నిళ్ళబ్దాన్ని ఛేదిస్తూ
రాజకుటుంబానికి చెందిన ఒక వృద్ధుడు
లేచి నిలబడి, “తల్లీ! మేము ఉన్నది తమకు
సలహాలివ్వడానికి కాదు; తమ ఆజ్ఞలను
పాటించడానికే!” అన్నాడు.

“చాలా సంతోషం. ఈ భూమిపై జన్మించిన వీరకుమారులయిన మీరు, మాతృ భూమి గౌరవం కాపాడడానికి మీ మాతృ భూమిని రక్త తర్పణంతో పునీతం చేయ

డానికి సైతం వెనుకాడరని విశ్వసి
స్తున్నాను?” అన్నది రాణి ఆవేశంగా

“అక్షరాలా నిజం తల్లీ! మీ ఆజ్ఞను శిరసావహిస్తాము!” అని సభికులందరూ ముక్తకంఠంతో ఘోషించారు.

“మాతృభూమికి అవమానమా?
మరణమా? అన్నప్పుడు మనం మరణానికే
సిద్ధం కావాలి!” అన్నది లక్ష్మీబాయి మరింత
ఆవేశంతో.

“దానిని మా భాగ్యంగా భావిస్తున్నాము
తల్లీ!” అన్నారు సభికులు ఆనందంగా.

ఝాన్సీ ఎంతోకాలం ఎదురు చూడవల
సిన అవసరం లేకపోయింది. పక్షం రోజులలో
శత్రుసేనల జాడ కనిపించింది. ఝాన్సీ
సేనలు కోట లోపలి శిబిరాల నుంచి కోట
ముందు గుమిగూడాయి. రాణి మేడ