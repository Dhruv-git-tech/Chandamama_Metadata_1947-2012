వున్న పాలం అమ్మడం ఇష్టం లేదు.
మరొక ఐదెకరాల పాలం కొందామని
ఆయన కొంత డబ్బు కూడబెట్టి వుంచాడు.
ఆ డబ్బును కొడుక్కిచ్చి, వాడి ఇష్టం
వచ్చినట్టు చేసుకోమన్నాడాయన.

సుదర్శనం వ్యాపారం ప్రారంభించాడు.
ఆరంభంలో లాభాలు బాగానే వచ్చాయి.
అది నిలబెట్టుకునేందుకు వాడు అవినీతికీ,
మోసాలకూ, అబద్ధాలకూ పాల్పడవలసి
వచ్చింది. ఆ విధంగా ఏడాదిలో వాడు
తండ్రి ఇచ్చిన డబ్బును మూడు రెట్లు
చేశాడు.

అందుకు ప్రభాకరం ఎంతో సంతోషించి, “నువ్వు చాలా సమర్థుడివి. నిన్ను తక్కువ అంచనా వేశాను. నీకిష్టమైతే మనకున్న పాలాన్నంతా అమ్మేసి, నేను నీ వ్యాపారంలో భాగస్వామిని అవుదామను కుంటున్నాను,” అన్నాడు.

ఇందుకు సుదర్శనం ఏమాత్రం సంతోషించలేదు సరికదా, బాగా చిరాకు పడ్డాడు. వాడు తండ్రితో, “ఊరికే నీతి వాక్యాలు వల్లిస్తాపు కానీ, నీకు నీతి కంటే డబ్బే ముఖ్యం. అవినీతి, మోసాలు, అబద్ధాలు మనిషికి డబ్బునిచ్చినా, సంతోషాన్నివ్వలేవని అనుభవంతో తెలుసు కున్నాను. నిజాయితీగా మరొక సంవత్సరం పాటు వ్యాపారం చేసి, అప్పుడు కూడా ఇంత డబ్బు సంపాదించ గలిగి తేనే, వ్యాపారం కొనసాగిస్తాను. లేకుంటే వ్యవసాయానికి మారిపోతాను. అంత వరకూ ఎవరినీ భాగస్వాములుగా ఛేర్చుకునేది లేదు,” అని ఖచ్చితంగా చెప్పేశాడు.

కొడుక్కు పితృభక్తి ఏమాత్రం లేదని, ప్రభాకరం భార్యవద్ద బాధపడ్డాడు.

ఏడాది తిరిగేసరికి సుదర్శనానికి వ్యాపారంలో వున్నదంతా పోయింది. వాడిక వ్యాపారం మానేసి వ్యవసాయానికి మారాలనుకున్నాడు.

అందుకు ప్రభాకరం సంతోషించేవాడే కానీ సుదర్శనం, తండ్రి పద్ధతిలో వ్యవసాయం చేయనన్నాడు. వరి పండించే పాలంలో పాగాకు వేస్తాడట. మామిడి తోటలు కొట్టేసి కొబ్బరి మొక్కలు నాటిస్తాడట. ఉన్న తోటను పాడు చెయ్యడమెందుకు? కొత్త పాలం కొని ఆ పని చెయ్యవచ్చునన్నాడు తండ్రి. ఇందుకు సుదర్శనం ఒప్పుకోలేదు.