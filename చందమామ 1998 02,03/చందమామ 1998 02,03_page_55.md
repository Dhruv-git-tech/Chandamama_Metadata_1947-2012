ముందుచూపు

హాలాపురిలో, నాగేశ్వరుడనే సామాన్య కుటుంబీకుడుండేవాడు. అతడికి భార్య, ఇద్దరు పిల్లలు. ఒకే ఒక చెల్లెలిని, సుగంధపురి నివాసి వీరేశానికిచ్చి పెళ్ళి చేసి, అత్తవారింటికి పంపాడు. ఈ వీరేశం కూడా సామాన్య కుటుంబీకుడే.

కొంత కాలం గడిచాక, వీరేశం తిద్రమైన గుండెబబ్బుకు గురయ్యాడు. ఆ స్థితిలో నాగేశ్వరుడి భార్య సావిత్రి, భర్తను పోరి, వీరేశాన్ని తమ ఇంటికి తెప్పించుకున్నది. తర్వాత, ఒక మంచి వైద్యుడి చేత అతడికి చికిత్స చేయిస్తూ, వీరేశం భార్యతో పాటు తనూ అతడికి నవర్యలు చేసి, మూడు నెలల్లో ఆరోగ్యవంతుణ్ణి చేసింది.

వీరేశం, అతడి భార్య — నాగేశ్వరుడికి, సావిత్రికి తమ కృతజ్ఞతలు చెప్పుకుని, వాళ్ళ ఊరుకు వెళ్ళి పోయారు.

ఆ తర్వాత ఒకనాడు, నాగేశ్వరుడు, భార్య సావిత్రితో, “ఆడబిడ్డ మీదా, ఆవిడ భర్త మీదా ఇంత ప్రేమ చూపేవాళ్ళను నేనింతవరకూ చూడలేదు. సొంత అన్నకు చేసినట్టు వీరేశానికి సేవలు చేశావు. అంతేకాక, నాతో శతపోరి అతణ్ణి మన ఇంటికి రప్పించి మరీ వైద్యం చేయించావు. నీలో ఇంత దయాగుణం వున్నందుకు చాలా ఆనందంగా వున్నది,” అన్నాడు.

ఆ మాటలకు సావిత్రి కిలకిలమంటూ నవ్వి, “నాలో మీరు చూసిన దయాగుణమే కాదు, మీరెరుగని వ్యవహారజ్ఞానం, ముందుచూపూ కూడా వున్నది!” అన్నది.

ఈ జవాబు అర్థంకాని నాగేశ్వరుడు తెల్లబోయి, “ఆదేమీటి?” అన్నాడు.

“చూడండి! ఆడబిడ్డ సుమంగళిగా పుండాలని, ఏ వదిన ఆయినా కోరుకుంటుంది. సామాన్య కుటుంబీకురాలైన ఆడబిడ్డ మాంగల్యాన్ని కోల్పోవడమందీ—పుట్టిల్లు చేరడం తప్ప మరే దారీ లేదు కదా! మీ బావకు ఏమైనా జరిగితే, అప్పుడు మీ చెల్లెలూ, ఆమె పిల్లలూ అందరూ మన పంచ చేరుతారు. అప్పుడు, వాళ్ళందరికీ మనం చాకిరీ చేయక్ష తప్పదు గదా! ఇదంతా ఊహించి ముందే మీ బావగారికి సేవ చేసి, ఆరోగ్యవంతుణ్ణి చేశాను,” అన్నది.

— కోనే నాగవెంకట ఆంజనేయులు