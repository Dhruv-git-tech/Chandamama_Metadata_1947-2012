ఒకనాడు ముని, బైరవన్నను పిలిచి,
“నాయనా, వేసవి వచ్చింది. నేను హిమా
లయ పర్వతాలకు వెళ్ళాలి. నీ శుభ్రుషలూ,
ప్రవర్తనా నాకెంతో ఆనందం కలిగించాయి.
నాకు బాధ కలిగించేది, నీ వృత్తే! పరుల
సామ్ము దోచుకోవడం పాపమని, నీకు
తెలియదా? పాట్టపోసుకోవడానికి ఎన్ని
మార్గాలు లేవు? అతి హీనమైన, ఈ జీవిత
మార్గాన్ని వదులుకో,” అని హితబోధ చేశాడు.

దానికి బైరవన్న, “స్వామీ, పాపమేదో,
పుణ్యమేదో నాలాటి వాడికేం తెలుస్తుంది!
మా తాతతండ్రులనుంచి, మా వృత్తి ఇదే!
నాకు కత్తి యుద్ధం తప్ప ఇంకో విద్య రాదు.
నన్ను రాజుగారు సైనికుడుగా పెట్టు
కుంటారా, పెట్టుకోరు. ఆయనకు దొరికిన
దొంగలను కఠినంగా శిక్షించడం తప్ప,
బాగుపరచా లన్న యోచన వుందా?”
అని నిట్టూర్చాడు.

ముని, బైరవన్నను మార్చాలని శత విధాల
ప్రయత్నించి, అవి విఫలమయ్యాక వాడితో,
“నాయనా! నాకు తోచింది నీకు చెప్పాను.
ఇక నీ ఇష్టం! నువ్వు నాకెంతో నేను
చేశావు. నీకొక ప్రత్యుపకారం చేయ
దలచాను. నాకు తెలిసిన మంత్రమొకటి,
నీకు ఉపదేశిస్తాను. దానిని జపించిన
వెంటనే నువ్వు శిశువుగా మారిపోతావు.
నీ జీవితాన్ని మళ్ళీ పుట్టుక నుంచి
మొదలు పెడతావు. అయితే, తిరిగి
బైరవన్నగా మాత్రం మార లేవు. ఇది
గుర్తుంచుకుని, అవసరం వచ్చి నప్పుడు
మంత్రాన్ని జీహీంచు,” అని ముని, బైరవన్నకు
మంత్రాన్ని ఉపదేశించాడు.

ఇలా వుండగా-ఒకసారి సౌవీరదేశానికి
ధనసహాయం కావలసి వచ్చినప్పుడు,
మందారదేశపు రాజు మణిధ్వజుడు ధనాన్ని
మెరికల్లాంటి సైనికులతో, తన దళపతిని
తోడిచ్చి పంపాడు. అయితే, ఆ ధనం
సౌవీరదేశం చేరలేదు. దళపతి, సైనికులు
ఏమైందీ తెలియలేదు. ఇది అరణ్యంలోని
బందిపోటుల పనే అని, మణిధ్వజుడు
నమ్మాడు. ఆయన పెద్దఎత్తున సైన్యాన్ని
సమీకరించి, దానికి తనే నాయకత్వం
వహించి, అరణ్యంలోని బందిపోట్ల స్థావరా
లను చుట్టుముట్టాడు. బైరవన్న దొరికి
పోయాడు. వాడిని రాజు విచారణ జరిపి
నప్పుడు, దళపతితో పంపిన ధనం విషయం
తనకు తెలియదన్నాడు; కాని తను
బందిపోటును కాదని మాత్రం అనలేదు.