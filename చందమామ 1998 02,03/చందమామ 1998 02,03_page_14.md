రోజున మావాడి దగ్గర, వాళ్ళ నాన్నను బాగా తిట్టు. అప్పుడే వాడు రెండో రోజున నీ దగ్గరకు వస్తాడు," అని ఉపాయం కూడా చెప్పింది.

"నేనేం చేసినా జరిగేది మాత్రం వాళ్ళ వాళ్ళ బుద్ధుల్ని బట్టే జరుగుతుంది. నా ప్రయత్నం నేను చేస్తాను, వెళ్ళు!" అన్నాడు గోపాలస్వామి.

సుదర్శనం తల్లి ఇంటికి వెళ్ళి, భర్తకు జరిగింది చెప్పి, "ఇక మీరు దిగులు మానంది. త్వరలో అన్నీ సర్దుకుంటాయి," అన్నది.

"ఇంతకాలం వాడికి పితృభక్తి లేక పోయినా, నీకేమీ అనిపించలేదు. వాడే నా కంటే తెలివైనవాడనుకున్నావు. ఇప్పుడు వాడు నీ చేయి కూడా దాటిపోతున్నాడని తెలిశాకమాత్రం బుద్ధి మారింది," అంటూ ప్రభాకరం భార్యను నిష్ణూరమాడాడు.

"దేనికైనా సమయం అంటూ రావాలి! లేకుంటే మా అన్నయ్య గోపాలస్వామి దగ్గరకు వెళ్ళాలని ఈరోజు నాకు స్ఫురించిందే తప్ప, ఇన్నాళ్ళలో ఒక్కసారైనా మీకు స్ఫురించిందా?" అంటూ ప్రభాకరం భార్య వేదాంతం చెప్పింది.

అప్పుడు భార్యాభర్తలిద్దరూ కూడ బలుక్కుని, కొడుకును పిలిచి, "నాయనా! ఎప్పుడు నీవడిగినా దేనికీ కాదనలేదు. పెళ్ళి విషయంలో కూడా నీ నిర్ణయాన్ని కాదనదల్చుకోలేదు. ఈరోజు నీ మామయ్య గోపాలస్వామి ఇంటికి వెళ్ళి, ఆయన దీవెనలు పొందిరా! ఆ తరవాత మాకే అభ్యంతరమూ వుండదు," అన్నారు ఆప్యాయంగా.

ఏ కళనున్నాడో సుదర్శనం, తల్లిదండ్రుల మాట పాటించి, గోపాలస్వామి దగ్గరకు వెళ్ళాడు. ఆయన వాడిని విషయమంతా అడిగి తెలుసుకుని, "నీ తల్లి మర్యాద లెరిగినది కాదు. కూతురుకు దుర్భోధలు చేసింది. అలాంటి మనిషి కోడల్ని కష్టపెట్టి తీరుతుంది. కాబట్టి, వేరు కాపురం పెట్టాలన్న నీ నిర్ణయం చాలా మంచిది. ఇక నీ తండ్రి సంగతంటావా? ఆయన ఎలాంటివాడో ఊళ్ళో ఎవర్పడిగినా చెబుతారు. అలాంటి తండ్రి వుండీ నీవింత ఉత్తముడివయ్యావంటే, అది పూర్తిగా నీ గొప్పతనం! నీ నిర్ణయం నాకెంతో సంతోషాన్ని కలిగించింది. వృద్ధాప్యంలో నీ వంటి ఉత్తముడి సేవలందుకునే యోగ్యత నీ తండ్రికి