పొదుపు-ప్రయత్నం

ఒక చిన్న పల్లెగ్రామంలో పుట్టి పెరిగిన
అనంతుడు, పద్ధెనిమిదేళ్ళ వయసులో
విద్యాభ్యాసం పూర్తిచేశాక, తండ్రి మరణిం
చాడు. అతడు గ్రామంలోనే ఉన్న కొద్దిపాటి
వ్యవసాయప్పనులు చూసుకుంటూ, జమీం
దారు జగపతిరాయణం దివాణంలో ఉద్యోగం
కోసం ప్రయత్నాలు ప్రారంభించాడు.

ఒక సంవత్సరం గడిచాక, అనంతుడికి
దివాణంలో ఉద్యోగం దొరికింది. జగపతి
రాయణం, తన దగ్గర పనిచేసే వారందరి
క్షేమం స్వయంగా తెలుసుకుని, కన్న
బిడ్డల్లా చూసుకునేవాడు. ఉద్యోగంలో
చేరిన వారం రోజుల తర్వాత అనంతుడు
తన గ్రామానికి తిరిగివెళ్ళి, తల్లిని తనవెంట
పట్టణానికి తీసుకువెళ్ళాలని ప్రయత్నిం
చాడు.

అయితే, అనంతుడి తల్లి అందుకు
ఒప్పుకోక, “నేనూ, మీ నాన్నా ఈ ఇంట్లోనే

కష్టసుఖాలు అనుభవించాం. నా ప్రాణం
పోయేంతవరకూ నేనీ ఇంట్లోనే వుంటాను
తప్ప, వేరే ఎక్కడికీ కదలను. నువ్వు
నన్ను చూడాలనుకున్నప్పుడల్లా, వచ్చిపోతూ
వుండు,” అన్నది.

ఎన్నివిధాల నచ్చచెప్పాలని చూసినా
తల్లి వినకపోవడంతో అనంతుడు, “మరి
పట్నంలో నా తిండి తిప్పలు ఎవరు చూస్తారు?
నాకేమో, వంటచెయ్యడం తెలియదాయె!”
అన్నాడు.

తల్లి చిరునవ్వుతో కొడుకువంక ఆప్యా
యంగా చూసి, “పిల్ల సిద్ధంగా వుంది. పెళ్ళి
చేసుకుని తీసుకుపో,” అన్నది.

అనంతుడికి మామయ్య వరసయిన
భద్రయ్యకు, వాణి అనే కూతురుంది.
చిన్నప్పటి నుంచి అనుకున్న సంబంధం.
వాణి, అనంతుడు ఒకరినొకరు ఇదివరకే
ఇష్టపడివున్నారు.