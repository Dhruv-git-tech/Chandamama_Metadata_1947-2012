చందమామ
అనుబంధం
112

మన దేశపు
అందచందాలు

బంజారా తెగ

ఒకంగజేబు దండయాత్ర కారణంగా బంజారాలు రాజస్థాన్ నుంచి దక్కను ప్రాంతానికి వలస వచ్చారు. బంజారా జాతికి రెండువేల సంవత్సరాల చరిత్ర ఉన్నది. ఐరోపా ఖండం లోని రోమనీ జిప్సీలు. కొందరు ఆఫ్ఘన్ కొండల గుండా భారతదేశానికి వచ్చి రాజస్థాన్ లో స్థిరపడినట్టు చెబుతారు. మొగలుల ఆయుధాలు, గుడారాల సామగ్రి మోసే వాహకులుగా బంజారాలు పనిచేశారు. మొదట ఆంగ్లేయులకు గూఢచారులుగా పని చేసినప్పటికీ ఆ తరవాత వీరిలో కొందరు టిప్పుసుల్తానుకు సాయపడ్డారు.

బంజారాలకు సంచార జీవనం అంటే చాలా ఇష్టం. జీవనోపాధి వెళుక్కుంటూ ఒక చోటి నుంచి మరొక చోటికీ వెళుతూ ఉంటారు. మట్టికుండలు, సత్తు పళ్ళాలు, తట్టలు, బుట్టలు, చాపలు ఇవే వీరి ఆస్తులు. అందరూ కలిసి తమలో ఒకరిని నాయకుడిగా ఎన్నుకుంటారు.

హిందువుల మత విశ్వాసాలను కొన్నిటిని విశ్వసించే వీరికి పండుగలంటే చాలా సంబరం. తిరుపతి శ్రీ వేంకటేశ్వర స్వామిని తమ కులదైవంగా కొలుస్తారు. బంజారా స్ర్రీలకు సహజంగానే ఆటపాటలంటే మహా ఇష్టం. రంగురంగుల బట్టలు ధరిస్తారు. తలపై మునుగుతో, పాదం వరకు పైట ధరిస్తారు. బట్టలపై అల్లికలు చేసుకుంటారు. చీరలపై, రవికలపై చిన్నచిన్న అద్దం ముక్కలను కుట్టించుకుంటారు. మోచేతుల వరకు గాజులు; వెండి, ఇత్తడి, కంచు, దంతం, బంగారం ఆభరణాలు ఒంటినిండా ధరిస్తారు. పురుషులు మాత్రం పంచ, పైన చొక్కా, తలపాగా ధరించి మామూలు రైతుల్లాగా ఉంటారు.