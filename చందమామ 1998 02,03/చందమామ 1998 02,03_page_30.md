గుర్తులు చూస్తూంటే, దొంగ ఒకడే అని తెలుస్తున్నది. ఒక్కడు అంత బరువైన మినుముల బస్తా ఎత్తుకోలేడు. నువ్వే దొంగకు బస్తా ఎత్తి సాయపడుండాలి,” అన్నాడు.

వీరన్న నేల చూపులు చూస్తూ, “అయ్యా, నాకేం తెలీదు. ప్రయాణ బడలికలో రాత్రి పడుకున్నవాణ్ణి, ఇదుగో ఇప్పుడే లేన్తు న్నాను,” అన్నాడు.

“రాత్రి కల్లంలోకి ఒకడే ఒకడు వచ్చిన కాలి గుర్తులు కనబడుతున్నవి. నువ్వు సాయపడితే తప్ప బస్తాను ఎవడూ ఒంటరిగా ఎత్తుకు పోలేడు. నిజం చెప్పు!” అంటూ తిరుపతయ్య, వీరన్నను నిలదీశాడు.

“అయ్యో! నాకేం తెలియదంటే నమ్మరే!” అంటూ వీరన్న తలతిప్పి, కొంచెం దూరంలో ఎడ్డకు కుడితి పెడుతున్న రంగయ్యకేసి చూస్తూ, “బస్తా ఎవరెత్తారో, మీ కొడుకునే అడగండి,” అన్నాడు.

ఆయన కోపంగా రంగయ్యను, “ఏరా! రాత్రి నీకు బస్తా ఎవరెత్తారు? నిజం చెప్పు,” అని అడిగాడు.

రంగయ్య, తండ్రికి దొరికి పోయానని సిగ్గుపడుతూ; “ఎవరూ ఎత్తలేదు, నేనే ఎత్తుకున్నాను,” అన్నాడు.

ఆ జవాబుకు తిరుపతయ్య ఆశ్చర్య పోయాడు. ఎందుకంటే, మినుముల బస్తా బరువుగా వుండి ఇద్దరు బలమైన మనుషులు శ్రమపడి ఎత్తితే తప్ప, దాన్ని కింద నుంచి లేపడం సాధ్యపడదు. ఆయనకు బస్తాలు పోయాయన్న బాధకన్నా, కొడుక్కు ఆ బస్తాలు ఎవరు ఎత్తారన్న విషయం కుతూహలంగా వుంది.

“నువ్వే ఎత్తుకుని వెళ్ళానని చెబు తున్నావుగదా! ఏదీ, నా ముందు ఒకసారి ఎత్తుకో,” అన్నాడు తిరుపతయ్య.

రంగయ్య ఒక మినుముల బస్తాను నిలబెట్టి, దానికి తన వీపును ఆనించి, తన రెండు చేతుల్నీ భుజాల మీదుగా వెనక్కుపోనిచ్చి బస్తాను గట్టిగా పట్టుకుని, ఒక్క ఉదుటున లేచి నిలబడ్డాడు. తర్వాత వాడు, వీపు మీది బస్తాతో కల్లంలో ఒక చుట్టు తిరిగి, తండ్రి ముందుకు వచ్చి నిలబడ్డాడు.

తిరుపతయ్య ఆశ్చర్యంగా కొడుకు వంక చూస్తూ, “రంగా, పో! పోయి అంగట్లో అమ్ముకో,” అన్నాడు.

రంగయ్య తలవంచుకుని తట పటాయిస్తూ పక్కచూపులు చూడసాగాడు. ఈసారి తిరుపతయ్య ఆప్యాయంగా కొడుకు