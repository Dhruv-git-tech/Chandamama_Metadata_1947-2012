“అవును ప్రభూ! ఆమె అసాధారణమైన ధైర్య సాహసాలు గల రాణి!” అన్నాడు ఒక సిపాయి.

సర్ హగ్ రోజ్ నవ్వుతూ, “అసాధారణ మైన ధైర్యసాహసాలు గల రాణి! తీవ్రమైన కంఠస్వరంతో అమాయకులను బెదిరిస్తూ తిరిగే ఆ స్త్రీ, స్థానికులైన మీకు అసాధారణ మైన ధైర్యసాహసాలు గల రాణిగా కనిపించ వచ్చు. కాని యుద్ధరంగంలో కావలసిన ధైర్యసాహసాలు వేరు. ఎంత కాలమని ఆమె మన ఫిరంగులను ఎదుర్కొగలదు? ఒక్క క్షణంలో పేలిపోగలదు!” అన్నాడు.

రెండవ సిపాయి అతని అభిప్రాయంతో ఏకీభవించలేక పోయాడు. “ప్రభూ! మేము మీ సేవకులం. మీకు విశ్వాసపాత్రులుగా ఉంటున్నాం. మేము చెప్పిన విషయం

అక్షరాలా నిజం. ఆమె సామాన్య మహిళ కాదు. ఎవరినైనా సరే ఫిరంగులతో క్షణంలో పేల్చివేయవచ్చు, నిజమే. కానీ, అలా చేయడానికి ఆమె అవకాశం ఇస్తుందని మీరు కలలు కంటున్నారా? మీరు ఫిరంగులతో వెళితే ఆమె కూడా మిమ్మల్ని ఫిరంగులతోనే ఎదుర్కొంటుంది!” అన్నాడు.

“ఆమె దగ్గర ఎన్నో ఫిరంగులు ఉంటాయి?” అని అడిగాడు హగ్ రోజ్

“వాటిని మేము లెక్కించలేదు. అన్ని ఫిరంగులనూ ప్రదర్శనకు ఉంచలేదు కదా! అవన్నీ రాజభవనం తూర్పు దిశగా వున్న విశాల మంటపంలో-మందు గుండు సామగ్రి ఉన్న గిడ్డంగికి సమీపంలో ఉన్నాయి!” అన్నాడు వృద్ధుడైన ఆ సిపాయి.

హగ్ రోజ్ రేఖాచిత్రం కేసి చూస్తూ, “అంటే నువ్వంటున్నది ఆ మర్రి చెట్టు వాలుతూ వున్న మంటపంలోనే కదా? దాని పక్కనే మందు గుండు సామగ్రి గిడ్డంగి కూడా ఉన్నదా?” అని అడిగాడు.

స్థానిక సిపాయిలు ఒకరి ముఖాలోకరు చూసుకున్నారు. అనుకోకుండా రాజభవనం రహస్యాన్ని బయటపెట్టామన్న అవరాధ భావం వాళ్ళ చూపులలో కనిపించింది.

“యజమానులకు విశ్వాసపాత్రులుగా ఉండాలన్నదే కదా మీ సంప్రదాయం! యజమానులను తల్లిదండ్రులకు సమా నంగా గౌరవించే ఉన్నత సంప్రదాయం మీదన్న సంగతి మరిచిపోయారా? కంపెనీ మీకు యజమాని. మీకు కూడు, గుడ్డనిచ్చి పోషిస్తున్నది. దానికి సాయపడడం మీ బాధ్యత. అంతేకాదు; మీరు మీ బాధ్యతను