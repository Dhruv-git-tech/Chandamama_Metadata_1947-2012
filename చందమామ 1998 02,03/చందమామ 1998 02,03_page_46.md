మహారథులైన తన కొడుకులనూ వెంట
బెట్టుకుని పెద్ద సేనతో వచ్చాడు. మత్స్య
దేశపు రాజైన విరాటుడు గిరిజన సైనికులను
తనవెంట తెచ్చాడు.

అదే సమయంలో, దుర్యోధనుడి పక్షాన
పాండవులతో యుద్ధం చెయ్యటానికి
పదకొండు అక్షోహణుల సేన ఆయత్త
మయింది. నరకాసురుడి కొడుకైన భగ
దత్తుడు చీన కిరాతులతో కూడిన ఒక
అక్షోహిణి సేనను వెంటబెట్టుకుని దుర్యో
ధనుణ్ణి చేరాడు. అది మహా బలసంపన్న
మైన సేన. అలాగే భూరిశ్రవనుడూ,
శల్యుడూ చెరొక అక్షోహిణీ సేనా తెచ్చారు.
ఆకులూ, పూలూ కలిపి కట్టిన కదంబ
మాలలు ధరించిన ఏనుగుగున్నల లాటి
యోధులను కృతవర్మ తెచ్చాడు. సింధు
సౌమీర దేశాల నుంచి జయద్రధుడు
(సైంధవుడు) మొదలుకుని అనేకమంది
రాజులు దుర్యోధనుడి వద్దకు వచ్చారు.
వారి సేనలు ఒక అక్షోహిణి ప్రమాణంలో
ఉన్నాయి. దక్షిణాన మాహిష్మతీపురం నుంచి
నీలుడు భయంకరమైన ఆయుధాలు
ధరించిన గొప్ప యోధులను వెంటబెట్టుకు
వచ్చాడు. అవంతి దేశపు రాజులు రెండు
అక్షోహణుల సేన తెచ్చారు. కేకయ దేశపు
రాజులు, ఒక అక్షోహిణి సేన తెచ్చారు.
ఇంకా ఇతర దేశాల నుంచి వచ్చిన చిల్లర
సేనలన్నీ కలిసి మూడు అక్షోహణులు
అయ్యాయి.

దుర్యోధనుడి పక్షాన వచ్చిన రాజులకే
హస్తినాపురంలో చోటు చాలలేదు. ఇక
వారి సేనల మాట చెప్పనే అవసరం

లేదు: ఆ సేనలను పంచనదంలోనూ,
గురుజాంగలంలోనూ, రోహితకారణ్యాల
లోనూ, మరుభూమిలోనూ, అహిచ్ఛత్రం
లోనూ, కాలకూట గంగా కూటాల లోనూ,
వారణంలోనూ, వాటధానంలోనూ, యమునా
తీరానా నర్ది, శిబిరాలు ఏర్పరచారు.

ఈ విధంగా అక్కడక్కడా విడిసి
ఉన్న సేనలను చూసుకుంటూ ద్రుపదుడి
పురోహితుడు హస్తినాపురం చేరి, ధృతరా
ష్ర్టుడి సభాభవనానికి వెళ్ళాడు. ఆ
వృద్ధబ్రాహ్మణుడికి విదురుడూ, భీష్ముడూ,
ధృతరాష్ట్రుడూ మర్యాదలు జరిపి,
పాండవులను గురించి కుశల ప్రశ్నలు
చేశారు. ఆ బ్రాహ్మణుడు కూడా దుర్యోధ
నాదుల కుశలం అడిగి, నిండు సభలో
అందరూ వింటూండగా ఇలా అన్నాడు: