పూర్వం మందారదేశాన్ని మణిధ్వజుడనే
రాజు పాలించేవాడు. ఆయన ధైర్య
సాహసాలూ, వివేకమూ గల రాజు. న్యాయ
పరిపాలనకు ఆయన పెట్టింది పేరు.
ఆయన కాలంలో శిక్షాస్పృతి అతి కఠినంగా
ఉండేది. పట్టుబడిన దొంగల చేతులను
నరికించేవాడు. బందిపోటులను ఉరి
తీయించేవాడు. అయినప్పటికీ దేశంలో
బందిపోటుల బెడద తప్పలేదు.

మందార దేశానికీ, పక్కనేపున్న సౌవీర
దేశానికీ మధ్య పెద్ద అరణ్యం వున్నది. ఆ
అరణ్యంలో వున్న బందిపోటుల కారణంగా
ప్రజలు నానా యాతనలకూ గురి
అవుతూండేవారు. మణిధ్వజుడి సైనికులు,
ఆ బందిపోట్లను పట్టుకోవడానికి అనేక
సార్లు ప్రయత్నించి విఫలులయ్యారు. దానికి

కారణం, ఆ కీకారణ్యంలో బందిపోట్లకు
అనేక రహస్య స్థావరాలుండడమే!

ఆ అరణ్యంలో వున్న బైరవన్న ఒక పెద్ద
బందిపోటు. తండ్రి చనిపోయాక, అతిచిన్న
వయసులోనే వాడు బందిపోటు దొంగలకు
నాయకుడయ్యాడు. దారులు కాచిదోచడం
వాడికి వెన్నతో పెట్టిన విద్య. ధనికులెవరైనా
అరణ్యమార్గాన వెళుతున్నారని తెలిస్తే, పీలు
చూసుకుని వాళ్ళపై తన ముఠాతో పడి డబ్బు
కొల్లగొట్టేవాడు.

ఒకసారి బైరవన్న అనుచరులు, ఒక
మునిని, మారువేషంలో వున్న రాజుగారి గూఢ
చారి అన్న అనుమానంతో వాడి దగ్గరకు
తీసుకువచ్చారు. ఆయన మునే అని
నిర్ధారణ అయ్యాక బైరవన్న, మునిని అరణ్యం
దాటించి వదిలెవేయమని తన అనుచరుల
నాదేశించాడు.

ముని అక్కడినుంచి కదలక బైరవన్నతో,
"నాయనా! నేను కావాలనే ఈ దుర్గమమైన
అరణ్యంలోకి వచ్చాను. నేనొకానొక యోగ
సాధనలో వున్నాను. దానికి ఏకాగ్రత అవ
సరం. నేను ధ్యానంలో వున్నప్పుడు నన్వెవరూ
పలకరించరాదు. అయితే, నేనింతకు
మునుపు ఎక్కడ యోగముద్రలో కూర్చున్నా,
దారినపోయే వాళ్ళు తరచు చూడవచ్చి, ప్రశ్న
లతో వేధించుతూ నా ఏకాగ్రతను భంగపరిచే
వారు. కొంతకాలం పాటు నీరుహాస్య స్థావరంలో
నేను తపస్సు చేసుకోవడానికి తగిన ఏర్పాట్లు
చేయగలవా?" అన్నాడు. బైరవన్న ఇందుకు
అంగీకరించి, మునికికావలసిన ఏర్పాట్లు చేసి,
ఆయన అవసరాలను తనే స్వయంగా చూడ
సాగాడు. ముని తపస్సు నిర్విష్ణుంగా సాగింది.