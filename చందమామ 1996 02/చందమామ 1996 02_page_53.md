మనదేశపు ఋషులు
పరాశరుడు

కల్మాషపాదుడనే రాజు ఒకనాడు అడవికి వేటకు వెళ్ళాడు. అతడు దారితప్పి కొండ సమీపంలోని ఇరుకైన మార్గం గుండా వెళ్లు తూండగా వసిష్ఠముని కుమారుడైన శక్తి ఎదురయ్యాడు. అయనను పక్కకు తొలగి దారి ఇవ్వమన్నాడు రాజు. “నువ్వే పక్కకు తొలగి దారి ఇవ్వ వచ్చు కదా!” అన్నాడు ముని.

అ మాటతో అగ్రహం చెందిన రాజు, మునిని విల్లుతో కొట్టాడు. ముని, “నువ్వు మనిషిలా నడుచుకోవడం లేదు. జంతువు లాగా ప్రవర్తించావు. కాబట్టి, మొదట నీకంట బడే మృగలక్షణాలు నీలో కలుగు గాక!” అని శపించాడు.

అప్పుడే ఒక పెద్ద పులి అటు రావడం చూసిన రాజు, మరుక్షణమే పులిలాగ గాండ్రిస్తూ అటూ ఇటూ చూసి, ఆవేశంతో ముని మీద పడి, అయన్ను మింగేశాడు.

అ తరవాత అతడు రాక్షసరూపం దాల్చి ఎటో వెళ్ళిపోయాడు.

శక్తిముని పత్ని అదృశ్యంతి అప్పటికే గర్భవతిగా ఉన్నది. కాని పన్నెండేళ్ళ వరకు కానుపు కాలేదు. తల్లి గర్భంలోని శిశువు వేద మంత్రాలు వల్లించడం చుట్టూ ఉన్న మునులు వినసాగారు. అభిరికి మగ బిడ్డ పుట్టాడు. పరాశరుడని నామకరణం చేశారు. కపిలుడు, పులస్తుయుడు మొదలైన మునుల శిష్యరికంలో పరాశరుడు విద్యనభ్యసించాడు.

తన తండ్రిని ఒక రాక్షసుడు మింగేశాడన్న విషయం తల్లి ద్వారా తెలుసుకున్న పరా శరుడు, సర్వ రాక్షస వినాశం కోరి ఒక యజ్ఞాన్ని ప్రారంభించాడు. అయితే, ఆ సంగతి తెలిసి తాత వసిష్ఠుడు మరికొందరు మునులనువెంటబెట్టుకుని వచ్చి, యజ్ఞాన్ని అవమని కోరాడు. పరాశరుడు అంగీ కరించాడు. కాని, అప్పటికే యజ్ఞ గుండంలో అగ్ని రగులుతున్నది. దానిని అలాగే వదిలి వేయడానికి లేదు. పరాశరుడు ఆ అగ్నిని తీసి హిమాలయాలకు ఉత్తరంగా విసిరివేశాడు.

హిమాలయాలలో అప్పుడప్పుడు మంటలు పుట్టి అడవులను దహించి, మంచును కరిగేలా చేయడానికి పరాశరుడు విసిరివేసిన యజ్ఞాగ్నియే కారణం అని చెబుతారు!