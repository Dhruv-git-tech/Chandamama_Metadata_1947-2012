# పందెంప్పు!

పూర్వం కమలాపుర రాజ్యాన్ని పాలించిన కమలధ్వజుడికి శూరధ్వజుడు అనే కొడుకూ, శాలిని అనే కుమార్తే ఉండేవారు. శూరధ్వజుడు పేరుకు తగినట్టు మహాశూరుడు. అతను అన్ని వీరవిద్యలూ అభ్యసించి ప్రవీణుడయ్యాడు. అనేక యుద్ధాలలో ముందు నిలిచి పోరాడి ఘన విజయం పాందాడు. అతను ఓటమి అన్నది ఎప్పుడూ ఎరగడు. అతని పేరంటే శత్రువులకు సింహస్వప్పంగా ఉండేది.

కమలధ్వజుడు శూరధ్వజుణ్ణి యువరాజుగా అభిషేకించి, తాను పేరుకు మాత్రమే రాజుగా ఉంటూ, రాజ్యభారమంతా కొడుకుకే వది లేశాడు. ఇలాఉండగా శాలిని యుక్త వయస్కరాలయింది. రాజు ఆమె కోసం తగిన వరుణ్ణి వెతికే ఆలోచనలో పడ్డాడు. ఈ సంగతి తెలిసి శూరధ్వజుడు, “నా చెల్లెలిని మహావీరుడికి తప్ప ఇవ్వగూడదు. నన్ను

గెలిచినవాడికే ఆమె నిచ్చి పెళ్ళిచేద్దాం,” అన్నాడు తండ్రితో.

“నీ ఆలోచన బాగానే ఉన్నది, కాని పోటీ నీతో కాకుండా మరొక వీరుడితో ఏర్పాటు చేద్దాం,” అన్నాడు రాజు.

ఇందుకు శూరధ్వజుడు ఒప్పుకోక, శాలి నిని పెళ్ళాడేవాడు తననే జయించాలని పట్టుబట్టాడు. ఆ విధంగా అతను ప్రకటన కూడా చేయించాడు.

కొంతకాలంపాటు రాజకుమారు లెవరూ ముందుకు రాలేదు. శూరధ్వజుణ్ణి జయించ గలమన్న నమ్మకం వారికి లేకపోయింది. కాని చివరకు, శ్యామలదేశపు రాజకుమారుడు వాయువర్మఅనేవాడు, శూరధ్వజుణ్ణిజయించి శాలినిని పెళ్ళాడతానని వచ్చాడు.

వాయువర్మ అన్నివిధాలా శాలినికి తగిన వరుడని రాజుకు తోచింది. శాలిని కూడా అతన్ని తన భర్తగా వరించటానికి సిద్ధపడింది.