రాజసూయం చేసే శక్తిగలవాడు రాకపోతాడా
అని తృప్తిపడతాను. జరాసంధుడి ధాటికి
నువ్వే తట్టుకోలేకపోతే, నీ బలం మీద అధా
రపడిన మేము అతన్ని ఎలా గెలవటం?”
అన్నాడు.

ఇందుకు భీముడు ఒప్పుకోక, “ప్రారంభం
లోనే నీరుకారిపోయేవాళ్ళు ఏదీ సాధించలేరు.
ఉపాయం చెప్పటానికి కృష్ణుడు ఉన్నాడు.
నాబలమూ, అర్జునుడిపరాక్రమమూ ఉన్నాయి.
బలవంతుణ్ణి సాధించడమే ప్రజ్ఞ!” అన్నాడు.

కృష్ణుడు కూడా జరాసంధుణ్ణి ఉపా
యంతో చంపవచ్చునని అన్నాడు. కాని ధర్మ
రాజుకు ధైర్యం చాల లేదు. “సామ్రాజ్యం
కోసం నిన్నూ, నాకు రెండుకళ్ళుగా ఉన్న
భీమార్జునులనూ ఆ జరాసంధుడి పైకి పంప
లేను. మీరు అతన్ని గెలవలేరు. హాని జరిగి
పోతుంది. నాకు రాజసూయం వద్దు,” అన్నాడ
తను కృష్ణుడితో.

ప్రయత్నించని వాడి జన్మ వృథా అనీ,
తన గాండీవమూ, అక్షయతూణీరాలూ, రథమూ
శత్రుసంహారానికి కాకపోతే మరి దేనికనీ
అర్జునుడు అన్నాడు.

ధర్మరాజుకు జరాసంధుడి వృత్తాంతం
తెలుసుకోవాలని కోరిక కలిగింది. కృష్ణుడు
ఆ జరాసంధుడి వృత్తాంతం ఈ విధంగా
చెప్పాడు:

బృహద్రధు డనేవాడు మగధను పాలిం
చాడు. అతను ఇంద్రుడితో సమానుడు. అతని

వద్ద మూడు అక్షోహణుల సేన ఉండెది.
కాశీరాజ కుమార్తెలైన కవలలను అతను
పెళ్ళాడాడు. కాని ఇద్దరి వల్ల చాలాకాలం
సంతానం పొందలేక, ఎన్ని నోములూ ఫలిం
చక, పుత్రకామేష్టి వల్ల కూడా ఫలితం లేక,
అతనుచివరకు తన భార్యలతో సహా తపస్సు
చెయ్యటానికి బయలుదేరాడు.

వనంలో ఒక మామిడిచెట్టు కింద బృహా
ద్రధుడికి చండకౌశికుడనే తాపసి, గౌతమ
వంశం వాడు, కనిపించాడు. బృహద్రధుడు,
ఆ చండకౌశికుడికి శ్రద్ధగా శుత్రూష చేయ
సాగాడు.

ఒకనాడుచండకౌశికుడు, “నాయనా, నువ్వు
చాలాకాలంగా నాకు సేవచేస్తున్నావు. నీ సేవతో