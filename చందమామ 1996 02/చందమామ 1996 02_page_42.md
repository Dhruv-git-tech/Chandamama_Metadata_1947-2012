అయితే, ముందుగా వాయువర్మ శూరధ్వజుడి
తోపాటీ చేసి గెలవవలసి ఉన్నది. అ పోటీకి
ఒక మంచి రోజు నిర్ణయించి, వాయువర్మకు
ఠాజభవనంలోనే బస ఏర్పాటు చేశారు.

అయితే, రేపు పోటీ అనగా ఒక దుర్ఘటన
జరిగింది. రాజకుమారి శాలిని ఉద్యానంలో
ఉండగా కొందరు దుర్మార్గులు, ఆమెను
బంధించి, ఎత్తుకుపోయారు.

శూరధ్వజుడు వాయువర్మను పిలిపించి,
“నా చెల్లెలిని ఎవరో దుర్మార్గులు ఎత్తుకుపో
యారు. ఆమెను వెతికి తీసుకురావటానికి
పోతున్నాను. మన పందెం మాట తరవాత
చూసుకుందాం,” అన్నాడు.

“ఆమెను వెతకటానికి నేను కూడా వస్తాను.
ఆ దుర్మార్గుల నెత్తురు కళ్ళు చూడవలసిందే!”
అన్నాడు వాయువర్మ.

ఇద్దరూ ఆయుధాలు ధరించి బయలు
దేరారు. వారు మొదట ఉద్యానానికి వెళ్ళారు.
అక్కడ పరిశోధించగా, శాలినిని దుర్మార్గులు
ఎటుగా తీసుకుపోయినదీ తెలిసిపోయింది.
బుద్ధిశాలి అయిన శాలిని తాను పోగు చేసిన
పూలను దారివెంట వేసింది. ఆ పూలు కనిపిం
చిన దారినే శూరధ్వజుడూ, వాయువర్మా
వెళ్ళి, నగరానికి చాలా దూరంగా ఒక చెట్టు
కింద కూర్చుని ఉన్న ఒక యోగిని చేరారు.

యోగిని దాటినాక పూలజాడ కానరాలేదు.
ఒకవేళ శాలిని వద్ద ఉన్నపూలు అయిపోయి
ఉండవచ్చు. అందుచేత యువకులిద్దరూ

యోగివద్దకు తిరిగివచ్చి, “అయ్యా, ఇటుగా
ఎవరైనా ఒక స్త్రీని బలాత్కారంగా తీసుకు
వచ్చారా!” అని అడిగారు.

“అవును, నలుగురు బలాథ్యులు ఒక స్త్రీని
మోసుకురావటంచూశాను. నేను వాళ్ళకు బుద్ధి
చెప్పాను గాని, వాళ్ళు నామాటలు లక్ష్యపెట్టక,
ఇలా అరణ్యమార్గం పట్టివెళ్ళారు,” అన్నాడు
యోగి.

అడవిదారి తిన్నగా ఒక కొండగుహను
చేరింది. గుహద్వారానికి కొంచెం లోపలగా
పూలచెండు ఒకటి కనిపించింది.

“దుర్మార్గులు శాలినిని ఈ గుహలో దాచి
ఉంచారు. నేను వెళ్ళి ఆమెను విడిపించుకు
వస్తాను,” అన్నాడు వాయువర్మ.