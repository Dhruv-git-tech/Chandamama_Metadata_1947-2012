అన్నీ చేసిపెడుతూంటే సుఖంగా తిని కూర్చోక,
ఏవేవో గొడవలు తెస్తావెందుకు? ఇష్టం లేక
పొతే చెప్పు, నా పెళ్ళాన్ని తీసుకుని ఎటయినా
వెళ్ళిపోతాను. నాన్న ఇచ్చే వాటా కూడా నాక
క్కర్లేదు,” అన్నాడు.

ఇదివిని వాడి తల్లి మండిపడి, దాడ్లో వున్న
భర్త దగ్గరకు పరిగెత్తిపోయి, “పెళ్ళామొచ్చాక
తల్లి అల్లమవుతుందన్నమాట నిజమే!” అంటూ
పుల్లయ్య అన్నమాటలు భర్తకు చెప్పింది.

పుల్లయ్య తండ్రి, కొడుకు వద్దకు వచ్చి,
“ఒరేయ్, పెళ్ళాన్ని అదుపులో పెట్టుకోలేని
వాజమ్మా; పొతేపో! మీ అమ్మనేమన్నా అంటే
నేనారుకోను,” అన్నాడు.

“అలా బుద్ధిచెప్పండి వెధవకి.నాకు మీరు
న్నారన్న సంగతి మర్చిపోయాడు పనికిమాలిన
సన్యాసి,” అన్నది పుల్లయ్య తల్లి సంతోషంగా.

పుల్లయ్య హేళనగా నవ్వుతూ, “నీకు నాన్న
వున్నట్టే, నీకోడలికి రక్తణగానేనున్నాను. నాన్న
నిన్ను వెనకేసుకొస్తే, పెళ్ళాంమాటలు విన్నట్టు
కాదా? నాన్న నీమాట వినాలి, నేను మాత్రం
నీ కోడలి మాట పట్టించుకోకూడదు. ఆడా

మగాకలిసికట్టుగా వుంటేనే సంసారం. ఏదో
నీ అత్త పెత్తనం పోయిందన్నభ్రమలో మాత్రం
పడకు!” అన్నాడు.

పుల్లయ్య మాటలు వినగానే తల్లికి తన
తప్పు అర్థమైంది. అమె విచారంగా, “ఒరే,
పెత్తనం జారిపోయిందని చెప్పుడు మాటలు
విని భ్రమపడ్డాను తప్ప, అలోచిస్తే నీ భార్య
నన్ను కన్నతల్లిలా చూసుకుంటున్నది. అత్తగారి
ననే అహంకారం, నాకళ్ళు కప్పింది,” అన్నది.

కొంచెం దూరంలో వుండి అంతా వింటున్న
పుల్లయ్య భార్య, అత్తమామలకు నమస్క
రిస్తూ, “ఏదో పెద్ద పెద్ద మాటలు వల్లిస్తున్నానని
అనుకోకండి. తల్లి కేకలేస్తే, బుద్ధి చెప్పింది
అంటుంది లోకం. అదే అత్తగారు కేకలేస్తే
ఆరడి పెడుతున్నదని చెప్పుకుంటారు. అత్త
గట్టిగా కోప్పడినా, తన మంచికే కోప్పడుతున్న
దని నమ్మే కోడలిగా — నా అత్తగారిలో మా
అమ్మను చూసుకుంటాను,” అన్నది.

అ తర్వాత నుంచి వాళ్ళిద్దరూ ఎంతో
కలుపుగోలుగా వుంటూ, మంచిఅత్త—మంచి
కోడలు అని నలుగురిచేతా మెప్పుపొందారు.