బేతాళుడు ఈకథ చెప్పి, “రాజా, ఈ జరి గినదాన్ని గురించి నాకు చాలా అనుమానాలు న్నాయి. పుష్పశరుడు, గంధర్వరాజు పెట్టిన షరుతును ఎందుకు అతిక్రమించాడు? తనను విడిచివెళుతున్న ప్రియవాదికను అవడానికి ఎందుకు ప్రయత్నించలేదు? అమెపట్ల తన కున్న ప్రేమాదరాభిమానాలు క్షీణించడం చేతనా? ఈ సందేహాలకు సమాధానం తెలిసి కూడా చెప్పకపోయావో, నీతల పగిలిపోతుంది,” అన్నాడు.

దానికి విక్రమార్కుడు, “మానవులకు, గంధర్వకన్యలకు మధ్య వివాహమనేది పూర్తిగా ధర్మవిరుద్ధం. అది వివాహమే కాదు. పుష్ప శరుడికి, ప్రియవాదికపై గల ప్రేమలో లోపం ఏమీ లేదు. అయితే, అది అతడి మానవ స్వభావాన్ని మార్చలేకపోయింది. అలాగే ప్రియ వాదిక గంధర్వ మనస్తత్వమూ మారలేదు. వారివారిధర్మాలలో గల వైరుధ్యం, వారిప్రవర్తనలో బయటపడింది. దేవధర్మాన్ని మానవుడు పాటించలేడు. మానవుడు సంఘజీవి. స్త్రీపట్లగల ప్రేమ ఒక్కటే ఏమనిషిజీవితాన్ని

పరిపూర్ణంచేయలేదు. పుష్పశరుడు తనభార్య పైచెయ్యచేసుకున్న మూడుసార్లూ, తనతోటి సంఘం తనగురించి ఏమనుకుంటుందో అని ఆలోచించాడే కాని, అమెకు తనిచ్చిన మాటను జ్ఞాపకంచేసుకోలేదు. అలాగే ప్రియ వాదిక గంధర్వకన్యగా తనకున్న అసాధారణ శక్తితో, ఇతరుల భవిష్యత్తు తెలుసుకుని, తన ఇష్టానుసారంగా ప్రవర్తించిందే కాని, మానవ సంఘ రీతులకూ, మర్యాదలకూ అనుగుణంగానడుచుకోలేకపోయింది. ఎప్పుడైతే పుష్ప శరుడు తమ ధర్మాల మధ్య వున్న వైరుధ్యం స్వతస్సిద్ధం అనిగ్రహించాడో, అప్పుడే అతడికి తను ప్రియవాదికతో కలకాలం కాపురం చేయ లేనన్న కఠోరసత్యం తెలిసి వచ్చింది. అందు వల్లనే అతడు, తనను విడిచిపోతున్న ప్రియ వాదికను అనడానికి పయత్నంచేయలేదు,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)

[ఆధారం: రామవరపు గణేశ్వరరావు రచన]