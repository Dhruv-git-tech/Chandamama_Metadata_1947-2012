చందమామ
అనుబంధం - 88

మన దేశపు
చెట్లు

టులీప్

ఆధ్రికాలోని అంగోలాకు చెందిన టులీప్ చెట్లను మొదట 1870వ సం॥ ప్రాంతాలలో శ్రీలంకకు తీసుకువెళ్ళారనీ, అ తరవాత వాటిని మన దేశానికి తీసుకు వచ్చారనీ చెబుతారు. అవి ఇప్పుడు ప్రపంచ దేశాలన్నిటా వ్యాపించి ఉన్నాయి. మన దేశంలో మహారాష్ట్ర సముద్రతీర ప్రాంతాలలో ఈ చెట్లు విరివిగా కనిపిస్తాయి. ఉత్తర ప్రాంతంలో ఎప్పుడూ వచ్చగా కనిపించే ఈ చెట్లు, దక్షిణ ప్రాంతా లలో వేసవికాలంలో ఆకులు రాలుస్తాయి.

వీటి ఆకులు ముదురు పచ్చ రంగులో, ఒకదానికొకటి ఎదురెదురుగా ఉంటాయి. శీతాకాలంలో ఆకుపచ్చ రంగులో అందమైన మెత్తటి మొగ్గలు పుట్టుకు వస్తాయి. కొమ్మల చివర ఎరుపు రంగు పూలు గంటాకారంలో గుత్తులు గుత్తులుగా పూస్తాయి. సెప్టెంబర్ నుంచి మే నెల వరకు పూస్తూ ఉంటాయి. ఈ చెట్లు ఉష్ణ ప్రాంతాలలో మాత్రమే కాయలు కాస్తాయి. కాయలు పాడవుగా మొనదేలి వుంటాయి. మిగతా చోట్ల కావుకు రావు కాబట్టి, ఈ చెట్ల వ్యాప్తి నెమ్మదిగా సాగుతుంది. వీటి కలప మెత్తగా ఉండడం వల్ల అంతగా ఉప యోగపడదు.

ఈ చెట్టు పూచే పూలు ఎర్రటి గంట ఆకా రంలో ఉండడం వల్ల ఆంగ్లంలో దీనిని 'స్కార్‌లెట్ బెల్' అని కూడా అంటారు. టులీప్ మొగ్గలను పిండితే నీళ్ళు చిమ్ముతాయి కాబట్టి, ఈ చెట్టును అంగ్లంలో 'పౌంటన్ ట్రీ' అని కూడా పిలుస్తారు.

వృక్ష శాస్త్రంలో దీనిని 'స్పాలోడీ కాంపాను లాటా' అని అంటారు. ఈ పేరు కూడా దీని పూవు గంట ఆకారాన్ని బట్టే వచ్చింది. ఇవి ప్రధానంగా అలంకార వృక్షాలు.