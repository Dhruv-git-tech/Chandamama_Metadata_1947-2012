అయితే నిన్ను కన్న తల్లిదండ్రుల మహా
భాగ్యం ఏమని చెప్పాలి! నీ తోబుట్టువులెంత
అదృష్టవంతులు! నిన్ను చేపట్టబోయేవాడు
ఇంకా ఎంత అదృష్టవంతుడు! నేను అనేక
దేశాలు తిరిగాను గాని, నీవంటి అందగత్తెను
ఎక్కడా చూడలేదు. ఇప్పుడు నేను చాలా
దీనస్థితిలో ఉన్నాను. ఇరవైరోజులు సముద్రం
మీద పడరానిపాట్లు పడి నిన్ననే ఈ తీరాన
వచ్చిపడ్డాను. నాకీ దేశం కొత్త. సన్ను కాపా
డితే నువ్వే కాపాడాలి. సన్నూ నా స్థితినీ
చూసి కనికరించి నాకు కట్టుకునేటందుకు
తగిన వస్త్రం ఒకటి ఇప్పించు. మీ ఊరికి
దారి చెప్పు. కరుణించి ఈ సహాయం చేస్తివా
నీ పుణ్యం ఊరికేపోదు!” అన్నాడు.

“అయ్యా, నీవు తెలివిగల వాడివిలాగే
కనిపిస్తున్నావు. సుఖమన్నది'దేవతలు ప్రసా
దించవలిసిందే. కాని, నీ విప్పుడు మా
దేశంలో ఉన్నావు గనక నీకు అన్నవస్తాలకు
లోటుండదని నేను హామీ ఇస్తున్నాను. మా
ఊరికి దారికూడా చెబుతాను. ఇది పైయా
సియా దేశం, మహామేధి ఈ దేశానికి రాజు.
నేనాయన కుమార్తెను,” అన్నది వారుణి.

తరవాత ఆమె తన దాసీలను పిలిచి,
“ఎందుకలా బెదురుగొడ్లులాగా పారిపోతారు.
ఈయనకు తినటానికేమైనా ఇవ్వండి. నదిలో
స్పానం చేయించండి,” అన్నది.

దాసీలు రూపధరుడికి స్నానాలరేవు
చూపించి, స్నానం అనంతరం వంటికి మర్ల

నచేసుకునే తైలమూ, కట్టుకోవటానికి బట్టలూ
ఇచ్చారు. రూపధరుడు నదిలో దిగి తన శరీ
రంమీద పేరుకుని ఉన్న ఉప్పు, మట్టి
కడుక్కుని, శరీరమంతా నూనె మర్దనచేసు
కుని, రాజకుమార్తె ఇప్పించిన బట్టలు
కట్టుకుని, పులికాపు చేసిన విగ్రహంలాగా
నిగనిగలాడుతూ ఇవతలికి వచ్చాడు. అతన్ని
మొట్టమొదట చూసి వికారంగా ఉన్నాడను
కున్న వారుణి ఇప్పుడతన్ని చూసి స్వర్గంలో
వుండే దేవతలాగా ఉన్నాడనుకున్నది. తనకు
అటువంటి భర్త దారికితే బాగుండునని
ఆమెకు అనిపించింది. అతను శాశ్వతంగా
తమ దేశంలోనే ఉండి పోవాలని ఆమె
కోరుకున్నది.