భోజనాలు అయ్యాక మహామేధి మహారాజు లేచి నిలబడి పెద్దలతో ఇలా అన్నాడు:

“మీరంతా భోజనాలు చేశారు. ఈ పూటకు ఎవరి మానాన వారు విశ్రాంతి తీసుకుని నిద్రపాండి. రేపు ఉదయం పెందలాడే మనమంతా సమావేశమై మన అతిథికి వినోదాలు చేకూర్చి తరవాత ఆయన ప్రయాణం సంగతి చూద్దాం. ఆయన స్వదేశం ఎంత దూరాన ఉన్నా సరే అక్కడికాయన సుఖంగా, క్షేమంగా చేరే ఏర్పాట్లు చేయటం మన విధి. మనం మంచి ఏర్పాట్లు చేసి నప్పటికీ ఆయన కష్టాలుపడాలనిరాసిపెట్టి ఉంటే అదితప్పేది లేదు. ఒకవేశ ఈయన మానవరూపంలో అవతరించిన దేవతే అయినా కూడా అది మనకు కొత్త సంగతి కాదు. దేవతలు అప్పుడప్పుడూ నరరూపంలో మనని చూడవచ్చి మనతోపాటు విందు వినోదాలలో పాల్గొనటం అనాదిగా వస్తున్నదే!

ఈ మాటలు వినగానే రూపథరుడు, “మహారాజా, మీరలాటి అపోహ పడకండి. నేను దేవతను కాను, మానవుణ్ణే. అందులోనూ అష్టకష్టాలకు గురయిన మానవుణ్ణి. బహుశా నేను భరించిన బాధలు ఇంకొకరెవరూ భరించి ఉండరు. అందుచేత ఇంతటితో నైనా నా కష్టాలను గట్టెక్కించటానికి తమరు సాయపడండి. నాకు మిగిలి ఉన్న కోరిక ఏమంటే నా దేశాన్నీ, నా వారినీ ఒక్కసారి కళ్ళు చూసి మరణించాలని!” అన్నాడు.

అతను ఇలా చెబుతుంటే అక్కడ ఉన్న వారందరూ నిర్వాంతపోయి చూశారు. చివరి కొక వృద్ధుడు మహామేధితో, “రాజా, మన అతిథినేలమీదకూర్చునివుండటంమన మర్యా దక్కు లోపం. అందుచేత నీవు స్వయంగా ఈ పెద్దమనిషిని ఒక అసనంపై కూచోబెట్టి మన తోబాటు భోజనానికి ఆహ్వానించు,” అన్నాడు.

మహామేధి లేచి రూపథరుడికి చెయ్యి ఇచ్చి తీసుకుని వచ్చి తన పక్కనే, తన పెద్దకుమారుడు కూచుని ఉన్న అసనం మీద కూచోబెట్టాడు. రూపథరుడికోసం ఆ యువ కుడు తన అసనాన్ని ఖాళీచేసి వేరే ఇంకొక చోట కూచున్నాడు. తరవాత అందరూ కలిసి భోజనాలు చేశారు.