చోడేపల్లి అనే గ్రామంలో రామేశం, సోమేశం అనేవాళ్ళ గుడిసెలు పక్క పక్కనే వుండేవి. వాళ్ళిద్దరూ మంచి స్నేహితులు. ఆ రెండు గుడిసెల మధ్యా ఒక నేరేడు చెట్టువుండేది. వాళ్ళు ఆ చెట్టు మొదట్లోచిన్న అరుగు కట్టుకు న్నారు. వీలు దారికినప్పుడల్లా, నేరేడుచెట్టు నీడలో, ఆ అరుగుమీదకూర్చుని కబుర్లు చెప్పుకునేవారు.

ఒకనాడు ఆ ఇద్దరూ తీరుబాటుగా ఆ అరుగు మీద కూర్చుని మాట్లాడుకుంటున్న సమయంలో రామేశం, “సోమేశం! ఏదో ఒక నాడు మనం బోలెడు డబ్బు సంపాయించి మేడలుకట్టుకున్నా, మధ్యలో ప్రహరీ లేకుండా, ఈ చెట్టును ఇలాగే వుంచి, ఇక్కడే కూర్చుని కబుర్లు చెప్పుకుందాం,” అన్నాడు.

“ఆ, అలాగే, దానిదేముంది రామేశం! కానీ నాదాక సలహా, కాదనకు. ఈ మట్టి అరుగు మీద పాలరాళ్ళు పరిపిద్దాం. పెద్ద ఖర్చేంకాదు,

ఐదు వేలలో పని జరిగిపోతుంది,” అన్నాడు సోమేశం.

ఇందుకు రామేశం ఏదో అనబోతుండగా, బయట త్రాడుమీద ఆరవేసినబట్టలు తీసుకు పోవడానికి వచ్చిన రామేశం భార్య, “అద్దం పగిలిపోయింది, పట్నం వెళ్ళి కొత్తది తెమ్మని పదిరోజులుగా పోరుతున్నాను. ఇలా ఊసు పోని కబుర్లతో కాలంగడపకపోతే, అలా పట్నం వెళ్ళి రాకూడదా?” అన్నది.

“మావి ఊసుబోని కబుర్లా? ఏ క్షణాన సిరి వచ్చి గుడిసె తలుపు తడుతుందో తెలియదు! సమయానికి మేము గుడిసెలో వుంటామా లేదా అని గొడవ పడుతున్నాం,” అన్నాడు రామేశం చిన్నగా నవ్వుతూ.

అదేసమయంలో, ఇల్లూడ్చిన తుక్కు బయట పారబోయడానికి వచ్చిన సోమేశం భార్య, “ఎలుకలబోను తెచ్చిపెట్టమని ఎస్సౌళ్ళుగానో చెబుతున్నాను, నువ్వుపట్టించుకుంటే