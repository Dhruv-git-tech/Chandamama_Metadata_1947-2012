చంద్రమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

బాలికలకూ సమాన అవకాశాలు!

గత సంవత్సరం అంతర్జాతీయ బాలికావత్సరంగా ప్రకటించిన ఐక్య రాజ్య
సమితి విభాగమైన యూనిసెఫ్ 1995 డిసెంబర్లో కొన్ని వివరాలు
సేకరించి, వెలువరించింది. బాలికల సంక్షేమానికి కొన్ని సూచనలు
కూడా చేసింది.

ప్రపంచం మొత్తం మీద సరాసరి 100 మంది పురుషులకు 105
మంది స్త్రీలు ఉన్నారు. అయితే, మన దేశంతో పాటు కొన్ని దేశాలలో
మాత్రం స్త్రీల కన్నా పురుషులే అధిక సంఖ్యలో ఉన్నారు. మన దేశంలో
సగటున 100 మంది పురుషులకు 93 మంది స్త్రీలు ఉన్నారు. కాని కేరళ
తోపాటు నాలుగు రాష్ట్రాలలో మాత్రం పురుషుల కన్నా స్త్రీలు ఎక్కువ
ఉన్నారు.

స్త్రీలకంటూ ప్రత్యేకంగా సంక్షేమ పథకాలను రూపొందించి, పకడ్బందీగా
అమలుచేసే రాష్ట్రాలలో స్త్రీల వరిస్థితి మెరుగ్గా ఉన్నది. అటువంటి
ప్రాంతాలలో బాలికల స్థితిగతులు కూడా బాగున్నాయి. అధిక అక్షరాస్యతను
సాధించిన కేరళ రాష్ట్రం ఈ విషయంలో అగ్రగామిగానూ, మిగతా రాష్ట్రా
లకు ఆదర్శవంతంగానూ ఉంటున్నది. శిశు మరణాలు కూడా అక్కడ
చాలా తక్కువ!

అడపిల్లలకు కనీసం ప్రాథమిక స్థాయి వరకయినా విద్య నేర్పడం
చాలా అవసరం. తల్లిదండ్రుల అర్థిక స్తోమత, విద్యా స్థాయి, లభ్య
మయ్యే వైద్య సదుపాయాలు మొదలైన వాటిని బట్టే పిల్లల సంక్షేమం
ఆధారపడి ఉంటుంది.

ఇరవై ఒకటవ శతాబ్దానికి ఇక నాలుగు సంవత్సరాలే ఉన్నాయి.
రానున్న ఈ నాలుగేళ్ళను బాలికా దశాబ్దంలో భాగంగా భావించి, పిల్లల
మధ్య అడ-మగ అనే వివక్షతనూ, పక్రపాతాన్నీ పాటించకుండా ఇరు
వురికీ సమానమైన విద్యావకాశాలు కల్పించి, వారి భవిష్యత్తును తీర్చి
దిద్దడం తల్లిదండ్రులు ప్రధాన కర్తవ్యంగా గుర్తించాలి!

సంపుటి : 98

ఫిబ్రవరి '96

సంచిక: 2

విడిప్రతి : 5.00

సంవత్సర చందా : 60.00