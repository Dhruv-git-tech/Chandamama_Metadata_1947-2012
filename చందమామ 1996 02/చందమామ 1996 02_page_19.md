తరవాత దాసీలు రూపధరుడికి భోజనం
పెట్టారు. అతను భోజనం చేసి అప్పటికి
చాలా రోజులయింది.

ఈలోపుగా జరగవలసినదాన్ని గురించి
వారుణి దీర్ఘంగా ఆలోచించింది. ఆమె
యుక్తవయస్కురాలు, పెళ్లికానిది. ఆదేశంలో
అనేక మంది యువకులు ఆమెను పెళ్లా
డటానికి సిద్ధంగా ఉన్నారు; వారినందరినీ
ఆమె అదివరకే నిరాకరించింది. అటువంటి
పరిస్థితిలో ఆమె రూపధరుణ్ణి తనవెంట
నగరానికి తీసుకుపోవటంభావ్యంగా ఉండదు.
ఎవడినో ఊరూ పేరూ లేనివాణ్ణి భర్తగా
సంపాదించి వెంట తెచ్చుకున్నదని అందరూ
ఆడిపోస్తారు.

అందుచేత ఈ కొత్త వ్యక్తి తన అతిథిగా
రావటం కంటె, అతనంతట అతనే తన
ఇంటికి వచ్చి అతిథ్యం కోరటం అన్నివిధాలా
మంచిదని వారుణి నిశ్చయించింది.

దాసీలు ఆరిన బట్టలను పోగువేస్తుండగా
ఆమె రూపధరుడితో ఇలా అన్నది: “మనం
ఇక బయలుదేరి పొదాం. నీవు మిగిలిన
వారితోబాటు నా బండి వెనకనే నడిచిరా.
ఈ విధంగా కోటగోడలదాకా రావచ్చు. కాని
నాతోబాటు నగరంలో ప్రవేశించవడ్డు. నలు
గురూ నోటికి వచ్చినట్టు మాట్లాడతారు.
నగరం వెలుపల ఒక తోట వున్నది. అందులో
విశ్రాంతి తీసుకో. నేను ఇల్లు చేరటానికి
కొంత వ్యవధి ఇచ్చి, అప్పుడు బయలుదేరి
నేరుగా మా ఇంటికి వచ్చెయ్యి. మా ఇల్లు
పిల్లలను అడిగినా చెబుతారు. మా ఇల్లు
చేరుకున్నాక ఎక్కడా అగకుండా నేరుగా
లోపలికిరా. అక్కడ నీకు మానాన్నా, అమ్మా
కనిపిస్తారు. నీవు సంకోచించకుండా మా
అమ్మను సమీపించి, ఉపాయంగా అవిడతో
ప్రసంగించి అతిథ్యం కోరు. నీ ధోరణి అవి
డకు నచ్చిందంటే నీ పని సానుకూలమైనట్టే.
మా రాజభవనంలో అవిడ మాటకు ఏనాడూ
తిరుగులేదు. నీ అదృష్టం బావుండి అవిడ
అనుగ్రహిస్తే నీకు ఎంత సహాయ మైనా
లభిస్తుంది.”

తరవాత వారుణి బండీ ఎక్కి కంచర
గాడిదెలను అదిలించింది. అందరూ బయలు