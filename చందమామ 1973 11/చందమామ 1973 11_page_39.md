ఇదే విధంగా రాజు మళ్ళీ తొమ్మిది పేర్లు చెప్పాడు. ఇంద్రపాలుడు మరి తొమ్మిది చీటీలు రాసి, మడిచి పెట్టాడు.

చీటీలన్నీ తయారయినాక ఇంద్రపాలుడు వాటిని రాజు వద్దకు తీసుకుపచ్చి, వాటిలో ఒక చీటీ తీసుకోమన్నాడు. రాజు తీసుకున్నాడు. వెంటనే ఇంద్రపాలుడు మిగిలిన చీటీలన్నీటిని కాల్చి బూడిదచేసి, బూడిదను ఎత్తి అవతల పారేయించాడు.

ఈ లోపుగా రంగాదిత్యుడు అత్రంగా చీటీవిప్పు, కంపిస్తున్న గెంతుతో, "సుఖిలత" అని చదివాడు. ఆయన విధిలేక, తన కూతురు అస్త్రధారణ చేసి తిరుగుబాటును అణచ బోవటానికి అనుమతి ఇచ్చాడు. సుఖిలత యుద్ధ సన్నద్దురాలై. సేనలను వెంటబెట్టుకుని వెళ్ళి, తిరుగుబాటు దార్లతో యుద్ధంచేసి ఓడించి, వారి నాయకుణ్ణ పట్టి, విజయలక్ష్మిని వెంటబెట్టుకుని సగరానికి తిరిగి వచ్చింది.

తల్లి తండ్రులు ఆమెను ఆప్యాయంగా కొగలించుకుని ముద్దు పెట్టుకున్నారు.

ప్రజలు అమితంగా హర్షించారు. నగర మంతబా ఉత్సవాలు జరిగాయి.

తరవాత సమయం చూసుకుని సుఖిలత మంత్రినీ, ఇంద్రపాలుణ్ణి తన అభ్యంతర మందిరానికి పిలిపించి, వారికి విందు భోజనాలు పెట్టించి, బహుమానాలతో సత్కరించి, మంత్రిని, "నా కోరిక ఎలా తీర్చ గలిగారు?" అని అడిగింది.

"నాకేమీ తెలీదు, తల్లీ. ఈ ఇంద్రపాలుడే ఏదో గారడి చేశాడు!" అన్నాడు మంత్రి.

ఇంద్రపాలుడు రహస్యంగా, "ఏముందమ్మా? అన్ని చీటీల మీదాని పేరే రాశాను. పైకి మాత్రం వేరే వేరే పేర్లు ఉచ్చరించాను," అన్నాడు.

సుఖిలత అశ్చర్యపోయి, "నాన్నకు ఈ సంగతి తెలిస్తే నీ తల పోయి ఉండేది," అన్నది.

"అవునమ్మా! నీ కోసం నా తల ఒడ్డాను మరి!" అన్నాడు ఇంద్రపాలుడు నవ్వుతూ.