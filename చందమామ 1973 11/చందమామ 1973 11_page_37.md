రాణి కూడా, “అదేమిటి, మంత్రిగారూ? మీరు కూడా అమ్మాయిని అలా వెనకేనుకు రాకండి. ఆడవాళ్ళు ఎక్కడన్నా యుద్ధం చేస్తారా? మన దగ్గిర బోలెడంత మంది కాకలుతీరిన యోధులున్నారు. వారిలో ఎవరికైనా గట్టివాడికి నాయకత్వం యిచ్చి పంపండి,” అన్నది.

“మహారాణీ, అమ్మాయిగారు వయసులో చిన్న అయినా, ఆమె మామూలు ఆడపిల్ల లాటిది అనుకోకండి. ఆమె యుద్ధవిద్యలు ఆన్నిటిలో నూ ఆరితేరింది,” అన్నాడు మంత్రి.

“ఇన్ని మాటలు అనవసరం. అమ్మాయి యుద్ధానికి వెళ్ళటానికి వీలులేదు! ఆంతే!” అన్నది రాణి.

సుఖలత చిన్నబుచ్చుకుని మంత్రి కేసి చూసింది. మంత్రి కన్ను మరిపి, ఆమెకు ఆశ కలిగించాడు.

అస్థాన బందచాలికుడు ఏదో చెప్ప దలచుకున్నట్టు నింపాదిగా లేచి నిలబడి, “రాజకుమారి యుద్ధానికి వెళ్ళాలని ఉవ్వి ళ్ళురుతున్నది. మంత్రిగారు ఆమె కోరి కను బలపరుస్తున్నారు. ఎటొచ్చీ మహా రాజుగారికీ, మహారాణిగారికీ ఆ అలోచన సమ్మతం కాకుండా ఉన్నది. అందుచేత రాజకుమారికి చాలా ఉత్సాహభంగం కలిగింది. ఇది వాదనతో తేలే విషయం కాదు. భారమంతా దైవం మీద వేసి చిటీ వేద్దాం. సమస్య పరిష్కారం అయి పొతుంది,” అన్నాడు.