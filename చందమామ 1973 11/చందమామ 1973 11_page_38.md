"నాన్నా, ఇందుకు ఒప్పుకుందూ!" అన్నది సుఖాలత తండ్రిని బతిమాలుతూ.

రంగాదిత్యుడు కొంచెం మెత్తబడి, "సరే, దేవుడి నిర్ణయం ఏమిటో చూద్దాం," అన్నాడు నిట్టూర్పు విడిచి.

"అలా అయితే చీటి వేసే పని ప్రారంభింతాం," అంటూ ఇంద్రపాలుడు, పక్కనే ఉన్న మంత్రిగారి కార్యాలయంలోకి వెళ్ళి, కొన్ని తెల్లకాగితపు ముక్కలూ, రాతపరికరాలూ తెచ్చి, "మహారాజా, సేనలను తీసుకు పోవడానికి తమరు ఎవరిపేరు మాచిస్తారో సెలవియ్యండి," అన్నాడు.

"గంగాథర్," అన్నాడు రాజు.

ఇంద్రపాలుడు, "గం-గా-థర్" అని ఉచ్చరిస్తూ, తాను తెచ్చిన, కాగితం

ముక్కల్లో ఒక దాని మీద రాసి, దాన్ని మడిచి పక్కన పెట్టాడు.

తరవాత అతను రాజుగారినే మరొక పేరు చెప్పమన్నాడు.

"రఘుపతి," అన్నాడు రాజు.

"ర-ఘు-ప-తి," అని పైకి అంటూ ఇంద్రపాలుడు మరొక చీటీరాసి, దాన్ని కూడా మడిచి, మొదట రాసిన చీటి పక్కన పెట్టాడు.

తరవాత అతను మంత్రిని ఒక పేరు చెప్పమన్నాడు.

"సుఖాలత," అన్నాడు మంత్రి.

"సు-ఖ-ల-త," అంటూ ఇంద్రపాలుడు మరొక చీటి రాసి, దాన్ని కూడా మడిచి పెట్టాడు.