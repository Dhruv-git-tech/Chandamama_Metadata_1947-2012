“అనుకున్నాను గురువుగారూ! ఒకతను అలాచేయమని కూడా చెప్పాడు. కాని, అల వాటులేని దూరపునడకవల్ల అప్పటికే కాస్తా ఆయాసం మొదలైంది. అందువల్ల తిరిగి వెళ్ళలేకపోయాను,” అన్నాడు దిలీపుడు విచారంగా.

“చూశావా, రోజూ వ్యాయామశాలకు వెళ్ళి, ఎంతో కొంత వ్యాయామం చేస్తే, ఆ కొద్దిపాటి నడక్కే ఆయాసం వచ్చేది కాదు. ఇక నుంచి రోజూ వ్యాయామశాలకు వెళుతూవుండు,” అన్నాడు పెద్దగురువు.

“అలాగే తప్పక వెళతాను,” అన్నాడు దిలీపుడు తలవంచి.

“మరొకసంగతి!” అంటూ పెద్దగురువు, వాడికేసి పరీక్షగా చూస్తూ, “సంవత్సరకాలం గురుకులంలో వున్నా, నీకు చదువుగాని, అంతో ఇంతో లోకజ్ఞానంగాని అబ్బినట్టులేదు. అది చిల్లు సంచీ అని తెలిశాక, దాన్ని అవతల పాయేసి వుంటే-బిచ్చగాడూ, దొంగా కారణంగా నీకెలాంటి ఇబ్బందీ కలిగేదికాదు, అవునా?” అని అడిగాడు.

అవునన్నట్టు తల ఊపాడు, దిలీపుడు. అప్పుడు పెద్దగురువు, వాణ్ణి పక్కనవున్న బల్లమీద కూర్చోమని, తను ఎదురుగా వున్న కుర్చీలో కూర్చుంటూ, “ఒరే, ఈ రోజు నీకు ఎదురైన సమస్యలన్నిటికీ అసలు కారణం, నీ అమాయకత్వం. గురువు నేర్పే విద్యపట్ల తగినంత శ్రద్ధచూపడం అలవరుచుకో. నేర్చు కున్న విద్యను సార్థకం చేసుకోవాలన్న తపన నీలో కలగాలి. అప్పుడు జ్ఞానం దానంతటదే మస్తుంది. తెలుసుగదా - సముద్రం దాటుదా మనుకున్న హనుమంతుడికి, శ్రీరాముడు పడవ అందించలేదు కదా!” అన్నాడు.

ఇంత చెప్పిన తర్వాత, దిలీపుడికి తనలో వున్న లోపమేమిటో అర్థమైంది. వాడు పెద్ద గురువు ఇచ్చిన గ్రంథాలు తీసుకుని, తన గురుకుల పాఠశాలకు ఉత్సాహంగా తిరిగి వచ్చాడు. అది గమనించిన గురువు రామశర్మ పెద్దగురువు సలహాప్రకారం తను ఉపయోగించిన చిల్లుసంచీ, బిచ్చగాడు, దొంగల ప్రభావం, దిలీపుడిలో కలిగించిన మార్పుకు చాలా సంతోషించాడు.