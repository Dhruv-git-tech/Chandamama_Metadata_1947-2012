కురిసేవి. ఎటుచూసినా పచ్చటమైదానాలూ, పైరు పంటలూ కనులపండుగ చేయసాగాయి!

అందరికీ చాలినంత ఆహారధాన్యాలూ, ఫలాలూ లభించడంతో ప్రజలందరూ కష్టపడి పనిచేసుకుంటూ, కాలం వెళ్ళబుచ్చసాగారు.

తన సృష్టిని చూసి సింగీబోంగా తృప్తిగా తల పంకించి మందహాసం చేశాడు.

సూర్యుడు ఆకాశంలో నిరూతరం ప్రకాశిస్తూనే ఉండేవాడు. అస్తమయం అన్నది లేదు. అందువల్ల ప్రజలకు పగలేగాని, రాత్రి అన్నది లేకపోయింది. బాగా అలసిపోయేంతవరకు ప్రజలు కష్టపడి పనిపాటులు చేసుకుంటూ ఉండేవారు. పనులు చేసుకోవడానికీ, విశ్రాంతి తీసుకోవడానికీ నిర్ణీత సమయం అంటూ లేకపోయింది. ప్రతి ఒక్కరూ తమకు ఇష్టమైనప్పుడు పనులు చేసుకుంటూ, ఆకలివేసినప్పుడు తింటూ, అలిసిపోయినప్పుడు నిద్రమోయేవారు!

ఒకనాడు సింగీ బోంగా తాను సృష్టించిన భూలోకం ఎలా ఉందో చూడాలని వచ్చాడు. మనుషులు పాలాల్లో పనిచేస్తూ కనిపించారు.

“ఈ పాలాల్ని ఎప్పుడు దున్నారు?” అని వారిని అడిగాడు సింగీ.

“ఈరోజే,” అన్నాడు ఒక మనిషి.

“ఆ పెద్దగుంటను ఎప్పుడు తవ్వారు?” అని అడిగాడు సింగీ.

“ఈరోజే,” అని సమాధానమిచ్చాడు మరొక మనిషి.

“తోటను మిప్పుడు వేశారు?” అని ప్రశ్నించాడు సింగీ.

“ఈరోజే,” అని బదులు పలికిన మూడో వ్యక్తి, “ఉన్నది ఒక్కరోజే కదా? ఏది జరిగినా అది ఈరోజే కదా జరిగిఉంటుంది? మరో రోజుఎలా అవుతుంది?” అన్నాడు ఆశ్చర్యంగా.

సింగీ మౌనంగా అక్కడి నుంచి మరికొంచెం ముందుకు వెళ్ళాడు. ఇద్దరు విల్లలతో ఒక స్త్రీ ఎదురుపడింది.

“నీ కొడుకు ఎప్పుడు పుట్టాడు?” అని అడిగాడు సింగీ ఆ స్త్రీని.

“ఈరోజే,” అన్నది స్త్రీ.

“కూతురు పెద్దదిలాగున్నది! ఆ పాపాయి ఎప్పుడు పుట్టింది?” అని అడిగాడు సింగీ.

“ఈరోజే! అవునూ, ఎందుకలా అడుగు తున్నావు?” అని ఎదురు ప్రశ్న వేసింది ఆ స్త్రీ.

ఇప్పుడు సింగీకి ఆశ్చర్యం కుగలేదు. అడిగిన ప్రతి ప్రశ్నకూ వాళ్ళు అందరూ ‘ఈరోజు’ అని ఎందుకు సమాధానం చెబుతున్నారో ఆయనకు అర్థమయింది. వాళ్ళకు ఉదయాస్తమయాలు లేవుగనక, రాత్రులు లేవు. రాత్రికీ, పగలుకూ తేడా తెలియదు. కాలభాగాలు తెలియవు. కాలం అంటే అసలు తెలిసే అవకాశమే లేదు. ఉన్నదల్లా ఒక్కటే. అదే సుదీర్ఘమైన ఒకేరోజు! ఈరోజు!!

ఈ సమస్యకు ఒక పరిష్కారం చూపాలని సింగీబోంగా నిర్ణయించాడు. ఆయన సింగీని పిలిచి, “నువ్వు సాయంకాలం అస్తమించి మరు నాడు పాద్దున ఉదయించాలి. అప్పుడే మను షులు వెలుతురులో పనిచేసి చీకటి పడగానే విశ్రాంతి తీసుకోగలరు. మళ్ళీ నువ్వు ఉదయిం