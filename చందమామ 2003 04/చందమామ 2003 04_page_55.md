## కోటీశ్వరుడు

కంచిలో ఒక వ్యాపారి ఉండేవాడు. అతను వర్తకం చేసి అంతులేని డబ్బు సంపాదించి, కోట్లు గడించి, నువకుబేరుడే పేరు పొందాడు. అతనికి అనేకమంది కొడుకులూ, కూతుళ్ళూ కలిగారు. అతను వారందరికీ పెళ్ళిళ్ళు చేసి, అల్లుళ్ళను కూడా తనవద్దనే ఉంచుకుని, వాళ్ళకు కూడా పనులు కల్పించి, తన వర్తక వ్యాపారాలను ఇంకా పెంచుకున్నాడు. కాల క్రమాన అతని బంధుకోటి పెరిగి, అతని ఇల్లు ఒక దివాణంగా మారిపోయింది. బంధువుల మధ్య అతను అత్యంత వైభవంతో జీవిస్తూ రాజయోగంగా అనుభవించాడు.

అయితే నవకుబేరుడు తన ఇల్లు దాటితే పరమలోభి. అతను దానధర్మాల కిందగాని, తీర్థయాత్రలకనిగాని, దేవుడి పేరు చెప్పిగాని ఏనాడూ చిల్లిగవ్వ ఖర్చుపెట్టి ఎరగడు.

ఇలా ఉండగా ఒకనాడు నవకుబేరుడి ఇంటి ముందు ఒక బైరాగి వచ్చి నిలబడి, భోజను పెట్టించున్నాడు. “పోరా,దొంగపెథూ! నువ్వెళ్ళణ్ణించి ఊడిపడ్డావు!” అని నవకుబే రుడు చీదరించుకున్నాడు.

“సేను దొంగైతే హాయిగా ఆ పనే చేద్దును కదా? నాకు బిచ్చమెత్తుకునే కర్మేమిటి?” అన్నాడు బైరాగి.

ఇద్దరికీ కొంచెంసేపు వాదన జరిగిన మీదట, ఆ బైరాగివాడు తనకాలం వృథా చేస్తు న్నాడని కోపం వచ్చి, నువకుబేరుడు అతన్ని తన నౌకర్లచేత బయటికి గెంటించాడు. బయటికి గెంటినా ఆ బైరాగి, స్వయంపాకం ఇస్తేనే గాని అక్కడినుంచి వెళ్ళనని భీష్మించుకుని, సాయంకాలం దాకా ఇంటికెదురుగా అలాగే కూర్చున్నాడు.

“నువ్విక్కడే చచ్చినప్పటికీ సేను స్వయం పాకం ఇవ్వను. ఎంతకాలం కూర్చుంటావో కూర్చో,” అన్నాడు నవకుబేరుడు.

ఆ బైరాగి మూడు పగళ్ళూ, మూడు రాత్రులూ వీధీవాకిలికెదురుగా అలాగే కదలా మెదలక కూర్చున్నాడు. ఆ బైరాగి శపిస్తాడే మోనని ఆప్తులు నవకుబేరుడితో అన్నారు. కాని అతను భయపడలేదు; వీధితలుపు మూయించి మరొకదారినరాకపోకలు ఏర్పాటు చేసుకున్నాడు.