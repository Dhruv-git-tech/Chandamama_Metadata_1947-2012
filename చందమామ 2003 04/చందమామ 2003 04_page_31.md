వాడిలో వున్న లోపాలేమిటో వాడే స్వబుద్ధితో తెలుసుకునేలా ప్రయత్నం చేయాలి. అది అంతగా ఫలించనప్పుడు, వాడి ప్రవర్తనలోని అసహజత్వాన్ని మనమే వివరించాలి. ఏది ఏమైనా, కొందరి విషయంలో గ్రంథవిద్యతో పాటు, అనుభవవిద్య కూడా అవసరమవు తుంది,” అని, ఏం చేయాలో రామశర్మకు చెప్పి, తన గ్రామానికి తిరుగుప్రయాణ మయ్యాడు.

ఆ మర్నాడు, రామశర్మ దిలీపుణ్ణి విలిచి, “నిన్న మన పాఠశాలకు వచ్చిన పెద్దగురువు గారిని చూశావు గదా! ఆయన గ్రామం రామా పురం, ఒక ఆమడకన్న ఎక్కువ దూరం వుండదు. మన పాఠశాలలో లేని కొన్ని శాస్త్ర గ్రంథాలు ఆయన వద్దతున్నవట, నువ్వు వెళ్ళి తీసుకురావాలి. అక్కడికి కాలినడకన పోయి

రావచ్చు. ఇకపోతే, నీకు దారిలో తిండి ఖర్చులకుగాను కావలసిన డబ్బు, ఈ సంచీలో వున్నది,” అంటూ దిలీపుడి చేతికి ఒక సంచి అందించాడు.

రామశర్మతనకు పురమాయించిన పనికి దిలీపుడు తెగ పొంగిపోయాడు. వాడు మారు మాట్లాడకుండా సంచీ భుజాన వేసుకుని, కూనిరాగాలు తీస్తూ రామాపురానికి బెలుదేరాడు.

వాడు వెళుతున్నదారిలో ఒకచోట సంత జరుగుతున్నది. అక్కడ వాడికి కొన్ని తిను బండారాల అంగళ్ళు కనిపించనై. వాడు ఒక అంగడి దగ్గరకు వెళ్ళి నిలబడి, గురువుగారి చ్చినడబ్బు తీద్దామని సంచీలోచెయ్యి పెట్టాడు. వాడి గుండెగుభేటుమన్నది. సంచీకి పెద్దచిల్లు తప్ప, అందులో చిల్లుగవ్వ లేదు!