శిల్పసుందరి

దేవగిరిని పాలించే చంద్రోభర మహారాజు, సమర్థమంతుడైన పాలకుడేగా కచ్చకని కళాపృదయుడు కూడా. ఆయన ఎంతోమంది కళాకారులను ఆదరించి పోషించేవాడు. దేశదేశాల నుంచి ఎన్నో కళాఖండాలను సేకరించి, తన కళామందిరంలో భద్రురిచాడు. ఆ కళాసంపదను వందల సంఖ్యలో సందర్భకులు సుదూరప్రాంతాల నుంచి వచ్చి, మహారాజు కళాపిపాసను కొనియాది వెళ్ళేవారు.

మహారాజు, తన కళామందిరం అభివృద్ధికి, ఇతర కార్యక్రమాల నిర్వహణకు, ఒక మంచి కళాకారుడిని అధికారిగా నియమించదలచాడు. ఆ విషయాన్ని రాజ్యంలోని నలుమూలలా చాటింపు వేయించాడు.

ఈ చాటింపు విని ఎంతోమంది కళాకారులు వచ్చారు. మహారాజు వారిని ప్రశ్నించీ, ఇతరత్రా వారి సైపుణ్యాన్ని పరీక్షించీ, ముగ్గురిని ఎంపిక చేశాడు. వారు మాధువుడు, సాగరుడు, అనందుడు. వీరిలో ఒకరి ఎంపిక జరగులని వున్నది.

మహారాజు, ఆ ముగ్గురికీ కళామందిరంలోని ఒక శిల్పసుందరిని చూపి, “ఎవరు ఎక్కువ మూల్యం చెల్లిస్తే, వారు శిల్పసుందరిని తమ సొంతం చేసుకోవచ్చు,” అన్నాడు.

అప్పుడు మాధువుడు, “మహారాజా! ఈ శిల్పసుందరి కోసం, నా యావదాస్తినీ సమర్పించు కుంటాను!” అన్నాడు ఆతృతగా.

సాగరుడూ అదే ధోరణిలో మాట్లాడాడు. కాని, అనందుడు మాత్రం, “మహారాజా! కళ అనేది అందరికీ అనందాన్ని పంచడం కోసం. ఆ అనందం ఏ ఒక్కరికో పరిమితం కాకూడదు. ఈ శిల్పసుందరి ఇక్కడి మందిరంలోనే వుంటే, నిత్యమూ వందల మందికి అనందానుభూతిని చేకూరుస్తుంది!” అన్నాడు.

మహారాజు సంతోషంగా అనందుడి భుజం తట్టి, “నిజమైన కళాకారుడివి!” అంటూ అతణ్ణి కళామందిరంలోకి తీసుకుపోయాడు.
- యన్. అనందరావు