భారత దర్శిని

పట్టుపరిశ్రమ పుట్టినిల్లు!

పట్టుచీరలు అనగానే మనకు కాంచీపురం, ధర్మవరం, మైసూరు, ముర్షిదాబాద్, వారణాసి, కాళ్ళీరు మొదలైన ప్రాంతాలు గుర్తుకు వస్తాయి. అయితే, మనదేశంలోని ఈ ప్రాంతాలకు సంప్రదాయ పట్టుపరిశ్రమ తొలుత గుజరాత్ నుంచే విస్తరించిందని చెబుతారు.

దక్షిణప్రాంతంలోనినేతగాళ్ళు, ముర్షిదాబాద్, వారణాసి నేతగాళ్ళు తమ పూర్వీకులు గుజరాత్‌లోని సౌరాష్ట్ర ప్రాంతంవారని భావిస్తారు. 14వ శతాబ్దంలో గుజరాత్‌లోని పట్టుపరిశ్రమకు నిలయమైన ఒక పట్టణం ఘోర అగ్నిప్రమాదానికి లోనుకావడంతో అక్కడి పట్టునేతగాళ్ళు వివిధప్రాంతాలకు వలస వెళ్ళిపోయారని ఒక శిలాశాసనం చెబుతున్నది. అయితే 8వ శతాబ్దానికి పూర్వమే ఇక్కడి పట్టునేతగాళ్ళు దేశంలోని వివిధప్రాంతాలకు వలస వెళ్ళిపోయారని మరికొన్ని రికార్డులు తెలియజేస్తున్నాయి.

నిరసన దీక్ష!

సాధారణంగా అధికారంలో ఉన్నవారు, తమ కోరికలను వినలేదుంటే, వారిని అంగీకరించేలా చేయడానికి ప్రజలు ధర్నాలు, ఘెరావ్‌లు చేస్తూఉంటారు. కార్యాలయాల ముందు నిరాహార దీక్షలు, నిర్ఘన బైటాయింపులు చేయడం సర్వసాధారణమైన విషయం. అయితే ఇది అధునికయుగంలో ఆరంభమైన పద్ధతి అనుకుంటే పారబాటే. ఎందుకంటే, శతాబ్దాలనాటి మన ప్రాచిన 'స్మృతు'లలో సైతం వీటి ప్రస్తావన ఉంది. ఘెరావ్‌ను 'అచరిత్ర' అని చెప్పేవారు. సాధారణ ప్రజలేకాకుండా పాలకులు, మంత్రులు, అస్థాన ఉద్యోగులు కూడా తమ కోరికలను ఒప్పించడానికి ధర్నాలకు దిగేవారని ఈ గ్రంథాలు తెలియజేస్తున్నాయి. బైటాయింపులు, నిరసనలు, నిరాహారదీక్షలు, ఆత్మాహుతులు అంటూ పోరాట విధానాలు రకరకాలుగా ఉండేవని ఈ గ్రంథాలద్వారా తెలుస్తున్నది!