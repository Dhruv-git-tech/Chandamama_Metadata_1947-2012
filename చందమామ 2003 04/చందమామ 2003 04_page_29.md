చలమయ్య ఒకటికి రెండుసార్లు, కోరిన మీదట సన్యాసీ, చిన్నారాయుడూ వాళ్ళతో కలిసి భోజనం చేశారు. వాళ్ళు జాతరకు ముందు రోజున ఎంతెంత సంపాయించిందీ చెప్పుకుంటూ, ఒకరు పడిన శ్రమకు ఒకరు సానుభూతి చూపుకుంటూ, ఆనందపడడం చూసిన చిన్నారాయుడికి, తన ఇంట్లోవాళ్ళు గుర్తుకు వచ్చి బెంగ కలిగింది.

చలమయ్య జాతరలో తను ఎందుకు జమీందారువేషం వేసిందీ సన్యాసికీ, చిన్నా రాయుడికీ చెబుతూ, “కొన్నితరాల క్రితం ఇప్పటిజమీందారు మంశువాడు మాకులంలో పుట్టాడు. అతడు అమ్మవారికి, నిన్నేను చేసిన విధంగా మొక్కుకున్నాడనీ, ఆ విధంగా జమీందారు అయ్యాడనీ చెప్పుకుంటారు. ఏ మూలో నాలోనూ జమీందారు కావాలని ఆశ వుంది. నాలుకీద శూలం గుచ్చుకునే విద్య నేర్చుకునేందుకు ఎంత క్షుపప్డాననుకున్నారు! ఆ సమయంలో నాకనిపించింది - ఈ క్షృణన్ని ఏదో ఒక పనిచేసి సంపాదనకు ఉపయోగిస్తే, పేదరికాన్ని జయించొచ్చని. అందుకే అందరూ,

చేత్తైన పని ఏదో ఒకటి చేస్తున్నాం. నాలుకలో శూలం గుచ్చుకునే విద్యను, నా కొడుక్కు నేర్చను!” అన్నాడు.

ఆ సాయంత్రం చిన్నారాయుడు, సన్యాసికీ, చలమయ్యకూ కృతజ్ఞతలు చెప్పుకుని ఇంటికి వెళ్ళాడు. అతణ్ణి అంతదూరాన చూస్తూనే అందరూ ఆప్యాయంగా, “ఒరే, చిన్నా! నువ్వేం పని చెయ్యకపోయినా ఫర్వా లేదు. మమ్మల్ని వదిలిపెట్టి మాత్రం ఎక్కడికీ వెళ్ళకు,” అన్నారు.

చిన్నారాయుడు, వాళ్ళకు జాతరసంగతి, సన్యాసీ, చలమయ్య కుటుంబం గురించి చెప్పి, “ఇప్పటికి నాకు తెలిసివచ్చింది, డబ్బు లేనివాడు డుబ్బుకు కొరగాడు. డబ్బు సంపాయించాలి. అందుకు శ్రమపడాలి. ఈ నిజం, అవివేకంకొద్దీ లోగడ నేను తెలుసుకోలేక పోయాను,” అన్నాడు.

ఆనాటి నుంచీ చిన్నారాయుడు, తండ్రి అన్నలతోపాటు దొరికిన కూలిపనులు చేస్తూ, బద్ధకం ఎరుగని శ్రమజీవిగా పేరు తెచ్చుకున్నాడు.