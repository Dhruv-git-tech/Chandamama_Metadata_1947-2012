“స్వామీ, నాకు మహోపకారం చేసి
ఎంతో పుణ్యం కట్టుకున్నారు,” అంటూ
బ్రాహ్మడు తన కర్రా, బుర్రా తీసుకుని వాగు
ఒడ్డు నుంచి కదిలి, నడవగా నడవగా ఒక
చిన్న నది తగిలింది. అది తప్పక గంగ
అయి ఉంటుందని బ్రాహ్మడు ఎంతో సంతో
షించి, అందులో స్నానాలు చేస్తూ, దాని
ఒడ్డున కూచుని దైవధ్యానం చేసుకుంటూ
మళ్ళీ అయిదు సంవత్సరాలు గడిపాడు. ఆ
తరవాత ఒకనాడు అటుగా ఒక కాపాలికుడు
వెళుతూ, బ్రాహ్మణ్ణి పలకరించి, “ఊరూ
పేరూలేని ఈ నదీతీరాన తపస్సు చేస్తూ
అయిదు సంవత్సరాలు గడిపావా? ఎంత
వెరివాడివి? ఈపనే గంగాతీరాన చేసినట్టయితే
నీకు పుణ్యం వచ్చి ఉండునే!” అన్నాడు.

బ్రాహ్మడు ఉలిక్కిపడి, “అదేమిటి, స్వామీ?
ఇది గంగానది కాదా?” అని అడిగాడు ఆశ్చ
ర్యంగా.

“ఇదా గంగ? నక్క ఎక్కడైనా సింహ
మవుతుందా? ఈ నదికీ, గంగకూ సామ్యమే
లేదు,” అన్నాడు కాపాలికుడు.

“స్వామీ, తమరు ఇలా వేంచెయ్యటం
ఎంతో మంచిదయింది. నాకీ సంగతి చెప్పి
మీరెంతో పుణ్యం సంపాదించుకున్నారు,”
అంటూ బ్రాహ్మడు తన కర్రా బుర్రా తీసుకుని,
ఆ నదీ తీరాన్నుంచి బయలుదేరి నడవగా,
నడవగా కొన్నాళ్లకు నర్మదానదివచ్చింది. “ఇది
తప్పక గంగే!” అని రూఢి చేసుకుని, బ్రాహ్మడు
రోజూ ఆ నర్మదలో స్నానాలు చేస్తూ అక్కడే
అయిదేళ్ల కాలం వుండిపోయాడు.