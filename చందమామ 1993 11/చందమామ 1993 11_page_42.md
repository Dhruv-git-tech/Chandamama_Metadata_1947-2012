చుక్కడి మాటలకు రాజు నొచ్చుకుని,
“నేనన్నదాంట్లో అవహేళన ఏమీలేదు. ప్రతి
జీవికీ తనకంటూ ఒకతోడు అవసరం. నీకు
ఒకచక్కటికన్యతో పెళ్ళిచేయిస్తాను,” అన్నాడు.

మరుగుజ్జుచుక్కడు, రాజుకు నమస్కారం
చేసి మౌనంగా వూరుకున్నాడు.

ఇప్పుడు చుక్కడి పెళ్ళి గురించి మహారాజు
ఆలోచనలో పడ్డాడు. నిజానికి వాడి ఆకారం
చూసి పెళ్ళి చేసుకునే అమ్మాయికి గొప్ప
త్యాగబుద్ధి వుండాలి. రాజు బాగా యోచించి,
చివరకు ఒక చాటింపు వేయించాడు: చుక్కణ్ణి
పెళ్ళి చేసుకునేందుకు ఒప్పుకునే అమ్మాయి
తండ్రికి, రాజు అతడు కోరుకున్న చోట సుక్షే
త్రమైన మాగాణి, భవంతి, భత్యము ఇస్తాడు.

చాటింపు విని, పెళ్ళి కావలసిన ఆడపిల్లల తల్లిదండ్రులు చాలామంది, చుక్కడు అల్లు దవడం వల్ల పట్టబోయే మహాయోగానికి ఆశపడి ఆత్మవంచనచేసుకోబోయారు కాని, కూతుళ్ళు ఒప్పుకోనందున కొందరూ, సాటి బంధువుల ఈసడింపుల వల్ల కొందరూ, ఆ ప్రయత్నం మానుకున్నారు.

చిట్టచివరకు రాజుగారి పరిశీలనకు ముగ్గు
రమ్మాయిలు వచ్చారు. అందులో ఇద్దరు
సాధారణమైన అందగత్తెలు. మూడోది చుక్కడి
లాగే మరుగుజ్జు.

రాజు ముగ్గురినీ విడివిడిగా పిలిచి, “రాజు నన్న జంకూకొంకూ లేకుండా నిర్ఘయంగా, మీ అభిప్రాయాలు చెప్పండి!” అన్నాడు.

ఇందుకు మొదటి అమ్మాయి, “మహారాజా! నన్ను, నా సవతితల్లి రాచి రంపాన పెడుతున్నది. మా నాన్న ఆమె పట్ల దాసాను దాసుడుగా ప్రవర్తిస్తాడు. ఆమె నన్ను ఒక ముసలివాడికిచ్చి పెళ్ళి చేయాలని ప్రయత్నిస్తున్నది. ఇలాంటి సమయంలో మీ చాటింపు ఆమెకు వరంలా తోచింది. ఏమైనా, నేను రాజాజ్ఞ పాటించడానికి సిద్ధంగా వున్నాను,” అన్నది.

“ఒకవేళ నేను, నీకు చక్కటి వరుణ్ణి
చూస్తే, ఈ మరుగుజ్జును వదిలేస్తావా?” అని
అడిగాడు రాజు.

“నేను రాజాజ్ఞ పాటించడానికి సిద్ధంగా వున్నాను!” అన్నదా అమ్మాయి విరక్తిగా.