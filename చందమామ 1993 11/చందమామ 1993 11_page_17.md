“నేనిక్కడికి రాగానే, ఆమె నాకు పానీయం ఇచ్చి నా ఆకలి తీర్చింది,” అంటూ పాత్రను అందుకున్నాడు ఉత్తుంగుడు.

“ఇక్కడికి ఎప్పుడు వచ్చావు?” అని అడిగాడు దృఢకాయుడు.

“నేను ఇక్కడికి రాలేదు. నన్ను ఇక్కడికి తీసుకువచ్చారు,” అన్నాడు ఉత్తుంగుడు.

“ఎవరు తీసుకువచ్చారు?” అని అడిగాడు దృఢకాయుడు.

పాత్రలో ఉన్న పానీయాన్ని తాగి పాత్రను కింద పెడుతూ, “గట్టుమీద పడవతో సహా ఎగిరి పడ్డ నేను, అప్పటికే బాగా అలిసి పోయాను. కొంతసేపు విశ్రాంతి తీసుకుందా మని కళ్ళు మూశాను. మెలకువ వచ్చేసరికి

చుట్టూ కొందరు యువతులు చేరారు. పడవలో నేను తెచ్చిన పూలను తీసుకుని నిలబడ్డారు. వాళ్ళమాటలు నాకు అర్థం కాలేదు కాని, వాళ్ళుచేసిన సైగలను అర్థం చేసుకుని వాళ్ళ వెంట ఇక్కడికి వచ్చాను,” అన్నాడు. ఉత్తుంగుడు.

ఈ లోగా లోపలికి వెళ్ళిన స్త్రీ పూలకట్టను తెచ్చి, దృఢకాయుడి ముందు ఉంచి, “కాబూయీ, మన అమ్మాయి ఈ పూలను తెచ్చింది. అందంగా ఉన్నాయి కదూ!” అన్నది.

“బాగున్నాయి. అయినా, మన అమ్మాయి వాటినెందుకు తెచ్చింది?” అని అడిగాడు దృఢకాయుడు.

“అవి మంచి వాసన వేస్తున్నవి. అందు వల్ల ఇష్టపడి తెచ్చుకున్నది,” అన్నది స్త్రీ.

“ఆ యువకుడు వాటిని ఎక్కడికో తీసుకుని వెళుతున్నాడు! వాటినెందుకు ఇక్కడికి తేవాలి?” అని అడిగాడు దృఢకాయుడు.

ఆ స్త్రీ సమాధానం చెప్పకుండా మౌనంగా లోపలికి వెళ్ళిపోయింది. వాళ్ళమాటలు అర్థంకాలేదు కాని ‘కాబూయీ’ అంటే నాయకుడు అన్న విషయం గ్రహించాడు ఉత్తుంగుడు.

“వీటిని శతాబ్దికపుష్పాలంటారు. ఒక ముఖ్యమైన పనిమీద పుష్పులను దూర ప్రాంతా నికి తీసుకువెళుతున్నాను,” అన్నాడు ఉత్తుంగుడు అసలు విషయాన్ని బయటపెట్టకుండా.

“మీ మాణిక్యవురికి సమీపంలో ఉన్నమా రాజ్యాన్ని నాగపురి అంటారు. ఇక్కడి