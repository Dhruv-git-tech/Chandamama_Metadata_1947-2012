“అలాగ! మాణిక్యవురి రాజు ప్రతాప వర్మ మన కోసం వీటిని అంత దూరం నుంచి పంపాడా?” అన్నాడు రాజు ఎంతో ఆశ్చర్యంగా.

“కాదు, ప్రభూ!” అంటూ కాబూయీ శతాబ్దికపుష్పాల వల్ల మాణిక్యవురికి వాటిల్లిన ఆపద గురించీ, రాకాసిమృగాన్ని వెతు క్కుంటూ బయలుదేరిన ఉత్తుంగుడి ప్రయాణంగురించీ క్లుప్తంగా వివరించి, “ఈ విషయాన్ని తమకు తెలియజేసి, తమ సలహా పాటించడం మంచిదని ఉత్తుంగుణ్ణి వెంట బెట్టుకుని వచ్చాను, ప్రభూ,” అన్నాడు కాబూయీ.

“ప్రజల క్షేమం కోసం ఉత్తుంగుడు చేస్తున్న సాహసం ప్రశంసనీయమైనది. అయినా, అతడు ఆ రాకాసిమృగాన్ని ఎదుర్కోవడానికి ఒంటరిగా వెళ్ళడం అంత క్షేమం కాదు. ఈ సాహసవీరుడికి తోడుగా మన వీరులు మరికొందరు వెళ్ళే ఏర్పాటు చేద్దాం,” అన్నాడు రాజు.

అంతలో ఒక పదిహేనేళ్ళ అమ్మాయి, “నాన్నా! ఈ పువ్వులు ఎక్కడివి? ఇవి చాలా అందంగా ఉన్నాయి!” అంటూ అక్కడికి వచ్చింది.

రాజు ఆమెను ఆప్యాయంగా దగ్గరికి తీసుకుని, “వీటిని మాణిక్యవురి నుంచి నీ కోసం ఆ యువకుడు తెచ్చాడు,” అన్నాడు చిన్నగా నవ్వుతూ.

పక్కనున్న ఆసనాలలో కూర్చోమని రాజు చేయి చూపగానే ఇద్దరూ ఆ ఆసనాలపై కూర్చున్నారు.

“ఉత్తుంగుడు అనుకోకుండా మన రాజ్యానికి వచ్చాడు,” అంటూ కాబూయీ ఉత్తుంగుడి చేతిలోని పూలకట్టను తీసి రాజు ముందుంచాడు.

“మీరు లోపలికి రాగానే వింత పరిమళం వీచింది. ఇదా కారణం!” అన్నాడు రాజు.

“ఉత్తుంగుడు వీటిని శృంగ్మాయ్ కొండల నుంచి తెచ్చాడు. ఇవి వంద సంవత్సరాల కొకసారి మాత్రమే పూచే విచిత్ర పుష్పాలట. అందుకే వీటిని శతాబ్దిక పుష్పాలని పిలు స్తారట!” అన్నాడు కాబూయీ.