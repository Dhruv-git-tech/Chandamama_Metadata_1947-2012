“అవును, చూశాను. అయితే మీరు చెప్పే వింతమృగాన్ని నేను నిన్న మధ్యాహ్నమే హతమార్చాను,” అంటూ తను తెచ్చిన వింతమృగం గోళ్లనూ, కోరలనూ రాజుకు చూపించాడు ధీరసింహుడు.

రాజు వాటిని చూసి పరమానందం చెంది, “ఇంత కాలానికి నా ప్రజలకు ప్రాణరక్షణ ప్రసాదించావు. ఇప్పుడే చాటింపు చేయించి నా ప్రజలను తిరిగి రప్పించుకుంటాను. నీ మేలు మరువ లేను. ఇక్కడికి నువు ఎందుకు వచ్చావు? నా సహాయం ఏదైనా కావాలంటే చెప్పు, చేస్తాను,” అన్నాడు రాజు.

“నేను శబ్దభేది పర్వత రహస్యాలను తెలుసుకోవాలని వెళుతున్నాను. అక్కడికి వెళ్లేమార్గం చెబితే చాలు,” అన్నాడు ధీరసింహుడు.

“ఆ పర్వతం ఇక్కడికి పది ఆమడల దూరంలో వున్నది. దాన్ని ఆనుకునే శబ్దభేది పట్టణం ఉన్నది. అయినా, మూడు రోజులు మా ఆతిథ్యం స్వీకరించి ఆ పైన వెళుదువుగాని,” అన్నాడు రాజు.

ధీరసింహుడు అక్కడ మూడు రోజులు గడిపి, ఇద్దరు రాజభటులు వెంటరాగా, శబ్దభేది పట్టణం చేరుకున్నాడు. పట్టణానికి ఉత్తరది క్కుగా ఎత్తయిన పర్వతం ఉన్నది. ఆ పర్వత విశేషా

లను సేకరించాలని ధీరసింహుడు ఒక సత్రంలో బస చేశాడు. అక్కడ అతనికి పలువురు పరిచయమై అతని మంచితనంపల్ల స్నేహితులయ్యారు. ముఖ్యంగా వీరవర్మ అనే యువకుడు ధీరసింహుడికి ప్రాణస్నేహితుడయ్యాడు.

ఒకనాడు ధీరసింహుడూ, వీరవర్మా నగర వీధిలో వెళుతూ వుండగా, మేఘు గర్జనలాగా, “రా, త్వరగా రా,” అనే కేక వినిపించింది. వెంటనే ఒక దుకాణంలో కూర్చుని వున్న ఒక కుర్రవాడు లేచి వెర్రివాడిలా పర్వతం కేసి పరిగెత్త సాగాడు. వాణ్ణి పట్టుకోవడానికి ధీరసింహుడు ప్రయత్నించాడు. కాని, అంత