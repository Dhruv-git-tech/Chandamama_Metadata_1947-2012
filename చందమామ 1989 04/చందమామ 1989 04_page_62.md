కుంటారు. వాటిని చూసి భయపడతారు.
అలాంటి మహారణ్యం అంచున పోధూ,
అరువా ఇల్లు కట్టుకుని, జొన్నపంట
వేశారు. కంకులు పడి చేను ఏపు మీద
ఉన్నది.

ఆ తరుణంలో ఒక నాడు అరువా
పశువులను తోలుకుని బయటికి వెళ్ళాడు.
పోధూ మాత్రం బద్ధకంగా పక్కమీదే
ఉన్నాడు. అంతలో “ఏనుగులు!” అని
పిల్లలు కేకపెట్టటం వినిపించింది. పోధూ
చివాలున లేచి, చప్పున ఈటె ఒకటి
తీసి బయటికి పరిగెత్తాడు.

ఒక పెద్ద ఏనుగుల మంద జొన్నపాల
మంతా మట్టగించేస్తూ, తొండాలతో పైరు
పీకి తినేస్తున్నది. పోధూ అరణ్యం
అంచుకు వెళ్ళిగట్టిగా అరిచాడు. వెంటనే
ఏనుగులన్నీ. ఎక్కడివక్కడ చలనం
మాని నిలబడి వాడి కేసి చూశాయి.

పోధూ తన చేతిలో ఉన్న ఈటెను
ఏనుగులలో కెల్లా పెద్దదాని కేసి బలంగా
విసిరాడు. అది ఆ ఏనుగు డొక్కలో దిగ
బడింది. ఆ ఏనుగు కోపంతోనూ, బాధ
తోనూ ఘంకరించింది. తరవాత, కూడ
బలుకుకున్నట్టుగా ఏనుగులన్నీ అరణ్యం
లోకి వెళ్ళిపోయాయి.

ఈ సంఘటనలో పోధూవల్ల ఒక పెద్ద
నేరం జరిగిపోయింది. అతను ఏనుగు

మీద విసిరిన ఈటె సామాన్యమైన ఈటె
కాదు. రామోగీ వంశంలో అది అనాదిగా
ఉంటున్నది. ఏ యుగంలోనే నందిజాతి
వాళ్ళు దాన్ని తయారు చేశారట. దానికి
మంత్రశక్తు లున్నాయనుకునేవాళ్ళు.
రామోగీ తన అవసరానికి ఎన్నో ఈటెలు
వాడాడు గాని దాన్ని మట్టుకు వాడలేదు.
ఆయన తన వస్తువులలో ఒక్కొక్కదాన్ని
ఒక్కొక్క కొడుక్కు ఇస్తూ ఈ ఈటెను
ఆరువాకు ఇచ్చాడు. అరువా దాన్ని
ప్రాణ ప్రదంగా చూసుకుంటున్నాడు.
తొందరలో పోధూ ఆ ఈటెను ఏనుగు
మీద విసిరాడు. అది ఏనుగుతోబాటే
మహారణ్యంలోకి వెళ్ళిపోయింది.