లున్నాయి. పోధూ తాను విసిరిన ఈటెను గుర్తించి తీసుకుని, ఏనుగులకు తల వంచి నమస్కారం చేసి, తన కృతజ్ఞత చెప్పుకుని, తిరుగు ప్రయాణమయాడు.

తిరిగి వచ్చేటప్పుడు దారి తప్పాడో ఏమోగాని, అతనికి ముసలిదాని గుడిసె తగలలేదు. ఆమె ఇచ్చిన నీలంరంగు పూస అతని వద్దనే ఉండిపోయింది. దారి తప్పిన కారణంగా అతను తన ఇంటికి చేరటానికి మూడు రోజులు పట్టింది.

తన ఈటె తనకు తిరిగివచ్చినందుకు అరువా చాలా సంతోషించాడు. పోధూ తన వింత అనుభవం అందరికీ చెప్పి. తన దగ్గిర ఉన్న పూసను చూపాడు. దాన్ని ఒకరొకరే తీసుకుని, పరీక్షించి, ఆశ్చర్యమూ, ఆనందమూ ప్రకటించారు. తరవాత ఆది పిల్లల చేతులు మారే టప్పుడు అరువా కొడుకు, పసివాడు దాన్ని నేట్లో వేసుకుని మింగేశాడు.

దానితో సంచలనం ఆరంభమయింది. పోధూ భార్య, ఆ కుర్రవాణ్ణి నాలుగు వేసింది. అరువా భార్య తన ఆక్క అని కూడా చూడక ఆమెను నానా మాటలూ అన్నది.

పోధూ అరువాతో, 'తమ్ముడూ, నేను నీ ఈటెను పోగొట్టినప్పుడు, దాన్ని తీసుకు రాకపోతే చంపుతానన్నావు. నా ప్రాణం ఒడ్డి దాన్ని తెచ్చాను. ఇప్పుడు నా మంత్రపు పూసను నీ కొడుకు మింగాడు. ఇప్పుడు నువు ఏం చెయ్యబోతున్నావు ?' ' అన్నాడు.

'రేపు నేను వేరే వెళ్ళి పోతాను. కుక్కలూ, పిల్లులూ కలిసి ఉండగలవు గాని అన్నదమ్ములు కలిసి ఉండలేరని మనవాళ్ళు సామెత చెప్పనే చెప్పారు. నా ఇల్లువేరేకట్టుకుంటాను,"ఆన్నాడు అరువా.

'అలాగే చెయ్యి. కాని నా పూస మింగిన నీ చంటివాణ్ణి మాత్రం నా కచ్చెయ్యి.' ' అన్నాడు పోధూ.

అరువా అందుకు ఒప్పుకుని, తన కొడుకును వదిలేసి, మిగిలిన తన కుటుం బంతో వేరేచోటుకు వెళ్ళిపోయాడు.