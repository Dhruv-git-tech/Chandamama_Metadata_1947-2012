రత్నాకరుడు చిరాకుపడుతూ, ''పని వాళ్ళను తిడితే, మనకు పనివాళ్ళే దొరక్కుండా పోతారు,'' అన్నాడు.

దానికి ధనగుప్తుడు, ''ఈ దేశంలో ఎన్ని మాటలన్నా పడి, పని చేసేవాళ్ళు బోలెడుమంది వున్నారు. దారిద్ర్యబాధ అలాంటిది! పేదవాడి కోపం పెదవికి చేటు, అన్న సామెత వుండనే వున్నది కదా!'' అన్నాడు.

''అయితే మాత్రం, అకారణంగా తిట్టడం తప్పకాదా? అసహాయతవల్ల, వాడేమీ అనకపోయినా, మనసులో వాడు తిట్టుకునే తిట్లన్నీ శాపాలై, మనసు బాధించవా?'' అని అడిగాడు రత్నాకరుడు.

ధనగుప్తుడు సవ్వీ, ''అందుకొక ఉపాయం వున్నది. ఏ కారణం లేకుండా తిట్టామనిపించినప్పుడు, తర్వాత మనం పనివాడిని పిలిచి మంచి మాటలాడి, ఒక వెండికాసు యిచ్చామంటే సరి! ఆ పని వాడు, మళ్ళీ మనమెప్పుడు తిడతామా అని ఎదురు చూస్తూంటాడు!'' అన్నాడు.

''అసలు పనివాళ్ళను తిట్టడ మెందుకు?'' అన్నాడు రత్నాకరుడు.

''పనివాళ్ళను అదే పనిగా తిట్టడం వల్ల, మన దగ్గరున్న తిట్లన్నీ ఖర్చయి పోయి భార్యా బిడ్డలనూ, అయినవాళ్లనూ అనడానికింకేమీ మిగలవు. అప్పుడు జీవిత మెంతో హాయిగా పుంటుంది. నీ సుధాముడి సంగతి యిప్పుడే తేల్చేస్తాను చూడు,'' అంటూ ధనగుప్తుడు, సుధాముణ్ణి పిలిచి, ''ఇందాక నిన్నూరి కే తిట్టానని ఏమీ అనుకోకు. అప్పుడప్పుడూ వెర్రికోపంలో, నేనేమంటానో నాకే తెలియదు. ఇదుగో, ఈ రెండు కాసులూ దగ్గిరుంచుకో!'' అంటూ రెండు వెండికాసులు వాడి కిచ్చి, ''బియ్యంలో బెడ్డలు కలిస్తే ఏరి పారేస్తాం తప్ప. బియ్యాన్ని ద్వేషించం కదా! అలాగే నా తిట్లూ నువ్వు మరిచి పోవాలి.'' అన్నాడు.

అ సాయంత్రం సుధాముడు గట్టిగా ఎవరినో తిడుతున్నట్టు వినిపించి, రత్నా