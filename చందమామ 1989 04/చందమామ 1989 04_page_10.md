పిశాచాలసాయం

మంగళాపురం అనే ఒక పెద్ద గ్రామానికి దాపుల్లో వున్న అడవిలో, ఒక మర్రిచెట్టు మీద రెండు పిశాచాలుండేవి. అవి చాలా పరోపకారబుద్ది గలవి. ఒకనాటి మిట్ట మధ్యాహ్నంవేళ, అవి కునికిపాట్లు పడు తున్న సమయంలో, ఏదో అలికిడి అయి, అవి మేలుకున్నవి.

బలిష్ఠంగా వున్న మనిషాకడు చెట్టు ఎక్కి. తన రొండిన వున్న వరహాలమూట నోకదాన్ని చెట్టు తెర్రలో దాచి, చెట్టు దిగి వెళ్ళిపోసాగాడు. వాడు, ఆ ధనాన్ని ఎక్కడో దొంగిలించాడని, పిశాచాలకు ఆర్థమైపోయింది. వెంటనే అవి రెండూ, చెట్టు దిగి వాణ్ణి వెంబడించాయి.

దొంగతనం చేసినవాడు, మంగళా పురంలోని వరహాలశెట్టి ఇంటికి వెళ్లాడు. పిశాచాలు కూడా ఇంట్లో ప్రవేశించి, అటక ఎక్కి కూర్చున్నవి. వరహాలశెట్టి, ఇంట్లోకి వచ్చినవాణ్ణి, ''ఒరే, భీమన్నా! వరహాల మూట ఒకటి కనబడడం లేదు. ఇల్లంతా వెదికాను. నువ్వేమైనా చూశావా ?'' అని అడిగాడు.

''వరహాలమూట కనబడకుండా పోయిందా !'' అంటూ భీమన్న ఆశ్చర్యం నటించి, తానూ వెదకడంప్రారంభించాడు.

మరొకసారి, ఇల్లంతా వెదికి విసిగి పోయిన వరహాలశెట్టి. ''నిన్న చలమయ్య బజార్లో ఎదురుపడి, ఆ వరహాలమూట యిచ్చాడు. తను తాకట్టుపెట్టిన వస్తువుల కోసం, యిప్పుడు వస్తాడు,'' అని బాధపడ సాగాడు.

''అయ్యా, మీకు చలమయ్య డబ్బు యిచ్చేటప్పుడు, దగ్గిర మరెవరైనా వున్నారా ?'' అని అడిగాడు భీమన్న.

''ఎవరూ లేరు,'' అన్నాడు వరహాల శెట్టి.