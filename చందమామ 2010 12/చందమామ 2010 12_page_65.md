హంలో ఉన్న లోపాలు అతడికి తెలియ పర్చడం తప్పనిసరి అవసరం.'' అని వెంటనే మల్హణాచారిని పిలిపించాడు.

మల్హణాచారి, రాజు ముందుకు వచ్చాడు. రాజు అతడితో, 'నువ్వు ప్రసిద్ధి కెక్కిన శిల్పివే కావచ్చు. కాని, మా గురువు గారి విగ్రహాన్ని తయారు చెయ్యడంలో పూర్తిగా విఫలం చెందావు. వారు విగ్రహాన్ని పరీక్షించి, తన స్వరూపానికీ, ఈ విగ్రహానికీ అసలు పోలికలే లేవంటు న్నారు.'' అన్నాడు.

మల్హణాచారి ఆశ్చర్యపడుతున్న వాడిలా, ఒకసారి మంత్రి మార్తాండుడి కేసి చూసి రాజుతో, 'మహారాజా, రాజ గురువు గారి విగ్రహాన్ని, నేను మంత్రి గారు పంపిన చిత్తరువు చూసిన తర్వాతే మలచడం ప్రారంభించాను. అయితే,

మంత్రిగారు నాకు పంపిన లేఖలో, రాజగురువు సర్వసంగపరిత్యాగి అనీ, విగ్రహాన్ని తయారు చేసేటప్పుడు, ముఖ్యంగా ఆ విషయం గుర్తుంచుకోవ లసి ఉంటుందనీ, ఆదేశించారు.'' అన్నాడు.

'అవును, ఆమాట నిజమే!' అన్నాడు మార్తాండుడు.

ఈసారి మల్హణాచారి, రాజగురువు కేసి పరీక్షగా చూసి, 'ప్రభూ! సర్వసంగ పరిత్యాగులైన మహాపురుషుల రూపు రేఖలెలా ఉంటాయో నాకు తెలియుంది కాదు. అందుకే చిత్తరువులో లేనప్పటికీ విగ్రహం వదనంలో ప్రశాంతత, వస్త్ర ధారణలో నిరాండబరత, మెడలో రుద్రాక్ష మాలలూ, చేతిలో దండకమండలాల వంటి మార్పులు అవసరం అని భావించి