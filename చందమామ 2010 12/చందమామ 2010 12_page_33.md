రామాపురంలో ఉన్న మహేశం అనే రైతు యువకుడు స్వతహాగా తెలివైనవాడు, సరదా మనిషి. అందమూ, డబ్బూ, తెలివి తేటలూ పుష్కళంగా ఉన్న అతడికి పిల్లనిస్తా మని చాలామంది ముందుకు రాసాగారు. కానీ, వాళ్లనెవర్నీ చేసుకోనని మహేశం ఖచ్చి తంగా చెప్పేశాడు. మహేశం తాత శివయ్య, అతణ్ణి ఒకనాడు దగ్గిరకు పిలిచి.. “ఏరా.. చూపించిన ప్రతిపిల్లనూ నాకొద్దు పొమ్మంటే, నీకు పెళ్లి ఎప్పుడయ్యేట్టూ, మీ అమ్మచేతికి ఆసరా ఎప్పుడు దొరికేట్టూ?” అన్నాడు.

తాత మాటలకు మహేశం నవ్వి, “అమ్మ చేతికింద ఆసరా కోసమా తాతా.. నా పెళ్లి కోసం నువ్వు కలవరిస్తున్నది? ముందే చెబితే, ఏనాడో ఒక మంచి పనిపిల్ల మెళ్లో తాళికట్టి, తీసుకొచ్చి ఉండేవాణ్ణే!” అన్నాడు.

మనవడి చమత్కారానికి శివయ్య కూడా నవ్వుతూ, “మాటలకేంగానీ.. చూపిన ప్రతి

పిల్లనూ కాదన్నావంటే, చివరకు నాలాగే, మీ నాయనమ్మలాంటి ఎవరై పాలనో పడగ లవు” అన్నాడు.

శివయ్య మాటలు విన్న మహేశం నాయ నమ్మ. “అవునురా మహేశం.. అరచెయ్యంత ఇంట్లో, అరవయ్యారు సుఖాలూ అమర్చి పెట్టగల ఆడది విషంకాదు మరీ..!” అంటూ దీర్ఘం తీసింది.

మహేశం నవ్వుకుంటూ.. “తెల్లవారి లేస్తే బ్రతుకంతా గడిచేది భార్యతోనే. ఎంత ఇంట్లో పనిచే సేదానికైనా కాస్తో, కూస్తో చురుకుదనమూ, తెలివితేటలూ ఉండొద్దా తాతయ్యా..? అలాంటి పిల్ల దొరికిననాడే పెళ్ళాడతాను” అన్నాడు.

ఇలా ఉండగా, పక్క పల్లెలో ఉంటున్న శివయ్య స్నేహితుడు రమణయ్య అనే మరొక వృద్ధుడు శివయ్యను చూసేందుకు వచ్చాడు. ఇద్దరూ ఏవేవో కబుర్లు చెప్పుకోసాగారు.

25 సంవత్సరాల చందమామ కథ