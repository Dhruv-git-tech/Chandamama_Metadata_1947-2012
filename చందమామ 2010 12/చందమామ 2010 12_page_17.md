అతను గ్రామం విడిచి మరో ఊరికి బయ
లుదేరాడు. మార్గమధ్యాన అతడు ఒక
చెట్టుకింద కూర్చుని భోజనం తినేందుకు
అన్నంమూట విప్పాడు. పక్కన ఒక
బక్కచిక్కిన బైరాగి కనిపించాడు.

కులశేఖరుడికి 'ఆకలితో ఉన్నవారికి నీవు తినేదానిలో కొంతపెట్టు' అన్నతండ్రి సలహా గుర్తుకు వచ్చింది. అతను బైరా గితో 'ఏమైనా తిన్నావా?' అని అడిగాడు. 'తిండి తిని రెండు రోజులు అయింది' అన్నాడు బైరాగి.

కులశేఖరుడు తను తెచ్చుకున్న
దానిలో సగం బైరాగికి పెట్టాడు. బైరాగి,
కులశేఖరుడు పెట్టింది తిని ఆకలి బాధ
తీర్చుకున్నాడు.

తరువాత కులశేఖరుడితో “నాయనా..!
అడిగినా తిండి పెట్టనివారిని చూశాను.

అడగకుండానే నా ఆకలి బాధ తీర్చావు.
నీకో తాయెత్తు ఇస్తాను” అని జోలెలోంచి
ఒక తాయెత్తు తీసి కులశేఖరుడికిచ్చాడు.

‘ఇదిదేనికి?’ అని అడిగాడు కులశేఖరుడు.
“ఇది మహిమగల తాయెత్తు.
పాముకాటుకు దివ్యోషధం. ఎవరైనా
పాము కాటుకు గురయినప్పుడు పాము
కాటు దగ్గర ఈ తాయెత్తును తాకిస్తే విషం
విరిగిపోతుంది” అని చెప్పి వెళ్ళిపో
యాడు బైరాగి.

కులశేఖరుడు ఆ తాయెత్తును జాగ్రత్త
చేసి ముందుకు సాగాడు. మరునాటికి
మరో ఊరు చేరాడు. అక్కడ ఒక ఇంటి
ముందు రాజయ్య అనే వ్యక్తి, అతని
భార్య లక్ష్మమ్మ పెద్దగా రోదిస్తున్నారు.
అక్కడ ఇంచుమించు కులశేఖరుడి
వయసే ఉన్న యువకుడు స్పృహతప్పి
పడిపోయి ఉన్నాడు.

ఆ దృశ్యం చూసినంతనే కులశేఖరుడికి ‘కష్టంలో ఉన్నవారికి చేతనైన సహాయం చేయి’ అంటూ తండ్రి చెప్పిన రెండోసలహా గుర్తుకు వచ్చింది.

కులశేఖరుడు ఆ దంపతులవద్దకు
పోయి “అయ్యా..! ఎందుకు ఏడుస్తు
న్నారు? మీకొచ్చిన కష్టం ఏమిటి?” అని
అడిగాడు. అందుకు రాజయ్య “వీడు
నా కొడుకు. పాము కరిచింది. వైద్యుడు
చూసి మరిక బ్రతకడని చెప్పాడు”
అంటూ మరలా ఏడవసాగాడు.

“బాధుడకండి. మీ కొడుకును కాపాడే ప్రయత్నం చేస్తాను” అని చెప్పి తన దగ్గ