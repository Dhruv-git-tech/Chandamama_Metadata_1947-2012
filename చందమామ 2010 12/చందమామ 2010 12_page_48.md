“యుక్తులూ, కుయుక్తులూ మను షులమీద పారినంత తేలికగా, క్రూర మృగాలమీద పారవు. నిన్ను చంప బోతున్న ఎలుగును ఏ యుక్తీ నేర్పూ ఉపయోగించి నేను విడిపించగలిగే వాణ్ణి? ఆ క్షణంలో నా దగ్గిర ఈ చిన్న కత్తి కూడా లేకపోతే, వట్టి చేతులతోనే దాని మీద కలియబడి ఉండేవాణ్ణి” అన్నాడు శిఖిముఖి.

నాగుమల్లి ఆ మాటలకు కొంచెంగా ఆశ్చర్యపోయి, “నీ శత్రువు కూతురు ప్రాణాలు కాపాడేందుకు అంత సాహసం చేసేవాడివా?” అని అడిగింది.

“గండుపోతు నాకు శత్రువు కాదు. ఏ పరిస్థితుల్లో మేం ఇద్దరం ఈటెలు తీసు కుని పోట్లాడుకోవలసి వచ్చిందో, ఆసంగతి మీ వాళ్ళకూ, మావాళ్ళకూ కూడా బాగా తెలుసు. జరిగిపోయిందాన్ని గురించి ఇప్పుడు వాదోపవాదాలెందుకు? గాయా లకు ముందు ఆకుపసరు పూయాలి. నీవూ బాగా గాయపడ్డావు. వాటినుంచి తీపూ, సలపరం మొదలవకముందే ఆకు రసం తెచ్చి పూసుకో. నెత్తురు కట్టించి గాయాన్ని మాన్పే ఔషధీ పత్రాలేవో గుర్తించి తెచ్చుకోగలవా? లేక నేను కోసుకొచ్చి పెట్టనా?” అంటూ శిఖిముఖి చుట్టూ ఓమారు కలియజూసి, మహావృక్షాలకు దిగువున అల్లిబిల్లిగా పెరిగిన పొదలకేసి బయలుదేరాడు.

నాగుమల్లి అతణ్ణి ఆగమని హెచ్చరించి, “నేనూ అరణ్యంలో పుట్టి పెరిగిన

దాన్నే. మందుకు పనికొచ్చే ఆకులేవో నాకు తెలియనివి కావు. వాటిని నీక్కూడా నేనే తెచ్చి ఇస్తాను. మావాళ్ళు అన్నట్టు ఈ చచ్చిన ఎలుగుబంటు ఆ దొంగ పూజారే నేవొ! లేచి పారిపోకుండా చూస్తూండు” అంటూ చిరునవ్వు నవ్వి చెట్లలోకి పోయి, నాలుగైదు నిమిషాల్లో ఇన్ని ఆకులు గుప్పెళ్ళతో పట్టుకు వచ్చింది.

నాగుమల్లి తిరిగి వచ్చేసరికి, శిఖిముఖి ఒక ఎండు మోడుమీద కూర్చుని ఆమెను గురించే దీర్ఘంగా ఆలోచిస్తున్నాడు. నాగు మల్లి కనబరిచిన ధైర్యసాహసాలేగాక, ఆమె అందచందాలు కూడా అతడి హృదయాన్ని బాగా ఆకర్షించాయి.

“ఏమిటి అంత ఆలోచన? ఇదుగో ఆకురసం..!” అంటూ నాగుమల్లి శిఖి