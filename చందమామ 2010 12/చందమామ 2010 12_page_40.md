గింది. అలా ఎలుగుబంటి పీడను వదిలించుకున్న కోతికి మరే అపాయమూ కలగ లేదు. ఆ తరవాత కోతి తన బూరానూ, విల్లమ్ములనూ విడిచిపెట్టలేదు.

తాను ఇంతకాలమూ పడ్డ శ్రమకు మంచి ఫలితమే దక్కిందని కోతి భావిస్తూ, మరింత ఉత్సాహంతో తన పాత నివాసానికి ప్రయాణం కొనసాగించింది. మధ్యాహ్నం వేళకు కోతికి దాహంవేసింది. మంత్రశక్తి కలిగిన తన వస్తు వులను చెట్టుమీద దాచి, కోతి నీరు తాగడా నికని చెట్టు దిగింది. ఇంతలో ఒక భయంకర మైన తోడేలు అరుస్తూ దానిమీద పడింది. దాన్ని చూడగానే భయంతో వణికిపోయిన కోతి దానితో, ‘నావంటి బక్క ప్రాణిని తింటే నీకేం లాభం? నన్ను ప్రాణాలతో వదిలిపెడితే నీకొక కానుక సమర్పించుకుంటాను సరేనా?’ అని అడిగింది కోతి.

‘ఏమిటా కానుక?’ అని అడిగింది తోడేలు దానికేసి అనుమానంగా చూస్తూ. ‘అదిగో ఆ బలిసిన అడవిపందిని చూశావా? దాన్ని నీకు ఆహారంగా పెడతాను చూసుకో. ముందు నా విల్లమ్ములను తీసుకోనీ’, అంటూ కోతి

చెట్టెక్కి తన విల్లమ్ములను తీసుకుంది. తోడేలు తన సమీపానే ఉండడంతో కోతి దాన్నేమీ చెయ్యలేకపోయింది. తోడేలు చూస్తూండ గానే కోతి అడవిపందిని తన బాణంతో కొట్టింది. దాంతో అంతలావు అడవిపంది కాస్తా కూలి పోయింది. అది చూసి తోడేలు ఆనందంగా అడవిపందిని ఆరగించసాగింది.

కోతి తన బాణాన్ని మళ్ళీ వెనక్కి తీసు కునేముందు చెట్టెక్కి తన బూరాను తెచ్చు కుని తోడేలు దగ్గరకెళ్ళి ఊదసాగింది. తోడేలు ఆ సంగీతం ప్రభావానికి లోబడి, తినడం మానేసి, నాట్యం చెయ్యసాగింది. అప్పుడు కోతి ఒకవంక బూరా ఊదుతూనే అడవి పందికి తగిలిన తన బాణాన్ని వెనక్కి తీసేసు కుంది. ఆ తరవాత నాలుగడుగులు వెనక్కి వేసి అదే బాణం ఎక్కుపెట్టి తోడేలును కొట్టి చంపేసింది.

ఆ విధంగా తోడేలు బాధను వదిలించు కున్న. కోతి ఆ తరవాత తన బూరాకొక తాడు కట్టి తన మెడలోనే వేసుకుని తిరగసాగింది. చాలా రోజులపాటు నడిచాక కోతి తన పాత నివాసస్థలాన్ని చేరుకోగలిగింది.