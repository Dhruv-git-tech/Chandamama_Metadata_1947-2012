## ప్రకృతి మహిమ

కుంతల దేశాధిపతి సుధీరవర్మకు మునులు, రుషులపట్ల అంతగా సదభిప్రాయం ఉండేది కాదు. అనునిత్యం విందు, వినోదాలతో కాల క్షేపం చేస్తూ ప్రజల బాగోగులు అంతగా పట్టించుకునేవాడు కాదు.

ఒకసారి వరుసగా చాలా ఏళ్ళు వర్షాలు కురవక పోవడంతో రాజ్యమంతా కరవు కాటకాలు విలయతాండవం చేశాయి. అదే సమయంలో విద్యానందుడనే మహర్షి తన శిష్యగణంతో సంచరిస్తూ కుంతల దేశం వచ్చాడు. పచ్చదనం ఆనవాళ్ళే లేకమోడు వారిన ప్రకృతిని, తడిలేక ఎండిపోయి బీటలువారిన నేలనీ గమనించాడు విద్యా నందుడు. ప్రజలు రాజధాని వెలుపల ఆశ్రమంలో ఉంటున్న అతని దర్శనార్థం వెళ్ళి తమ గోడు వినిపించారు. తమపై దయ తలచి వర్షాలు కురిసేలా చేయమని బహు దీనంగా వేడుకున్నారు.

ప్రజల కన్నీళ్ళు చూసి చలించిన విద్యా నందుడు మేఘమథనంతో వర్షాలు కురిసేలా చేశాడు. ప్రజలంతా హర్షాతిరేకంతో మహర్షిని వేనోళ్ళ పొగడసాగారు. అంతట విద్యానం దుడు తనను దర్శించేందుకు వచ్చిన జను లను ఉద్దేశించి “మీరంతా నాపట్ల భక్తి, విశ్వాసాలను తలా ఒకపచ్చని మొక్క నాటి, దాన్ని సంరక్షించి పచ్చదనాన్ని వ్యాప్తిచేయటం ద్వారా ప్రకటించండి” అంటూ ఉపదేశిం చాడు.

జనుల నోట విద్యానందుని కీర్తి, గొప్ప తనాన్ని విన్న సుధీర వర్మకి ఆ మహర్షిని చూడాలన్న కుతూహలం కలిగింది. విద్యా నందుని తన వద్దకు తీసుకురావలసిందిగా భటులను పంపించాడు. సుధీర వర్మదురుసు ప్రవర్తనకు ఎంతమాత్రమూ నొచ్చుకోక నిర్మల చిత్తుడైన విద్యానందుడు సుధీరవర్మ కొలు వుకి బయలుదేరాడు.