ఒకనాడు శ్రీనివాసుడు వేటకు తగిన వేషం ధరించి, ధనుర్భాణాలు పట్టుకుని, వకుళమాలిక అనుమతితో వేటకు బయలు దేరాడు. క్రూర జంతువులను వెంటాడుతూ, తనకు తెలియకుండానే నారాయణపురం సమీపంలోని అరణ్యప్రాంతు చేరుకున్నాడు. అక్కడ ఒక మదపుటేనుగు ఆయనకు తార సిల్లింది. శ్రీనివాసుడు ఆ ఏనుగును వెంబ డించాడు. ఘీంకారాలు చేస్తూ, పరుగెడు తున్న ఆ మదగజం రాజుగారి అంతఃపుర ఉద్యానవనంలోకి వెళ్ళిపోయింది.

సరిగ్గా అదే సమయానికి రాకుమారి పద్మావతి చెలికత్తెలతో కలిసి ఉద్యానవన విహారం చేస్తోంది. ఆడుతూ, పాడుతూ పువ్వులు కోసుకుంటున్న పద్మావతీ ఆమె చెలికత్తెలూ అడవి ఏనుగును చూసి భయ పడిపోయారు. గుంపుగా ఒకచెట్టు చాటుకు చేరి ఆందోళనతో కేకలు వేయసాగేరు.

ఏనుగును వెంటాడుతూ వచ్చిన శ్రీని వాసుడువారి భయాందోళనలను గ్రహించి, మదపుటేనుగును ఉద్యానవనం నుంచి అవతలికి తరిమివేశాడు. ఆయన చూపులు పద్మావతిమీద వాలాయి. అతిలోక సౌందర్య వతి అయిన పద్మావతి తొలిచూపులోనే ఆయన హృదయాన్ని గెలుచుకుంది.

కోయదొర వేషంలో ఉన్న శ్రీనివాసుడిని చూసి పద్మావతీ, చెలికత్తెలూ బెదిరిపోయారు. “ఇది అంతఃపుర కాంతలు విహరించే అభ్యంతరవనం. పురుషులు రాకూడదు. వెళ్ళిపో..!” అన్నారు చెలికత్తెలు శ్రీని వాసుడితో.

తొలి చూపులోనే రాకుమారిని వరించాననీ, ఆమెను వివాహం చేసుకుంటాననీ, ఆమె అంగీకారం తెలిపేదాకా వెళ్ళననీ అన్నాడు శ్రీనివాసుడు. రాకుమారి పద్మావతి ముందు అంత ధైర్యంగా మాటలాడుతున్న ఆ కారునలుపు వనవాసి ఎవరో తెలుకోవాల నిపించింది చెలికత్తెలకు. ఎవరో చెప్పమని అతన్ని ప్రశ్నించారు.

“నా పేరు శ్రీనివాసుడు. నాది చంద్ర వంశం. వాసిష్టగోత్రం. నా నివాసం వేంకటా చలం. నా మాతృమూర్తి వకుళమాలిక...” అంటూ తన వివరాలు చెప్పాడు శ్రీనివాసుడు. తనలాగే పేరూ, కులగోత్రాలు చెప్పమని పద్మావతిని అడిగాడు.

పద్మావతి సిగ్గుతో తలవాల్చుకుని ఇలా అంది “నా పేరు పద్మావతి. ధరణీదేవి నా తల్లి. ఆకాశరాజు నా తండ్రి. మాది అత్రిగోత్రం, చంద్రవంశం..."

ఇద్దరి మాటలూ వింటున్న చెలికత్తెలు భయపడిపోయారు. ఉద్యానవనంలోకి