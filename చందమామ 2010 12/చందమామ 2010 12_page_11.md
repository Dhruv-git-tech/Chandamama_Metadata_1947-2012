రాజ్యాన్ని శేఖరుడు పరిపాలించేవాడు.
వాళ్లిద్దరి మధ్యనా గాఢమయిన స్నేహం
ఉండేది...

ఇలా ఉండగా మాధవవర్మకుమార్తె మధుమతికి యుక్తవయసు వచ్చింది. ఒక్కగానొక్క కూతురు కావడంతో మధుమతిని తన రాజ్యానికి వారసురాలిగా పెంచాడు. మధుమతి అందంలో రతీ దేవికి ధీటైనది. మాధవవర్మ ఆమెకు విద్యాబుద్ధులతో పాటు కత్తియుద్ధమూ, గుర్రపు స్వారీ లాంటి యుద్ధ విద్యలలో కూడా మంచి గురువుల దగ్గిర శిక్షణ ఇప్పించాడు. మధుమతి చిత్రలేఖనంలో కూడా మంచి ప్రావీణ్యం సంపాదించింది.

యుద్ధవిద్యలలోనే కాకుండా తన కుమార్తె మధుమతి చిత్రలేఖనంలో కూడా ప్రావీణ్యం సంపాదించినందుకు

మాధవవర్మచాలా సంతోషించాడు. ఆమె గీసిన చిత్రాలను చూసి ఒక రోజు ఆమెను మెచ్చుకుని, “నిన్నుమించిన చిత్రకారుడు మన రాజ్యంలోనే లేడనుకుంటాను” అన్నాడు కూతురితో.

అందుకు మధుమతి నవ్వి, “అలా అనకండి, నన్ను మించిన చిత్రకారుడు మనరాజ్యంలో ఎక్కడో ఉండే ఉంటాడు” అన్నది. అలా అయితే ఆ చిత్రకారుడిని బయటకు రప్పిస్తానంటూ రాజు ఆ రోజునే తన రాజ్యంలో చిత్రలేఖనం పోటీలు జరగబోతున్నాయంటూ రాజ్య మంతటా దండోరా వేయించాడు.

చిత్రలేఖనం పోటీల్లో గెలిస్తే గొప్ప బహుమతిని పొందవచ్చుననే ఆశతో ఆ పోటీకి చాలా మంది హాజరయినారు. పోటీ జరిగింది. చివరకు సుధాముడు అనేవాడు గీసిన చిత్రం అన్నింటికంటే మిన్నగా ఉండి బహుమతి యోగ్యమ యింది. ఆ చిత్రాన్ని మధుమతి కూడా మెచ్చుకుంది. ప్రకటించిన విధంగా సుధాముడికి బహుమతిని ఇచ్చారు.

సుధాముడు బహుమతితో తిరిగి వెళ్లు తున్నప్పుడు మధుమతి అతడిని తన మందిరానికి పిలిపించి అతడు గీసిన చిత్రాన్ని, అతడి చిత్రకళా నైపుణ్యాన్ని మెచ్చుకుంది.

దాంతోసుధాముడు సంతోషించి కొంచె ఎక్కువ సమయం ఇస్తే అంతకంటే అద్భుతమైన చిత్రాలను అవలీలగా గీయగలనని గర్వంగా చెప్పాడు.