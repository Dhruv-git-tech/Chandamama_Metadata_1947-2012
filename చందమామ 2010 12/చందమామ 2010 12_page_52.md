“దయచేసి నేను మీకు సహాయం చేసిన విషయం ఎవ్వరికీ చెప్పవద్దు,” అంటూ నిక్ గింజుకుంటూ బతిమాలాడాడు. “ఎందుకు? ప్రపంచం నీ గురించి ఎందుకు తెలుసుకో కూడదు?” అంటూ ప్రశ్నించాడు ఆ ఇంటి పెద్ద. “వద్దు.. వద్దు..” ఆ అబ్బాయి ఉన్నట్లుండి అరిచాడు. మహా సిగ్గుపడిపోతూ, “మీకు సహాయం చేసింది నేనే అనే విషయం ఎవరికీ చెప్పరు కదూ!” అన్నాడు. చివరకు అమ్మాయిల తండ్రి నిక్ కోరికను అంగీకరించాడు.

నిక్ ఎదిగేకొద్దీ చర్చ్ పట్ల బాగా ఆకర్షితుడయ్యాడు. తన సంపదనంతా అప్పగించి, చర్చిలో బోధకుడిగా చేరాడు.

పారుగూరు మైరా లోని చర్చి బిషప్ చని పోయినప్పుడు ఆ పదవికి అర్హులుగా ప్రతి పాదించబడిన వారిలో నిక్ పేరు కూడా ఉంది. అర్హులైన అభ్యర్థులందరూ మైరాలో చేరారు. బిషప్ను మరుసటిదినం ఎన్నుకుంటున్నట్లు ప్రకటించారు. మరుసటి దినం ఉదయాన్నే మైరాలోని చర్చి వద్దకు నిక్ వెళ్లాడు. చర్చిలోపల ఒకే ఒక్క ముదుసలి ఉన్నాడు.

“ఎవరమ్మానీవు?” అని అతడు కుర్రాడిని ప్రశ్నించేడు.

“నేను నికోలస్ని. ప్రభువు సేవకుడిని.” అని సమాధానమిచ్చాడు నిక్.

ఆ తర్వాత బిషప్గా ఎన్నికయ్యే అవ కాశం కోసం ప్రయత్నిస్తున్న వారంతా చర్చికి వచ్చేసరికి, ఆ పాత ముదుసలి ముందుకు వచ్చాడు. “ఈరోజు చర్చికి మొట్టమొదటి సారిగా వచ్చేవాడే ఈ చర్చికి బిషప్ కావాలంటూ గత రాత్రి నాకు కల వచ్చింది. ఈరోజు పెందలాడే చర్చికి వచ్చాను. చర్చిలోకి మొదటగా ప్రవేశించింది నికోలస్ అనే కుర్రాడు.

ఇతడినే మౌరా బిషప్గా ప్రకటించాలని ప్రతి పాదిస్తున్నాను,” అన్నాడు.

ఈవిధంగా పటారా గ్రామంలో అవసర మైన వారికి బంగారు నాణేల సంచులను అందించిన యువ నిక్ ఇప్పుడు మైరా బిషప్ అయిపోయాడు.

సంవత్సరాలు గడిచాయి. మైరా గ్రామ బిషప్ నికోలస్ పేరు ప్రపంచమంతటా ప్రసిద్ది కెక్కింది. దయాళువుగా, కృతనిశ్చయుడిగా, ప్రభువు నిజమైన సేవకుడిగా ఇతడు పేరు గాంచాడు. అతడి పేరు ప్రఖ్యాతుల దశదిశలా వ్యాపించాయి. నిక్, నికోలస్, సెయింట్ నికోలస్, శాంతాక్లాజ్..! ఈ పదాలన్నీ ఒకే స్వరాన్ని స్ఫురింపించలేదూ.. నిక్ అంటే ఇతడే మరి.