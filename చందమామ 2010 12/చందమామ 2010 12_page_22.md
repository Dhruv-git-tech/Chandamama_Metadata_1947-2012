జరిగి చాలాకాలం అయినా ఆకాశరాజు దంపతులకు సంతాను కలుగలేదు.

పిల్లలు పుట్టనందుకు కుమిలిపోతున్న ఆకాశరాజు తన విచారాన్ని రాజగురువు ముందు వెళ్ళబోసుకున్నాడు. సంతతి కల గాలన్న సంకల్పంతో యాగం చేస్తే పుత్రుడు పుట్టే అవకాశం ఉందన్నాడు రాజగురువు. గురువు సూచన ప్రకారం ఆకాశరాజు యాగశాలకు భూమిని సిద్ధం చేయడానికి బంగారు నాగళ్ళతో దున్నసాగేడు. ఆనేలలో వేయిదళాల పద్మం, ఆ పద్మంలో చిన్నారి బాలికా కనిపించారు. ఆకాశరాజు వెంటనే ఆ బాలికను చేతులలోనికి తీసుకుని, హృదయానికి హత్తుకున్నాడు. బాలికను సాక్షాత్తూ ఆ భగవంతుడే తనకు ప్రసాదించాడనుకున్నాడు.

యాగసన్నాహాలను ఆపివేసి, మందిరా నికి వెళ్ళి బాలికను భార్య ధరణీదేవికి అందించాడు. దైవానుగ్రహంతో లభించిన బాలికను తమ కూతురిగానే భావించారు రాజదంపతులు. నికసించిన పద్మంలాంటి ముఖంతో, పద్మదళాలలాంటి విశాలనేత్రాలతో, సహస్రదళపద్మంలో లభించిన ఆ బాలికకు పద్మావతి అని నామకరణం చేశాడు ఆకాశరాజు. పూర్వం త్రేతాయుగంలో జనక మహారాజుకు యాగ భూమిలో సీతాదేవి లభించిన విధంగా తమకు పద్మావతి లభించిందనుకుని ఆనందంతో పొంగిపోయారు రాజదంపతులు.

పద్మావతితోబాటు అదృష్టం రాజదంపతుల జీవితంలో ప్రవేశించింది. పుత్రికా మేష్టి యాగం చేయకుండానే మహారాణి ధరణీదేవి గర్భవతి అయ్యింది. నవమా

సాలు పూర్తికాగానే ఆమెకు కొడుకు పుట్టాడు. కుమారుడికి వసుదాసుడు అని పేరు పెట్టాడు ఆకాశరాజు.

పద్మావతి, వసుదాసుడూ బాల్యాన్ని ఆటపాటలతో గడుపుతూ, ఆకాశరాజు దంపతుల ప్రత్యేక పోషణలో పెరిగి యవ్వన వంతులయ్యారు. అందాలబరిణె అయిన పద్మావతిని తగిన సౌందర్యవంతుడైన వరుడికి ఇచ్చి వివాహం జరిపించాలనుకున్నాడు ఆకాశరాజు.

యుక్త వయస్కురాలైన పద్మావతి చెలి కత్తెలతో కలిసి ఆటపాటలతో, బొమ్మల పెండ్లిండ్లతో, ఉద్యానవన విహారాలతో ఉల్లాసంగా కాలం గడుపుతోంది. ఒకనాడు ఉద్యానవనంలో పద్మావతిని కలుసుకున్న నారదుడు ఆమె శరీరంమీద ఉన్న శుభలక్షణాలను బట్టి దైవ స్వరూపుడు ఆమె భర్త అవుతాడని జోస్యం చెప్పాడు.