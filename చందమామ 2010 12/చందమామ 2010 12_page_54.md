సమస్య పట్ల దృష్టి సారించవలసి ఉంది.

- సుభద్రా నాయక్, బోయ్ పరిగూడ మండలం

ఈ రోజుల్లో, చాలామంది ప్రజలు తమ స్వంత బాధ్యతలను నెరవేర్చరు గాని ఇతరులను ఏమార్చడంలో తలమునకలై ఉంటారు. వారు తమ ఉనికిని మరుగుపర్చి తాము వికలాంగులం అన్నచందాన వ్యవహరిస్తుంటారు. పైగా, ఉద్యోగాలిప్పిస్తామని వాగ్దానం చేసి ఇతరులను మోసగించే వారు కూడా ఉంటున్నారు. ఇలా వీరు తమ జీవితాన్ని నెట్టుకొస్తుంటారు. బాల విలేకరిగా నేను, ప్రతి ఒక్కరూ నిజాయితీగా పనిచేయాలని, బాధ్యతాయుతమైన జీవితం గడపవలసి ఉంటుందని చెప్పాలనుకుంటున్నాను.

- మధుస్మిత, బోరిగుమ్మ మండలం

మా గ్రామాన్ని ఆనుకుని చికపారా అనే గ్రామం ఉంటోంది. ఆ గ్రామంలో సారాయి అమ్ముతుంటారు. చాలామంది వ్యక్తులు తాగి వచ్చి వారి భార్యలను బాదుతుంటారు. ఆ గ్రామంలో వివిధ వర్గాల ప్రజలు నివసిస్తుంటారు. వీరు అన్ని పండుగలనూ కలిసే చేసుకుంటూంటారు. కాని గ్రామంలో అశాంతి ఉంటోందంటే సారాయే దానికి ఏకైక కారణం. పండుగపూట పూటుగా తాగి కొట్టుకునే వారిని చూస్తే నాకు చాలా బాధగా ఉంటుంది. ఆ గ్రామంలో సారాయి అమ్మకాన్ని నిలిపివేయాలని నేను సూచిస్తున్నాను.

- జీతు మచ్చా, సెమిలిగూడ మండలం

## సమిష్టి చర్చ

మా ప్రాంతంలోని బాల విలేకరులందరం కలిసి మా సమాజంలోని సమస్యలను చర్చించాలని కూర్చున్నాము. మా పాఠశాలకు వెళ్లుతున్నప్పుడు దారిలో వంతెన అడ్డు వస్తుంది. దాన్ని దాటేమేం బడికి వెళ్లవలసి ఉంటుంది. ప్రజలతో పాటు అనేక వాహనాలు కూడా ఆ వంతెనను ఉపయోగిస్తుంటాయి. కొన్నాళ్ల క్రితం ఆ వంతెన కూలిపోయింది. ఇప్పుడు మా పాఠశాల విద్యార్థులు చాలా సమస్యలు ఎదుర్కొంటున్నారు. వాహనాలు ప్రయాణించనందున, ప్రతి ఒక్కరూ ఇప్పుడు నడిచే బడికి వెళ్లాలి. వర్షాల కారణంగా మా ప్రాంతంలోని అనేక రహదారులు పాడైపోయాయి. మా చర్చల్లో భాగంగా, ఇతర ప్రాంతాల పిల్లలు కూడా ఈ సమస్య గురించి మాకు చెప్పారు. నారాయణపట్నంలోని పలు రహదారులు కూడా పాడైపోయాయి. మేం దీనిపై మా పెద్దలతో మాట్లాడినప్పుడు దీనిని పదేపదే ఎదురవుతున్న సమస్యగా చెప్పారు. వర్షాలు కురిసిన తర్వాత ప్రతి సంవత్సరమూ రహదారులకు చిన్నా చితకా మరమ్మతులు చేస్తుంటారని, వచ్చే సంవత్సరం వానలకు ఇవి మళ్లీ పాడవుతుంటాయని గ్రామంలోని పెద్దవారు చెప్పారు.

కాబట్టి మా టీచర్ల సాయంతో ఈ సమస్యలను అధికారుల దృష్టికి తీసుకుపోవడానికి నిర్ణయించుకున్నాము. మనందరం కలిసికట్టుగా వంతెన మరమ్మతులను చేయాలని మా గ్రామ పెద్దలకు చెప్పడానికి నిర్ణయించుకున్నాము కూడా.

- బాల విలేకరులక్షల్, నారాయణ పట్టం మండలం