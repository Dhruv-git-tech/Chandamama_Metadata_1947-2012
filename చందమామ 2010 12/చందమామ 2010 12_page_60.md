ఇలా జరుగుతుందని ముందే ఊహించిన రెండో దొంగ, అదే క్షణంలో గుడి తాళం బద్దలు కొట్టిన దొంగ తల మీద తన దుడ్డుకర్రతో ఫలేల్మని ఒకబాదు బాదాడు. దానితో ఇద్దరూ స్పృహతప్పి కింద పడిపోయారు.

తెల్లవారు జామున నిద్రలోంచి మెలకువ వచ్చిన రమణమ్మ, ఒంటిమీద నగలు లేకపోవడం తెలుసుకుని, ప్రాణం పోయేలా ఒక్క కేక పెట్టి భర్తను నిద్రలేపింది.

శివయ్య బెంబేలు పడిపోతూ, ఉన్నఫఠాన అమ్మవారి గుడికి పరిగెత్తాడు. అక్కడ పక్కన నగల మూటతో ఇద్దరు వ్యక్తులు స్పృహలేకుండా పడి ఉండటం చూసి సంగతి గ్రహించాడు.

శివయ్య మూట విప్పి నగలు తీసి వాటిని అమ్మవారికి అలంకరిస్తూండగా, అక్కడికి రమణమ్మ వచ్చింది.

భార్యను చూసి శివయ్య, ‘‘ఏమే, ఇప్పటికైనా అర్థమయిందా? నాలుగు

రోజుల్లో నగలు తిరిగి ఇవ్వకపోతే, నువ్వు తల పగిలి చస్తావని అమ్మవారన్నది. ఆ మాటలు నేను విన్నాను. కాని, నువ్వు అదంతా, నా భ్రమ అని కొట్టి పారేశావు!'' అన్నాడు.

రమణమ్మ ఒక్కసారిగా అమ్మవారి విగ్రహం ముందు సాప్టాంగపడుతూ, ‘‘అమ్మా, నేను మూర్ఖురాలిని! నీ భక్తు డైన, నా భర్త కారణంగా, నా ఘోర అప రాధం క్షమించి నా ప్రాణాలు నిలబెట్టావు. ఈ క్షణం నుంచి, నేనూ నీ భక్తురాలనే,'' అన్నది.

తరవాత, ఊరు కాపలా వాళ్లు వచ్చి, అప్పుడే స్పృహ వస్తున్న దొంగలిద్దర్నీ న్యాయాధికారి దగ్గిరకు లాక్కుపోయారు. న్యాయాధికారి వారిద్దరికీ కఠిన దండన విధించాడు.

ఇది జరిగాక రమణమ్మతన గయ్యా శితనం మాని, భర్త చెప్పినట్టు వింటూ అతడితో పాటు అమ్మవారికి సేవలు చెయ్యసాగింది.