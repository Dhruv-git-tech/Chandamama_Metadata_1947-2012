ముందుగా దేశదేశాల్లో ప్రసిద్ధులైన శిల్పుల గురించి విచారించండి. వారిలో అత్యంత సమర్థుడైన శిల్పికే ఈ పని అప్పచెప్పండి. అన్నింటికన్న ముఖ్యం - ఆ విగ్రహ ప్రతిష్ట, ఆయన రాబోయే జన్మదినోత్సవం నాడు జరిగే విధంగా చూడండి,” అన్నాడు.

మార్తాండుడు, ఆస్థాన చిత్రకారుడి చేత రుద్రాక్షుడి చిత్తరువు తయారు చేయించాడు. తరవాత ఆ చిత్తరువును, ఆవంతీనగరంలో ఉన్న మల్హణాచారి అనే సుప్రసిద్ధ శిల్పికి పంపుతూ ఒక లేఖ జతపరిచాడు.

ఆ లేఖలో ఆయన, “ఈ చిత్తరువు చతురంగపురాన్నేలే చంద్రహాస మహా రాజుగారి గురువులైన రుద్రాక్షులవారిది. సాధ్యమైనంతత్వరగా విగ్రహాన్ని తయారు చేసి తీసుకురండి. శిల్పాన్ని తయారు చేసేటప్పుడు, ఒక ముఖ్య విషయం మాత్రం గుర్తుంచుకోండి: రాజగురువు సర్వసంగ పరిత్యాగి!” అని తెలియపరిచాడు.

రుద్రాక్షుడి జన్మదినోత్సవానికి కొంచెం ముందుగా, మల్హణాచారి రాజగురువు విగ్రహాన్ని తయారుచేసి, చతురంగ పురానికి తీసుకుపోయాడు.

మంత్రి ఆ సంగతి రాజుకు తెలియ పరచగానే, ఆయన ఎంతగానో సంతో షించి, తాను స్వయంగా జన్మదినోత్సవం నాడు, విగ్రహప్రతిష్ట చేయదలిచినట్లు చెప్పాడు.

అనుకున్న రోజు మంగళవాయిద్యాల మధ్య రాజు విగ్రహానికి ఆచ్చాదనగా ఉన్న పట్టు వస్తాన్ని తొలగించగానే, రుద్రాక్షుడు. దానికేసి తేరి పారచూసి, పట్టరాని ఆగ్రహావేశంతో, “రాజా, ఇది నా శిలా విగ్రహమా? కంచుకాగడా వేసినా ఇందులో ఎక్కడా నా పోలికలు కనిపించవు.!” అన్నాడు.

రాజు, ఆ మాటలకు ముఖం చిన్న బుచ్చుకుని మార్తాండుడికేసి చూశాడు. మంత్రి మార్తాండుడు వినయంగా “ప్రభూ, ఈ విగ్రహాన్ని తయారు చేసింది, ప్రఖ్యాత శిల్పి అయిన మల్హణాచారి. అపురూపమైన కళాఖండాల నెన్నిటినో చెక్కి, తనకు మరెవరూ సాటి రారన్న ఖ్యాతి రావడంతో, అతడిలో బాగా అహంకారం తల ఎత్తినట్లుంది. విగ్ర