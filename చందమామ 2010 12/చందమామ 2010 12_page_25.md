ప్రవేశించిన విషయం రాజుగారికి తెలిస్తే కఠినంగా శిక్షిస్తాడనీ, వెంటనే వెళ్ళిపొమ్మనీ శ్రీనివాసుడిని హెచ్చరించారు. పద్మావతి సౌందర్యాన్ని చూస్తూ మైమరచిపోయిన శ్రీనివాసుడు చెలికత్తెల మాటలను పట్టించుకోలేదు.

పద్మావతి రెప్పపాటు లేని కళ్ళతో శ్రీని వాసుడినే చూస్తోంది. నీలిమేఘంలాంటి శరీర వర్ణం. ఎత్తయిన భుజాలు. పొడవుగా, మోకాళ్లదాకా ఉన్న అందమైన చేతులు, విశాలమైన వక్షస్థలం. పెద్ద పెద్ద కళ్ళు. చిరునవ్వులు చిందిస్తున్న పెదవులు. శ్రీని వాసుడి సౌందర్యాన్ని చూస్తూ పద్మావతి మైమరచిపోయింది. చెలికత్తెలు పద్మావతి చేతులు పట్టుకుని అంతఃపురంవైపు నడి పించారు. చెలికత్తెల బలవంతంమీదవెళ్తున్న పద్మావతి శ్రీనివాసుడివైపే చూస్తోంది. పద్మా వతి కనుమరుగయ్యేదాకా మైమరచి నిలిచి ఉన్న శ్రీనివాసుడు బరువుగా నిట్టూర్చి ఉద్యానవనంలోంచి అవతలికి నడిచాడు.

వేంకటాద్రి మీద ఉన్న తన నివాసానికి చేరుకున్న శ్రీనివాసుడు రాకుమారి పద్మా

వతి మీద మొలకెత్తిన అనురాగంతో పిచ్చి వాడిలా అయిపోయాడు. అన్నమూ, నీళ్ళూ ముట్టకుండా పద్మావతి గురించే ఆలోచిస్తూ ఉండిపోయాడు.

అతని పరధ్యానానికి కారణమేంటో తెలుసుకోవడానికి వకుళమాలిక ప్రయత్నించింది. ఆమె ఎన్ని ప్రశ్నలు వేసినప్పటికీ శ్రీనివాసుడు సమాధానం చెప్పలేదు. చాలా సేపటికి మౌనం వీడి, తన పరధ్యానానికి కారణమేంటో వివరించాడు.

వేటకు వెళ్ళిన తాను మదపుటేనుగును వెంబడిస్తూ, అంతఃపుర ఉద్యానవనం చేరుకున్న సంగతీ, అక్కడ పద్మావతిని చూసి, మనసుపడిన సంగతీ చెప్పాడు శ్రీనివాసుడు. “పద్మావతి నా మనస్సును పూర్తిగా ఆక్రమించింది. ఆమెను వివాహ చేసుకోవాలని నిశ్చయించుకున్నాను. పద్మా వతిని కాకుండా మరొకరిని పెళ్ళి చేసుకోలేను” అన్నాడు వకుళమాలికతో.

అతని మనసు దోచిన పద్మావతి ఎవరో, ఆమె తల్లిదండ్రులు ఎవరో వివరంగా చెప్పమని అడిగింది వకుళమాలిక.

T డిసెంబర్ 2010

26

చందమామ