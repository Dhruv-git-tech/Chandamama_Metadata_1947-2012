హద్దులు దాటి పారుగున ఉన్న మాళవ రాజ్యంలోకి ప్రవేశించినట్లూ, అక్కడ పచ్చికమైదానంలో ఒక రాకుమారుడు కుంచెతో ప్రకృతి చిత్రాన్ని గీస్తున్నట్లూ, తనని చూసి తన అందానికి ముగ్ధుడై తనని ప్రేమించానని, పెళ్లి చేసుకుంటా ననీ అన్నట్లు ఆమెకు కనిపించింది.

తనకు వచ్చిన కల ఎంతవరకు నిజమో తెలుసుకుందామని తెల్లారిన తర్వాత మధుమతి గుర్రమెక్కి వెళ్లి మాళవరాజ్యం లోకి ప్రవేశించింది. మాళవ రాజ్యంలో ప్రకృతి అత్యంత రమణీయంగా ఉంది. పచ్చికమైదానాలు ఎత్తుగా పెరిగినచెట్లూ, చల్లనిగాలీ ఆమెకు ఆహ్లాదకరంగా తోచాయి. మధుమతి అలా గుర్రంమీద వెళుతున్నప్పుడు ఒక బండరాయి మీద కూర్చుని అక్కడి ప్రకృతి శోభను చిత్రంగా

గీస్తున్న ఒక అందమైన యువకుడు కనిపించాడు.

అక్కడకు వెళ్లి గుర్రం దిగి నిలబడింది మధుమతి. ఆ యువకుడు ఆమెను ఆపాదమస్తకం చూసి, “భువికిదిగివచ్చిన రతీదేవిలా ఉన్నావు, ఎవరు నువ్వు?” అనడిగాడు.

మధుమతి తన గురించి చెప్పి ఆ యువకుడి గురించిన వివరాలను అడిగింది. ఆ యువకుడు తనని మాళవ దేశ యువరాజు విక్రముడిగా చెప్పుకున్నాడు.

తర్వాత విక్రముడు, మధుమతి రాక గురించి అడిగినప్పుడు క్రితం రాత్రి తనకు వచ్చిన కల గురించి చెప్పింది.

“ఆశ్చర్యంగా ఉంది. నమ్మలేకపోతు న్నాను. అంతా నా కలలో వచ్చినట్లుగానే ఉంది” అన్నది మధుమతి. విక్రముడి అందానికి ముగ్ధురాలవుతూ.

“ఇదేదోదైవ నిర్ణయంలా తోస్తున్నది. మొదటి సారిగా నిన్ను చూసినప్పుడే నీ మీద నాకు ప్రేమ కలిగింది. నీకు అభ్యం తరం లేకపోతే మనిద్దరం పెళ్లి చేసు కుందాం” అన్నాడు విక్రముడు.

“క్షమించండి. నా పెళ్లి నా చేతుల్లో లేదు. మా నాన్నకు మన ప్రేమ విషయం చెబుతాను. ఆయన అంగీకరిస్తే మనం తప్పుకుండా పెళ్ళి చేసుకుందాం” అన్నది మధుమతి.

విక్రముడు సరేనన్నాడు.

మధుమతి వెనక్కు మళ్లింది. ఆపైన కొన్ని రోజులకు మరోసారి విక్రముడిని