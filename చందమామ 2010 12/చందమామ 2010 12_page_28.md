తీసుకుపోయారు. రాణికి చికిత్స చెయ్య
టానికి రాజు అనుమతించాడు. బ్రాహ్మణుడు రాణి చెయ్యి తాకగానే విషం విరిగి
పోయి, రాణి కళ్ళు తెరిచింది. రాజు పర
మానందభరితుడై, బ్రాహ్మణుడికి అంతు
లేని కానుకలిచ్చి, “అయ్యా.. మీకు ఆ
నగలు ఎలా వచ్చాయి?” అని అడిగాడు.
బ్రాహ్మణుడు జరిగినదంతా చెప్పాడు. రాజు,
స్వర్ణకారుడికి శిక్ష విధించి, బ్రాహ్మణ్ణి తన
మంత్రిగా నియమించాడు. బ్రాహ్మణుడు తన
భార్యనూ, బిడ్డలనూ తెచ్చుకుని, వారితో
సుఖంగా ఉన్నాడు.

పింగళకానికి కృతఘ్నుడి కథ చెప్పి
దమనకం ఇంకా ఇలా అన్నది:

“మిత్రుడు, గురువు, బంధువు, రాజు నేరం చేస్తే దండన పొందాలని మనువు చెప్పాడు. మహారాజా.. ఈ ఎద్దు ద్రోహి. అతనితో పాత్తు పాములపుట్టపై శయనించటంలాంటిది, తగలబడుతున్న ఇంట నివసించటం లాంటిది.”

“నువ్వు చెప్పినది నిజమే మిత్రమా.
అందుచేత అతన్ని హెచ్చరిస్తాను” అన్నది

పింగళకం. “ఏమిటీ? హెచ్చరించటమా! అలాంటి వాడిపట్ల తక్షణ చర్యలే తప్పమాటలు పనికిరావు. నల్లి కథలోలాగా ఇతన్ని తక్షణం చంపి పారెయ్యాలి” అన్నది దమనకం.

“ఏమిటా కథ?” అని పింగళకం అడి
గింది.

దమనకం ఇలా చెప్పింది:

నల్లి కథ

పూర్వం ఒకరాజు ఉండేవాడు. అతనికి
ఉత్తమమైన శయనాగారం ఉండేది.
అందులో అత్యంత సుఖప్రదమైన పరుపు
ఉండేది. ఆ పరుపు ముడతలలో, తెల్లని
దుప్పటికింద దాగి మందవిసర్పిణి అనే
ఆడపేను జీవిస్తూ, రోజూ పక్కలు పరిచేట
ప్పుడు తెలివిగా తప్పించుకునేది. దుప్పట్లు
మార్చేటప్పుడు పరుపులో దాక్కునేది. రాత్రి
పూట రాజు వచ్చి పడుకుని నిద్రపోగానే,
ఆ పేను రాజు తలలో ప్రవేశించి, నిద్రా
భంగం కలుగకుండా ఆయన రక్తం తాగేది.
ఇలా రాచనెత్తురు తాగి ఆ పేను తెగబలిసి,
సుఖంగా జీవిస్తూ వచ్చింది.