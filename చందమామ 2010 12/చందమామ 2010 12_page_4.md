ప్రియమిత్రులారా!!!

మనం కాస్తవిశ్రాంతిగా కూర్చుని దీపావళి మధురస్మృతులను తల్చుకుంటున్నప్పుడు, 2010 సంవత్సరం ముగుస్తోందని గుర్తు కొస్తుంది. ప్రతి సంవత్సరము ఇలానే జరు గుతూ ఉంటుంది, ఈ సంవత్సరం మరీ రెప్పపాటు కాలంలోనే గడిచిపోయినట్లు కనిపిస్తోంది. మన గత స్మృతులలోకి తొంగి చూస్తూ, దేశ స్థితిగతులకు, వ్యక్తులకు సంబంధించి కూడా ఈ సంవత్సరం ఎలా సాగిందో కాస్త చూద్దాం.

మనం ఐసీసీ ర్యాంకింగ్స్ లో టెస్ట్ క్రికెట్ లో ప్రథమస్థానంలో నిలిచాం. కొన్ని సంవత్సరాల క్రితం వరకు మనం ప్రపంచ క్రికెట్ లో అధోగతిలో ఉంటూవచ్చిన పరిస్థితిని చూస్తే నిజంగా ఇది అద్భుత విజయమేనని చెప్పాలి. ఆస్ట్రేలియాపై దీటైన విజయం తోటే మన క్రికెట్ జట్టు ఈ ర్యాంకును కొనసాగించగలగింది. ఈ విజయం తర్వాత మనం కామన్‌వెల్త్‌గేమ్స్‌లో పతాకాల సంఖ్య విషయంలో నంబర్ టూ స్థానాన్ని సాధించడం ద్వారా తీసిపోని ప్రదర్శనను చూపించాము. నిజంగానే క్రీడలకు సంబంధించి నంతవరకు ఈ ఏడు మన దేశానికి మరపురాని సంవత్సరం. ప్రపంచ బ్యాడ్మింటన్ లో 3వ ర్యాంకింగ్‌కు చేరుకోవడం ద్వారా సైనా నెహ్వాల్ దేశం గర్వించేలా చేసింది.

గత సంవత్సరం వర్షాభావ పరిస్థితులను చవి చూసిన తర్వాత ఈ సంవత్సరం వరుణుడు మనలను కరుణించినట్లే లెక్క. దేశం మొత్తంలో సాధారణ వర్షపాతాన్ని మించి వానలు కురవడం మరీ సంతోషకరం.

నూతన సంవత్సరంలో కూడా మనం సాధించిన దానికంటే మరింత బాగా కృషి చేద్దామని మళ్లీ ప్రతిన పూనుదాం రండి. ఆ విధంగా సంవత్సరం గడిచే కొద్దీ మనం మరింత మెరుగుదల సాధిస్తూ ఉత్తమ పౌరులుగా రూపొందగలం.

క్రీస్తు జన్మదినమైన క్రిస్మస్‌ని మనం డిసెంబర్ 25న జరుపుకుంటాము.

మీరు ఈ క్రిస్మస్‌ని ఎలా జరుపుకున్నారో తెలుసుకోవాలని కుతూహలపడుతు న్నాము. మీ క్రిస్మస్ అనుభవాల విశేషాలను మాకు వివరిస్తూ ఉత్తరాలు, ఈమెయిల్స్ పంపగలరు.

- సంపాదకులు