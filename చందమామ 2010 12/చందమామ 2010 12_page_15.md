తర్వాత ఒకరితో ఒకరు హోరాహోరీగా యుద్ధం చేశారు. చివరకు విక్రముడు, మాధవుడి చేతిలోని కత్తిని పడగొట్టి కత్తి యుద్ధంలో విజయం సాధించాడు. మధు మతి కళ్ళతోనే సంతోషాన్ని వ్యక్తం చేసింది.

మాధవవర్మ విక్రముడిని విజేతగా ప్రకటిస్తూ మధుమతికి విక్రముడికి వివాహం జరిపించబోతున్నట్లు ప్రకటించాడు. అప్పుడు విక్రముడు తను మధు మతిని పెళ్లాడబోవటం లేదని చెప్పి అక్కడి నుంచి వెళ్ళిపోయాడు.

ఈ కథంతా చెప్పి శవంలోని బేతాళుడు “రాజా పోటీలో విజయం సాధించి కూడా విక్రముడు తను ప్రేమించిన మధుమతిని పెళ్లాడటానికి ఎందుకు నిరాకరించాడు? అంతగా పరాక్రమంలేని మనిషిని ఓడించి మధుమతిని పెళ్లాడటమేమిటన్న చుల కన భావమా? కేవలం ఒక ఆడదాని కోసం కత్తియుద్ధం చేయవలసి వచ్చినందుకా? ఈ ప్రశ్నకు తెలిసీ సమాధానం చెప్పకపోయావో, నీ తల పగిలిపోతుంది” అన్నాడు.

దానికి విక్రమార్కుడు, “విక్రముడు కేవలం పరాక్రమవంతుడే కాదు సునిశిత జ్ఞానం కూడా ఉన్నవాడు, మాధవుడితో పోటీకి తలపడబోయే ముందు మధు మతిని చూసినప్పుడు ఆమె కళ్ళలో స్పష్టంగా ఓటమి భయం కనబడింది. తన వీరత్వం గురించి, కత్తి తిప్పడంలో తన ప్రావీణ్యం గురించి ముందే తెలిసి కూడా మధుమతి కళ్లలో భయం కనబడిందంటే ఆమెకు మనసులో ఏ మూలనో తన శౌర్యం గురించి కొంచెం సంశయం ఉండి ఉండాలి. అందుకే కత్తియుద్ధంలో విజయం సాధించి కూడా, తన వీరత్వం పట్ల పూర్తి నమ్మకం లేని మధుమతిని పెళ్ళి చేసుకోవడాన్ని విక్రముడు నిరా కరించాడు.” అని ముగించాడు విక్రమార్కుడు.

రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై తిరిగి చెట్టెక్కాడు. -(కల్పితం)

[ఆధారం : ప్రతాప రవిశంకర్]

T డిసెంబర్ 2010

16

చందమామ