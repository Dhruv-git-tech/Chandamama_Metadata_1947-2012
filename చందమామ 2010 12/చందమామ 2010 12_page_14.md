కలుసుకున్నది. మాటల సందర్భంలో విక్రముడికి కత్తి యుద్ధంలో మంచి ప్రావీణ్యం ఉందని తెలుసుకుంది. అత డితో ఒకసారి కత్తియుద్ధం చెయ్యాలని ఉందని చెప్పింది.

విక్రముడు ఆమెతో కత్తియుద్ధానికి సిద్ధపడ్డాడు. ఇద్దరూ కత్తులు కలిపారు. పోటాపోటీగా యుద్ధం చేశారు. విక్రముడు మెరుపు వేగంతో కత్తిని కదిలించాడు. అతడి ధాటికి మధుమతి తట్టుకో లేకపోయింది. తన ఓటమిని అంగీకరించింది. తనకు కాబోయే భర్త గొప్ప పరా క్రమవంతుడని మురిసిపోయింది.

విక్రముడిని కలిసిన ఈసారి కూడా అతడితో తన ప్రేమ గురించి మధుమతి తండ్రికి చెప్పలేదు. ఈ సంగతి తెలియని మాధవవర్మకూతురికి పెళ్లిప్రయత్నాలు చేయనారంభించాడు.

మధుమతి అందచందాల గురించి విన్న అవంతీ రాకుమారుడు మాధవుడు ఒక రోజు మాధవ వర్మ కొలువు తీరి ఉండగా వచ్చాడు. అతడు తనను పరిచయం చేసుకుని మధుమతిని తను పెళ్ళాడగోరుతున్నట్లు చెప్పాడు. ఆ సమయంలో తండ్రిపక్కనే ఉన్నమధు మతి, విక్రముడితో తన ప్రేమ గురించి చెప్పి అతడితో పెళ్లికి తను ఇష్టపడుతు న్నట్లు చెప్పింది.

మాధవవర్మ ఆలస్యం చెయ్యకుండా ఒక సైనికుడితో విక్రముడికి కబురు పంపాడు.

విక్రముడు రాగానే, “మీరిద్దరూ మధుమతిని పెళ్ళాడటానికి పోటీ పడు తున్నారు. కానీ మధుమతిని చేపట్టి నాకు అల్లుడయ్యేవాడు కత్తి యుద్ధంలో గొప్ప వీరుడై ఉండాలని నా కోరిక. అందుకని ఇప్పుడు మీరిరువురూ కత్తియుద్ధం చెయ్యండి. ఎవరు గెలిస్తే వాళ్లకు మధు మతితో పెళ్లి జరిపిస్తాను,” అన్నాడు మాధవవర్మ.

అందుకు ఇద్దరూ అంగీకరించారు.

మందిరంలో పోటీ మొదలయింది. ఇద్దరూ ఒరల్లోనుంచి కత్తులు దూశారు.

మాధవుడితో కత్తిని కలపబోయే ముందు విక్రముడు, మధుమతి కేసి చూశాడు. ఎందుకో ఆమె కళ్ళలో ఒక విధమైన భయం కనబడింది. విక్రముడు ఆశ్చర్యపడ్డాడు.