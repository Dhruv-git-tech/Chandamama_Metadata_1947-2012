భ్రమపడ్డావు. నేను మాత్రం, ఈ నగలు ఇచ్చేది లేదు!” అన్నది.

ఇకపై నా భార్యను కాపాడే భారం నీదే నమ్మా!” అని శివయ్య, అమ్మవారికి మనసులోనే మరొకసారి మొక్కుకు న్నాడు.

మూడురోజులు గడిచాయి. రమణమ్మ మాత్రం తన ఒంటి మీదినుంచి అమ్మవారి నగలు తీయలేదు. శివయ్యకు అమ్మవారి మాటల మీద గురి ఏర్పడి, కంగారు పడిపోసాగాడు.

ఆ రాత్రి రమణమ్మ నగలు తీయ కుండానే నిద్రపోయింది. సరిగా అర్ధ రాత్రి వేళ శివయ్య ఇంట ఒక దొంగ ప్రవేశించాడు.

వాడు బాగా నిద్రమత్తులో ఉన్న రమణమ్మ ఒంటి మీది నగలన్నీ బహు చాక చక్యంగా తస్కరించాడు. తరవాత, వాడు ఆ నగలమూటతో అమ్మవారి గుడి కేసి బయలుదేరి వెళ్లాడు.

దొంగ ప్రయత్నమేమంటే - పనిలో పనిగా అమ్మవారి నగలు కూడా దొంగి లించాలని. కాని, వాడు గుడిముందుకు వెళ్లేసరికి, గుడి తాళం బద్దలు కొట్టబడి తలుపులు బార్లా తెరిచి ఉన్నవి.

అది చూసి వాడు చాలా ఆశ్చర్య పడ్డాడు. తనకన్న ముందే ఎవడో గుడిలో జొరబడ్డాడని గ్రహించి, కడుజాగ్రత్తగా చేతిలో ఉన్న దుడ్డుకర్రను బలంగా గుప్పిట బిగించి పట్టుకుని, గుడిలోకి వెళ్లాడు.

అయితే, అంతకు ముందే గుడితాళం బద్దలు కొట్టి లోన ప్రవేశించిన మరొక దొంగ, అమ్మవారి విగ్రహానికి నగలు లేక బోసి పోవడం చూసి గతుక్కుమన్నాడు.

వాడికి ఆ నగలను అప్పుడే మరెవడో దోచుకుపోవడమో లేక రక్షణ కోసం పూజారి ఇంటికి తీసుకుపోవడమో జరిగి ఉంటుందన్న అనుమానం కలిగింది. చేసేదేమీ లేక వాడు నిరాశతో బయటకు వస్తున్నాడు.

సరిగ్గా ఆ సమయంలో వాడికి నగల మూటతో లోపలికి వస్తున్న దొంగ కంట బడ్డాడు. వెంటనే వాడు చేతిలో ఉన్న దుడ్డుకర్రను పైకెత్తి, “ఒరే, నా కన్న ముందే వచ్చి నగలు దోచుకుని మూట కట్టావన్నమాట!” అంటూ దొంగ తల మీద కొట్టాడు.