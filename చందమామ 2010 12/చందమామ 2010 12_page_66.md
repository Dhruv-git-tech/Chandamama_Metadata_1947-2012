- అలా తయారు చేశాను. ఇందుకు మన్నించకోరతాను. అతి త్వరలో, మంత్రి గారు పంపిన చిత్తరువులో ఉన్న విధంగా, మరొకవిగ్రహాన్ని తయారు చేసి సమర్పించగలను,” అన్నాడు.

“అలాగే చెయ్యి. కాని, పని మాత్రం చాలా త్వరగా పూర్తవ్వాలి.” అన్నాడు రాజు.

మల్హణాచారి, రాజుకు నమస్కరించి వెళ్లబోతూండగా రుద్రాక్షుడు అతడిని ఆపి రాజుతో, “ఆ విగ్రహంలో ఎటువంటి మార్పూ అవసరం లేదు. అంతేకాదు. దాన్ని ఇంత ఆర్భాటంగా నగరమధ్యంలో ప్రతిష్టించవలసిన అవసరం కూడా లేదు.” అన్నాడు.

ఆ మాటలకు అందరూ ఆశ్చర్యపోతూ చూసేంతలో రుద్రాక్షుడు, “చంద్రహాసా! అలౌకిక విషయాల్లో నేను ఎంతో కొంత జ్ఞానసముపార్జన చేశాను. అలాంటి నేను లౌకిక విషయాలలో అమరానికి మించిన జోక్యం కల్పించుకుంటూ, చాలామందికి బాధ కలిగించాను. అందువల్ల, నా నిజ

రూపం మరుగున పడిపోయింది. ఆ సంగతి మీలో చాలామంది గుర్తించే ఉంటారు. అవునా!” అన్నాడు.

ఆ ప్రశ్నకు ఎవరూ వెంటనే జవాబివ్వ లేదు. కొంతసేపటికి రుద్రాక్షుడు మంద హాసం చేసి, “మంత్రి మార్తాండుడు, శిల్పి మల్హణాచారి ద్వారా, మరుగయి పోయిన నా నిజరూపాన్ని వెలికి తీసి, నాకు ఎంతో మహాపకారం చేశాడు. ఆయన వంటి సమర్ధులైన మంత్రులూ, ఇతర రాజోద్యోగులూ నీకు సహాయంగా ఉండగా, నా అవసరం ఇక ఈ రాజ్యానికి లేదు. వెలుగులోకి వచ్చిన, నా నిజరూపం మళ్లీ మకిలి పట్టి పాడైపోకుండా ఉండా లంటే - భగవదారాధనకు మించి నేను చేయగలిగింది మరొకటి లేదు. నన్ను తీర్థయాత్రలకు పంపే ఏర్పాట్లు ఇప్పుడే చేయించు,” అన్నాడు.

ఆ మర్నాడే రుద్రాక్షుడు రాజప్రసాదం విడిచి తీర్థయాత్రలు చేసేందుకు బయలు దేరి వెళ్లిపోయాడు.