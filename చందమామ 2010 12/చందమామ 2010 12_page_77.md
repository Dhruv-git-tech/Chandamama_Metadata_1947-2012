# భారత దర్శిని

## 162 మంది సభ్యుల మహా కుటుంబం

ఈ మహా కుటుంబాన్ని బక్తాంగ్‌కు 100 కిలోమీటర్ల దూరంలో మనం చూడగలం. కుటుంబ పెద్ద, మరియు ఛనా తెగ నేత జివోనాకు 66 ఏళ్లు నిండాయి. ఇతడికి 38 మంది భార్యలు 94 మంది పిల్లలు ఉన్నారు. వీరిలో కొందరికి పెళ్లిళ్లయిపోయి పిల్లలు కూడా పుట్టారు. చువాన్ థట్ రన్ లేదా ‘కొత్త తరం’ అని పేరున్న భవంతిలో వీరంతా కలిసి జీవిస్తున్నారు. వీరంతా విడివిడిగా గదులు కలిగి ఉన్నప్పటికీ ఒకే వంటశాలను పంచుకుంటుంటారు.

వారు ఒక సారి భోంచేయడానికి 30 నుంచి 35 కేజీల బరువుండే పందిని సిద్ధం చేస్తారట. ఒక్కసారికి 50 కేజీల బియ్యం వండుతారు. ఈ తెగ సభ్యుల సంఖ్య 3,000. వీరంతా 350 ఇళ్లలో నివసిస్తుంటారు. ఈ తెగలోని అధిక శాతం సభ్యులు బక్తాంగ్ గ్రామంలోనే ఉంటున్నారు. నిజంగానే ఇది మహా కుటుంబం కదూ!

## ఏడుపులో పోటీ

ఒరిస్సాలోని కోణార్క్‌లో అర్కశ్రీ సంస్థ నిర్వహించిన పోటీలో 20 మంది స్త్రీలు పాల్గొని ఏడవసాగారు. పోటీలో పాల్గొన్నవారు పెళ్లయ్యాక తమ పుట్టినిల్లుకు వీడ్కోలు పలికే విషాదాన్ని గుర్తు చేసుకుంటూ పద్యాలతో ఏడుపు మొదలెట్టారు.

పెళ్లయిన అమ్మాయి పుట్టింటి నుంచి అత్తగారింటికి వెళ్లేటప్పుడు విలపిస్తూ పద్యం చదవడం ద్వారా తనను తాను ఆవిష్కరించుకుంటుందని పాత సామెత ఉంది. కను

మరుగైపోయిన ఈ సంప్రదాయాన్ని తిరిగి వెలుగులోకి తీసుకురావడం కోసం అర్కశ్రీ సంస్థ ఈ ఏడుపు పోటీని నిర్వహిం చింది.

పోటీలో భాగంగా నిర్వాహకులు పద్యాల పుస్తకాలను అందించారు. నిజం గానే పోటీ చాలా వినోదాన్ని అందించింది. పైగా, యువతులు శాస్త్రాక్షంగా ఏడ్చే కళను నేర్చుకున్నారు కూడా.