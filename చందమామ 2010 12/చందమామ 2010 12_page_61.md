తగిన వైద్యం

అంగదేశు రాజుకు ఊబకాయం పెను సమస్యగా మారింది. ఆయనచేత కషాయాలూ, మాత్రలూ మింగిస్తున్నారు. కానీ వ్యాధి తగ్గడం లేదు. ఔషధాలు సేవించి, సేవించి రాజుకు క్రమంగా రుచిని గ్రహించే శక్తి కూడా తగ్గిపోయింది. అందువలన తనకు వైద్య సహాయం అందించేవారు కషాయాలూ, మాత్రలూ తనచేత మింగించరాదనీ రాజు ఒక నియమం పెట్టాడు.

వైద్యులు తెల్లబోయారు. రాజు ఊబకాయం తగ్గించటం తమవలన సాధ్యంకాదని ప్రకటించారు. రాజు వ్యాధి సంగతి తెలిసి అంగరాజ్యం మీద దండెత్తి రాజ్యాన్ని వశపర్చుకునేందుకు ఆయన శత్రురాజులు తమ ప్రయత్నాలు ప్రారంభించారు. రాజు ప్రకటన తెలుసుకున్న తర్వాత కూడా అంగరాజ్యపు సరిహద్దు కొండ ప్రాంతాల నుంచి ఒక వైద్యుడు ఆయన జబ్బును బాగుచేస్తానని కబురు పంపించాడు.

రాజుకు అరికాలిమంట నెత్తికెక్కింది. ఒక రాజుకు కబురు పంపేటంతధైర్యం ఆ వైద్యుడి కెలా వచ్చిందో తెలుసుకోవాలని తన పరివారాన్ని అతడివద్దకు పంపించాడు. అతడ్ని వెంటపెట్టు కుని రామలసిందిగా కూడా ఆదేశించాడు రాజు.

పరివారం ఆ వైద్యుడిని ఎట్టకేలకు పట్టు కుంది. పండుముసలి వయస్సులో ఉన్నాడు ఆ వైద్యుడు. రాజుపట్ల అమర్యాదతో ప్రవర్తించినందుకు సంజాయిషీ అడిగాడు పరివారంలోని ముఖ్యుడు.

“రాజుకి నేను మర్యాద ఇవ్వడం కావాలా..? తగిన వైద్య చికిత్స అందించటం కావాలా..?” అడిగాడు వైద్యుడు. అతడు అడిగిన తీరుకు పరివారం ముఖ్యుడు గాభరాపడ్డాడు. “రాజు మాకొండ ప్రాంతాలకు వస్తేనే వైద్య చికిత్స ప్రారంభిస్తానని తెలియపరచండి” అన్నాడు వైద్యుడు.

పరివారం అతనిని పొగరుబోతుగా జమకట్టింది. “రాజుగారే ఇక్కడికి రావాలా..?