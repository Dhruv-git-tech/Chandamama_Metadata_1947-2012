శిఖిముఖి ఇలా ఆలోచిస్తూ ఎలుగు బంటూ, నాగుమల్లుల వెనక కొండ లోయలో ఉన్న అరణ్యంలోకి చాలా దూరం పరిగెత్తాడు. చివరకు ఎలుగు బంటు బాగా అలసిపోయినట్టుంది. అది ఒక టేకుమాను పక్కన నిలబడి కోరలు చాస్తూ, చిన్నగా గోండ్రించ సాగింది. నాగుమల్లి ఒగర్చుతూ దాన్ని సమీపించి చేతిలోని ఈటెతో దాని గుండెలమీద పొడవబోయింది. కానీ, ఎలుగుబంటు ఆదెబ్బతప్పుకుని మాను వెనకకుపోయి భీకరంగా గోండ్రిస్తూనిల బడింది.

ఆ సమయంలో శిఖిముఖి, నాగు మల్లిని సమీపించాడు. నాగుమల్లి అతడి రాకను చూసీ, చూడనట్టు తల పక్కకు తిప్పుకుని ఎలుగుబంటిమీద ఈసారి

ఈటెతో కలియబడేందుకు, దానికేసి ఒక్కొక్క అడుగే వేయసాగింది.

“మల్లీ.. దానికి మరీ దాపులకు వెళ్ళకు. పారిపోయే ఆశ లేనప్పుడు క్రూరమ్మగం ఎంత సాహసం చేయగలదో, నీకు తెలీదా?” అన్నాడు శిఖిముఖి.

“ఆహా.. తెలీదు! శబరకు ర్రాడొచ్చి చెబితే తప్ప, ఏది ఎలుగుబంటో, ఏది ఎలకపిల్లో కూడా నాకు తెలీదు” అని వెటకారంగా అంటూ నాగుమల్లి తల తిప్పి శిఖిముఖికేసి చూడబోయేంతలో, అదే అవకాశంగా తీసుకుని ఎలుగు బంటు ఆమె మీదికి దూకింది. కానీ, అది మీదికి దూకబోయేముందు పెట్టిన గుర్రుధ్వని వింటూనే నాగుమల్లి ఈటెను రెండు చేతుల్తో దాని గుండెలకేసి బలంగా ఊపింది. ఈటె ఎలుగు గుండెల్లో గట్టిగా