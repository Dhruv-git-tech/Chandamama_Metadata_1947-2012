పొడుచుకుంది. కానీ, అది ఎగిరి మీద బడ్డవేగానికి నాగుమల్లి కాలు నిలదొక్కు కోలేక వెనక్కు పడిపోయింది. ఎలుగు బంటి ఆమె తలను గావుపట్టు పట్టేం దుకు పెద్దగా నోరు తెరిచింది.

శిఖిముఖి నడుంనుంచి వేలాడుతున్న చురకత్తిని చర్రునలాగి, మెరుపులా ఎలుగుబంటు మీదికి దూకి, ఎడంచేతో దాని కంఠాన్ని వెనక్కు లాగుతూ, అదే ఊపులో కుడిచేతిలో వున్న చురకత్తిని బలంగా దాని మెడమీద గుచ్చి నరాలు తెగేట్టుగా మెలితిప్పాడు. ఎలుగుబంటు నాగుమల్లిని వదిలి పెద్దగా గోండ్రిస్తూ, శిఖిముఖి మీద విరుచుకుపడింది. శిఖి ముఖి ఒక చేతో ఎలుగుబంటి మెడను గట్టిగా పట్టుకుని, దాని వాడి కోరలకు తన తల దొరక్కుండా చూసుకుంటూ, చుర

కత్తితో దాని శరీరం మీద అందిన చోట నల్లా బలంగా పొడవసాగాడు.

ఈలోపల నాగుమల్లి లేచి నిలబడింది. ఆమెకు శిఖిముఖి మీద తన తండ్రిని కొట్టి గాయపరిచాడన్నపగా, కోపం ఉన్నా, ఈ సమయంలో అతడు తనను రక్షించేం దుకు ప్రయత్నించి ఎలుగువల్ల ప్రమాదం తెచ్చుకున్నాడన్న గ్రహింపు కలిగింది. వెంటనే ఆమె ఎలుగుబంటు శరీరంలో దిగి ఉన్నతన ఈటెను ఒక గుంజు గుంజి బయటికి లాగి, దానితో ఎలుగు డొక్కలో ఇటునుంచి అటు దూసుకుపోయేట్టుగా ఒక్కపోటు పొడిచింది. ఎలుగుబంటి ఒకసారి పెద్దగా గోండ్రించి, వెల్లికిలా పడి గిలగిలా తన్నుకోసాగింది.

శిఖిముఖి లేచి నిలబడ్డాడు. అతడి శరీరంమీద అక్కడక్కడా ఎలుగుబంటు వాడి గోళ్ళవల్ల చిన్న చిన్న గాయాలై కొద్దిగా నెత్తురు కారుతున్నది. అతడి కుడిచేతిలోని చురకత్తి రక్తం ఓడుతున్నది.

నాగుమల్లి అతణ్ణి నఖశిఖ పర్యంతం ఓసారి పరీక్షగా చూసి చిరునవ్వు నవ్వ బోయి అంతలోనే ముఖంమీద చిరు కోపం కనబరుస్తూ.. “అంత చిన్న కత్తితో ఎవరైనా ఎలుగుబంటుమీద కలియబడ తారా? మీ శబరకులం వాళ్ళల్లో ధైర్య సాహసాలున్నాయ్యేమోగానీ, యుక్తినేర్పు ల్లాంటివి కనబడవు. నీకేమైనా ప్రమాదం జరిగి ఉన్నట్టయితే, అందుక్కారణం నేనేనా, మీ తండ్రి మామీద దొమ్మీచేసి ఉండేవాడు” అన్నది.