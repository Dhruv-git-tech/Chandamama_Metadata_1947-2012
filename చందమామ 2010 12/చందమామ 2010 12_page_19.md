అందుకు రంగస్వామి “నీకెందుకు శ్రమ? గుర్తులు చెప్పు నేను వెళ్తాను” అన్నాడు. ‘అసలే కొత్త ప్రదేశం. అందునా వాన. ఎందుకు అనవసరపు శ్రమ. నాతో రండి’ అంటూ కులశేఖరుడు, రంగ స్వామిని రామానందుడి ఇంటికి చేర్చి తనదారిన తను వెళ్లిపోయాడు.

నెల రోజుల తరువాత రంగస్వామి, జమీందారుగారి దివాణానికి వచ్చి కుల శేఖరుడిగురించి వాకబు చేశాడు. అంతలో అటుగా వచ్చిన కులశేఖరుడు రంగ స్వామికి నమస్కరించి “బాగున్నారా..? ఇదివరకు ఓమారు వచ్చిన పని జరి గిందా?” అని అడిగాడు.

దానికి రంగస్వామి “మా అమ్మాయి వివాహసంబంధం నిమిత్తు రామానందుడి ఇంటికి వచ్చాను. కాని ఆ సంబంధం నాకు అంతగా నచ్చలేదు. అందుకే నీ దగ్గరకు వచ్చాను” అన్నాడు.

“ఈ విషయంలోనేసేం చేయగలను?” అన్నాడు కులశేఖరుడు. “ఒక అపరిచితు

డిని ప్రేమగా పలుకరించి, సహాయం చేసిన నీ మంచి మనసు నాకు నచ్చింది. నీలాంటి మంచి వ్యక్తి కోసమే నేను వెదు కుతున్నాను. ఒకసారి వచ్చి మా అమ్మాయిని చూడు. నచ్చితే వివాహం చేసుకుందువు” అన్నాడు రంగస్వామి. కులశేఖరుడు అందుకు సమ్మతించాడు.

రంగస్వామి, కులశేఖరుడిని సాద రంగా ఆహ్వానించి తన కుమార్తెను చూపించాడు. రంగస్వామి కూతురు కులశేఖరు డికి నచ్చింది. ఒక శుభముహూర్తాన రంగ స్వామి తన కుమార్తెతో కులశేఖరుడికి వివాహం జరిపించాడు.

వృద్ధుడైన రంగస్వామి త్వరలోనే తన వ్యాపార వ్యవహారాలన్నీ అల్లుడికి అప్పంచి విశ్రాంతి తీసుకున్నాడు. కులశేఖరుడు మామగారి వ్యాపారాలు చూస్తూ, తన తెలివితేటలతో మరింతగా అభివృద్ధి చేసి, పట్టణంలోనే ధనికుడిగా పేరుగడించాడు. తనకంత విలువైన సలహాలిచ్చిన తండ్రిని అతనెన్నడూ మరువలేదు.