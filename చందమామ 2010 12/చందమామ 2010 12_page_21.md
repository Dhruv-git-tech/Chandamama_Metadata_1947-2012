శ్రీనివాస కల్యాణం-4

పద్మావతి పరిచయం

వకుళమాలిక శ్రీనివాసుడిని కన్నకొడుకుగా చూసుకొంటోంది. ఆయన ఆహార విహారాల గురించీ, ఆరోగ్యం గురించీ ప్రత్యేక శ్రద్ధ కనబరుస్తూ అబ్బురపరుస్తోంది. ఆమెను ఒకపరిచారికగా కాకుండా తల్లిగానే చూసు కుంటున్నాడు శ్రీనివాసుడు. శ్రీనివాసుడంటే వకుళమాలికకు ప్రత్యేక ఆప్యాయత. వకుళమాలిక అంటే శ్రీనివాసుడికి ప్రత్యేక అభిమానం. అందుకు కారణం వుంది.

వకుళమాత పూర్వజన్మలో ఎవరో కాదు, ద్వాపరయుగంలో శ్రీకృష్ణుడిని ఆలించి, లాలించి పెంచి పెద్దచేసిన యశోద. యశో దగా ఉన్నప్పుడు శ్రీకృష్ణుడి వివాహాలను చూసే అవకాశం ఆమెకు దక్కలేదు. “నాయనా, కృష్ణా.. నీ వివాహాన్ని చూసి అను దించే అదృష్టం నాకు లేదా..?” అని అడి

గింది యశోద. “కలియుగంలో వేరొక రూపంలో నేను వివాహం చేసుకుంటాను. ఆ శుభకార్యం నీ చేతులమీదుగా జరుగుతుంది. ఆ అవతారంలో తల్లిలేని నాకు నువ్వు తల్లిగా ఉంటావు” అన్నాడు కృష్ణుడు. ద్వాపర యుగంలో కృష్ణుడిగా అవతరించిన శ్రీమహావిష్ణువే, కలియుగంలో శ్రీనివాసు డిగా వేంకటాద్రిమీద విడిది చేశాడు. యశో దాదేవి వకుళమాలికగా జన్మించి, ఆయనను చేరుకుంది.

వెంకటాద్రి పర్వతానికి కొంచెం దూరంలో ఉన్న నారాయణపురం రాజధానిగా ఆకాశ రాజు పరిపాలన చేస్తున్నాడు. ఆయన రాజ్యం తొండమండలం. ఆకాశరాజు చంద్ర వంశానికి చెందిన సుధర్ముడు అనే రాజు కొడుకు. ఆయన భార్య ధరణీదేవి. వివాహం