వెళ్లి, అమ్మవారి విగ్రహం ముందు చేతులు జోడించి, “అమ్మా, నా భార్య గయ్యాలితనం, నీకు తెలియంది కాదు గదా! దాన్ని మెల్లిగా బుజ్జగించి త్వరలోనే, నీ నగలు నీకు అప్పజెప్పుతాను, క్షమించ దగని పని చేస్తున్నప్పటికీ, నన్ను క్షమించ చమని వేడుకుంటున్నాను!” అంటూ విగ్రహానికున్న నగలన్నీ తీసి మూట కట్టాడు.

శివయ్య నగల మూట తీసుకుని గుడి నుంచి బయటకి రాబోతుండగా, అమ్మ వారికి సన్నిహితురాలైన మరొక దేవత ఆమెను చూడవచ్చి, శివయ్య చేసిన పని గమనించింది.

ఆమె అమ్మవారితో, “నీ నగలు తీస్తుంటే, ఏమీ పట్టనట్లు చూస్తూ ఊరు కున్నావేం? నగలు లేకపోతే, నీ విగ్రహం కళ కోల్పోతుంది. వెంటనే పూజారికి బుద్ధి చెప్పు,” అని హెచ్చరించింది.

దానికి అమ్మవారు చిన్నగా నవ్వి, “ఈ శివయ్య నా భక్తుడు. నాకు ముందుగా క్షమాపణ చెప్పి, వాటిని తిరిగి పట్టుకు వస్తానని మాట ఇచ్చాడు. ఇతడి భార్యకు నాలుగు రోజుల వ్యవధి ఇస్తున్నాను. ఈ నాలుగు రోజుల్లో, నగలను తిరిగి ఆమె భర్తకు ఇవ్వకపోతే, తల పగిలి చస్తుంది!” అన్నది. నగలమూటతో బయటకు వస్తున్న శివయ్యకు, అమ్మవారు అన్న ఆఖరి మాటలు మాత్రమే వినిపించాయి.

అతడు భయంతో వణుకుతూ, అమ్మ వారి విగ్రహం కేసి చూస్తూ స్థాణువులాగా

నిలబడిపోయాడు. అయితే, ఆ తరవాత అతడికెలాంటి మాటలూ వినిపించ లేదు. దానితో, తాను భ్రమపడ్డానేమో అన్న పంశయం కలిగింది శివయ్యకు.

తరవాత అతడు గుడికి భద్రంగా తాళం వేసి, నగలమూటతో ఇంటికి వచ్చి, వాటిని భార్యకిచ్చాడు. రమణమ్మమహా ఆనందపడిపోతూ, ఆత్రం పట్టలేక అమ్మవారి నగలను అప్పటికప్పుడే ధరించింది.

శివయ్య, భార్య కేసి కోపంగా చూస్తూ, తను అమ్మవారి గుడిలో విన్న మాటలు చెప్పాడు.

ఆమె భర్త కేసి మరింత కోపంగా చూస్తూ, “నీలో పిరికిపాలు ఎక్కువ. అమ్మవారి నగలు తీసుకుపోతున్నానన్న భయం కొద్దీ, ఏవో మాటలు విన్నానని