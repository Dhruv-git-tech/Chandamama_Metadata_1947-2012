విచిత్రమేమంటే - భూషయ్య, రోశయ్య నేరస్థులను గ్రామాధికారికి అప్పజెప్పారే తప్ప ఒకరి మీద ఒకరు ఫిర్యాదు చేసుకోలేదు. నేరస్థులు వోటికి వచ్చినట్టు చెబుతారనీ వారి మాటలకు విలువనివ్వకూడదనీ, ఇద్దరూ చెప్పి - నేరస్థులను నేరానికి తగిన విధంగా శిక్షించమన్నారు.

తర్వాత భూషయ్య, శంకరుడిని పిలిచి, “నువ్వు ఉత్తపుణ్యాన రోశయ్య మీద చాడీలు చెబుతున్నావని, నాకు అనుమానంగా వుంది. ఇంతవరకూ నువ్వు రోశయ్య గురించి చెప్పిన వన్నీ అబద్ధాలే! వారం రోజుల్లో ఆయన్ను గురించి ఒక్క నిజం చెప్పావా, సరేసరి! లేదానా పశువులకు విషం పెట్టమన్నది నువ్వే నని గ్రామాధికారికి చెబుతాను,” అన్నాడు.

రోశయ్యకూడా గోపాలుడిని ఇదే విధంగా బెదిరించాడు.

ఇది జరిగాక శంకరుడు, గోపాలుడు చాటుగా కలుసుకుని, “ఎంతో చాకచక్యంగా మనం అల్లిన అబద్ధాలు వీళ్ళ మీద పని చెయ్యలేదు. ఈ వారం రోజుల్లోనూ ఏదో ఒక నిజంతెలుసుకోకపోతే మన బండారం బయట పడి, రాజుగారికి చెడ్డపేరువస్తుంది. కాబట్టి గట్టిగా ప్రయత్నించాలి,” అనుకున్నారు.

ఈ లోగా ఎరువుల కబురు గ్రామాధికారి ద్వారా విడివిడిగా భూషయ్యకూ, రోశయ్యకూ చేరింది. ఎరువులు నేరుగా రైతులకే ఇవ్వాలనీ, వర్తకులనుంచి తాను తీసుకోననీ భూషయ్య స్పష్టంగా చెప్పాడు. ఎరువులు తనే అమ్ముతా ననీ, ఎవరిక్కావాలన్నా నేరుగా తన నుంచే