“మీ కోరిక తీర్చడానికే నేనూ మిమ్మల్ని ఆడించాను మరి!” అన్నాడు హనుమంతుడు నవ్వుతూ.

లవకుశులు చెరోపక్కా హనుమంతుడి చేతులు పట్టుకొని రాముడి దగ్గరకు నడి పించారు.

రాముడు హనుమంతుడిని చూస్తూనే దుఃఖాతిశయం వల్ల మాటాడక కన్నీరు పెట్టుకున్నాడు. హనుమంతుడు రాముడి ముందు మోకరిల్లి, “నువ్వూ, పామరుడి లాగ దుఃఖానికి వశమైతే ఎలాగ? రాజ్య పాలన సుఖభోగాల పూలశయ్య కాదనీ, ఎలాంటి పనినైనా చేయవలసి ఉంటుందనీ, ఎంతటి త్యాగాన్నయినా చేయక తప్పదనీ మున్ముందు కాలాల్లో కూడా రామరాజ్యాన్ని ఉదాహరణగా చెప్పుకోవడం కోసమే ఇలా జరిగింది కదా! నువ్వేది చేసినా అందులో ఏదో పరమార్థం ఉంటుంది. అర్థం చేసుకో గల వాళ్ళకే అది అర్థమౌతుంది!” అని ఊర డించాడు.

అప్పుడు రాముడు పెద్దగా నిట్టూర్చి, “హనుమా! నిన్ను చూసి, నీ మాటలు విని ఇప్పుడు నా మనస్సు కొంత తేరుకుంటున్నది. సీతలేని బెంగకు తోడు ఒకవేళ ఈ అశ్వమేధ యాగం విఫలమైతే నీ రాముడు నీకు దక్కడు! యాగాశ్వం ఇప్పుడు మణిపురం దిశగా చెళ్తూన్నట్టు తెలిసింది. అశ్వరక్షణ భారం నీ భుజస్కంధాల మీద కూడా మోపు

తున్నాను. అందుకే నిన్ను ఇప్పుడు పిలిపించాను. అశ్వం వెంట నా ముగ్గురు తమ్ముళ్ళూ వెళుతున్నారు. నీవు వాళ్ళతో చేరు!” అని చెప్పాడు.

రాముడి ఆజ్ఞను శిరసావహించి హను మంతుడు గదను భుజాన వేసుకొని రివ్వన ఆకాశానికి ఎగిరాడు.

హనుమంతుడు ఆకాశమార్గాన పోతూండగా, ఒక కీకారణ్యంలో ఒక రాక్షసి, ఒక రాక్షనుడు విజయనాదాలు చేస్తూ తప్ప తాగి తందనాలాడుతూ కనిపించారు. అనుమానం వేసి హనుమంతుడు సూక్ష్మరూపంతో వాళ్ళకు సమీపంలో ఉన్న ఒక చెట్టు మీద వాలి పొంచి ఉన్నాడు. వాళ్ళు ఆడడం చాలించి