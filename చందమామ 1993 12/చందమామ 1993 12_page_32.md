మనదేశపు పక్షులు - జంతువులు:

## ఆటలాడే ఎలుగుబంటి

మనదేశంలో కొండలు, బండరాళ్ళు నిండిన అడవులలో నివసించే ఎలుగుబంట్లకు రొమ్ము మీద 'V' ఆకారంలో తెల్లటి చార ఉంటుంది. ఈ జాతి ఎలుగుబంట్లను సులభంగా పట్టుకుని, మచ్చిక చేసి కొన్ని ఆటలు కూడా నేర్పవచ్చు. ఇటువంటి ఎలుగుబంట్లను గ్రామాలలో ఆటలాడిస్తూ ఉంటారు. మన 'సర్కస్'లోనూ ఎలుగుబంటి సాహసాలు ముఖ్యమైన అంశంగా ఉంటున్నది. పిల్లిమొగ్గలు వేస్తూ, ఒక్క రోమం కూడా కాలిపోకుండా మండుతూన్న వలయం గుండా గెంతుతూ ఎలుగుబంట్లు ప్రేక్షులకు వినోదం కలిగిస్తాయి.

ఈ ఎలుగుబంటి దాదాపు 250 సెం.మీ. పొడవు ఉంటుంది. ఇది మనిషి లాగా రెండు కాళ్ళ మీద నిలబడగలదు. నిలబడినవ్వుడు దీని ఎత్తు 65 - 85 సెం.మీ. ఉంటుంది. దీని అడుగుజాడలు కూడా దాదాపు మనిషి అడుగు జాడలలాగే ఉంటాయి. ఈదా - నలుపు రంగు లోఉండే ఈ ఎలుగుబంటి ముక్కు తెలుపూ - బూడిదరంగు కలిసినట్టు ఉంటుంది. తెల్లటి పొడవాటి గోళ్ళు ఉంటాయి.

పగటిపూట ఇవి బండల చాటునా, గుహలలో నిద్రపోతూ గడుపుతాయి. తేనె వీటికి ఇష్టమైన ఆహారం. చెట్ల మీద ముంత కనిపిస్తే, చెట్లను ఎక్కికల్లు తాగేస్తుంది. కల్లు తాగిన ఎలుగుబంటి చేసే చేష్టలు తమాషాగా ఉంటాయి.

వీటి కంటి చూపూ, వినికిడి శక్తీ అంతంత మాత్రమే. అయితే, ఫ్రాణశక్తి మాత్రం చాలా గొప్పది. దూరం నుంచే వాసన ద్వారా మనుషుల రాకను వసికడుతుంది.

హిమాలయాలలోని ఊదా ఎలుగుబంట్లకూ, నల్ల ఎలుగుబంట్లకూ, దీనికీ దగ్గరి సంబంధం ఉన్నది.