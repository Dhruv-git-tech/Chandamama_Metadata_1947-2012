కొద్దిసేపట్లో విజయుడు, రాజుగారి దగ్గి
రకు వచ్చి, పచ్చరాయి ఉంగరాన్ని ఆయన
కిస్తూ, “మహారాజా! ఈ ఉంగరంచమహిమ వల్ల,
తమకు నచ్చే మంచి ఆలోచనల్ని, ఏ విధంగా
ఆచరణలో పెడితే సత్ఫలితాలిచ్చి ప్రజలకు
మేలుకలుగుతుందో తెలుస్తుంది!” అన్నాడు.

రాజుగారు, విజయుణ్ణి కూడా కొన్నాళ్ళ
పాటు తనకు అతిథిగా వుండమన్నాడు.

ఆ తర్వాత అజయుడు అక్కడికి వచ్చి,
రాజుగారికి నీలంరంగురాయి ఉంగరం ఇచ్చి,
“మహారాజా! ఈ మహాద్భుతమైన ఉంగరాన్ని
తమకుసమర్పించుకుంటున్నాను. ఈ ఉంగ
రంవల్ల, తమకు ప్రజల క్షేమం కోసం వచ్చే
ఆలోచనల్ని ఆచరణలో సుసాధ్యం చేసుకోగల
శక్తిసామర్థ్యాలు అలవడుతాయి!” అని చెప్పాడు.

ఈ ఉంగరం, మిగతా రెంటికన్న మరింత
అద్భుతమైనదిగా తోచింది రాజుగారికి.
ఆయన అజయుణ్ణి కూడా తనకు అతిథిగా
వుండమన్నాడు.

రాజుగారికి అవంతి ఒక్కగా నొక్కకూతురు.
ఆమె వివాహం జరిపించి, అల్లుడికి పట్టాభి
షేకంచేసే ఆలోచనలో వున్నాడాయిన. అయితే,
అవంతికి మాత్రం ఏరాజ్యపు యువరాజు
నచ్చడం లేదు.

ఏ యువరాజు ప్రసక్తి వచ్చినా ఆమె,
“చూడబోతే వాళ్ళు నాకన్నా, నా ద్వారాలభించే
రాజ్యం మీద కన్నువేసినట్టుగా కనిపిస్తున్నారు.
నా పెళ్ళి నాకు నచ్చిన వాడితోనే కాదు,
రాజ్యప్రజలు మెచ్చే వాడితో – వేయేల, ఈ
రాజ్యాన్ని ప్రేమించే వాడితో జరగాలి!” అంటూ