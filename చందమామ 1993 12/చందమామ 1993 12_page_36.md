బ్రతకనేర్చిన శత్రువులు

విశాలపురం గ్రామానికి పెద్దలిద్దరున్నారు.
వారిలో వ్యవసాయదారుడు భూషయ్యకు
అంగబలం, కండబలం వుంటే వ్యాపారి రోశ
య్యకు ధనబలం, అధికారబలం వున్నాయి.
ఇద్దరూ ఒకరికి మించి ఒకరు తెలివైనవారు.
ఇద్దరికీ ఒకరంటే ఒకరికి పడదు.

బలవంతులతో విరోధం కూడదని విశాల
పుర గ్రామస్థులందరూ వీరిద్దరితోనూ మంచి
గానూ, వినయంగానూ వుంటూంటారు. భూష
య్యకూ, రోశయ్యకూ ఆపద్ధతి నచ్చడం లేదు.
ఊరంతాతన చెప్పుచేతల్లో మాత్రమే వుండా
లని ఎవడికి మటుకు వాడే అనుకుంటున్నాడు.

ఇకపోతే, రమణయ్య అనే ఆయన పేరుకు
మాత్రం విశాలపురం గ్రామాధికారి. ముఖ్య
మైన నిర్ణయం ఏం తీసుకోవాలన్నా ఆయన
భూషయ్యనూ, రోశయ్యనూ సంప్రదిస్తాడు.
ఇద్దరిలో ఏఒక్కరికిష్టం లేకపోయినా, ఆయన
ఏ కార్యమూ తలపెట్టడు. భూషయ్యకిష్టం

లేని పని తలపెడితే వస్తాదులడ్డుపడతారు.
రోశయ్య కిష్టంలేని పని తలపెడితే పైఅధి
కారులు తప్పు పడతారు.

ఇలా వుండగా - వ్యవసాయంలో కొత్త
పద్ధతులు వచ్చాయి. పంటలకు ఎరువులు
వాడితే రెట్టింపుకు పైగా దిగుబడి పెరుగుతుం
దని, ఆదేశపు రాజు అన్ని గ్రామాలకూ ఎరు
వులు సరఫరా చేయించాలనుకున్నాడు.
అయితే, రైతులు ఎరువులకు కొంత మూల్యం
చెల్లించాల్సివుంటుంది. ఇందువల్ల ఎరువుల
సరఫరా వర్తకుల ద్వారా జరిపించాలనుకు
న్నాడు రాజు. ఈ విషయమై ఆయన అన్ని
గ్రామాల అధికారుల్నీ పిలిచి సంప్రదించాడు.
వారిలో రమణయ్య ఒక్కడే ఈ విషయం
ముందుగాతనగ్రామస్థులతో చర్చించాలన్నాడు.

రాజు ఆశ్చర్యపడి, “గ్రామం బాగు కోసం
నేను తలపెట్టిన ఈ పనికి, మళ్ళీ వేరే గ్రామ
స్థులతో చర్చలెందుకు?” అన్నాడు.

“వసుంధర”