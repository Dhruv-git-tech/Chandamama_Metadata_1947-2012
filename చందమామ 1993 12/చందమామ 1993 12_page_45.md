ఉంది. లవకుశులు హనుమంతుడిని చూసి,
ఒకరి కొకరు కనుసైగలు చేసుకొని, ఇద్దరూ
హనుమంతుడి చుట్టూరా బాణాలు కొట్టి
కంచె నాటారు.

“మాయావీ! ఎవరు నువ్వు?” అని గద్దించాడు లవుడు.

లవుడిలో సీత పోలికలు ఎక్కువగా ఉన్నవి. కుశుడు రాముడిని పోలి ఉన్నాడు. సీతారాములలాగ కనిపిస్తున్న లవకుశులను హనుమంతుడు కళ్ళవిందుగా చూస్తూ, “నేను హనుమంతుడిని! రాముడిని కలుసుకోవాలి!” అన్నాడు.

“నిన్ను నమ్మేది లేదు, గదా గిదా పట్టు కొని హనుమంతుడివేషం వేసుకువచ్చిన

మాయలమారివి. నువ్వు మారీచుడికేమవు తావు?” అంటూ లవుడు బాణం ఎక్కు పెట్టాడు.

లవుణ్ణి శాంతపరుస్తూ, రాముడిలాగ శాంతంగా కుశుడు, “నువ్వు హనుమంతుడివే నని నిరూపించుకుంటేనే గాని నిన్ను కదల నివ్వము!” అన్నాడు.

“నీ ప్రతాపాలన్నీ చూపించు! మొదట నీ ప్రబల రూపం మాకు చూపించు!” అన్నాడు లవుడు.

హనుమంతుడు పెరిగి వారినిద్దరినీ ఆలింగనం చేసుకున్నాడు. వారిని తన వీపు మీద కూర్చుండబెట్టుకొని ఆకాశానికెగిరి సరయూనది మీదుగా అయెధ్యానగరం చుట్టూరా గిరగిరా తిప్పాడు. ఆకాశం ఎత్తున పెరిగి సీతకు చూపిన విశ్వరూపాన్ని చూపించాడు. తోకను పెంచి గిరగిరా తిప్పి, చుట్ట చుట్టి కోట కట్టాడు. లవకుశులను భుజాల మీద ఎక్కించుకొని, “మైరావణ సంహారంలో రామలక్ష్మణులను ఇలాగే మోశాను,” అంటూ కోట గోడల మీద చుట్టూరా సంతోషంగా తిప్పి వచ్చాడు.

లవకుశులు హనుమంతుడికి నమస్క రించి, “హనుమంతుడా! నీ ప్రతాపాల్ని కళ్ళారా చూడాలని నిన్ను ఆటాడించాము. అంతేగాని మరొక ఉద్దేశం లేదు. మమ్మల్ని మన్నించు!” అని ముసిముసిగా నవ్వుతూ క్షమాపణ చెప్పుకున్నారు.