ఇద్దరూ బయలుదేరబోతూండగా హను మంతుడు తన తోకను పెంచి వాళ్ళ దారి కడ్డంగా పంపాడు.

“సర్పం! మహాసర్పం!” అన్నాడు కరాళుడు.

శూర్పణఖ దానిని పరికించి, “పాము కాదు, కోతి తోక! యముడు మనమీదికి విసిరిన ఉరిత్రాడు! హనుమంతుడి తోక,” అంది కెవ్వున అరుస్తూ.

“ఊరుకోవే! ఇక్కడేం హనుమంతుడే? ఏది చూసినా నీకు హనుమంతుడి భయం!” అన్నాడు కరాళుడు.

“నాకు బాగా గుర్తురా! లంక కాల్చిన ఆ తోక ఇదే!” అంది శూర్పణఖ భయంతో గజగజ లాడుతూ.

శూర్పణఖ మాటలు వింటూనే కరాళుడు పారిపోబోతూంటే శూర్పణఖ, “నన్నూక్కదాన్నీ వదిలేసి పారిపోతావుట్రా!” అంటూ వాణ్లి పట్టుకుంది.

చెట్టు దిగి హనుమంతుడు భికరాకారంతో నిల్చున్నాడు. రాక్షస జంట కీచుకీచుమంటూ పారిపోతూంటే హనుమంతుడు పెద్ద గండ

శాలి పర్వతాన్ని పెకల్చి, వాళ్ళమీదకు విసి రాడు. దాని కింద పడి ఆ క్షణమే వాళ్ళు చచ్చారు.

ఆ విధంగా శత్రుశేష నిర్మూలన తన చేతుల మీద జరిగినందుకు సంతోషించి, హనుమంతుడు అడవి దద్దరిల్లేలా సింహ నాదం చేసి, రివ్వన ఆకాశానికెగిరి మణి పురం దిశగా వెళ్ళాడు.

హనుమంతుడు ఆకాశంలో ఎగురుతూ, పాయలుగా చీలి, సుందరవనాల గుండా పరవళ్లు తొక్కుతూ ప్రవహిస్తున్న గంగా నదిని దాటి, మణిపుర రాజ్య పరిసరాల్ని చేరాడు.

దూరంలో బ్రహ్మపుత్రా నది వెండి కరిగి పారుతున్నట్లు మిలమిల మెరుస్తూన్నది.

అంతలో మణిపుర రాజధాని పాలిమేరలో ఆకాశంలో ఒక మెరుపు మెరిసి, గొప్ప ధ్వనితో ఏదో రివ్వన దూసుకుని పోతున్నట్లు కనిపించింది. మరుక్షణమే హనుమంతుడు మెరుపును మించిన వేగంతో అట్టు ఎగురుతూ వెళ్ళాడు.