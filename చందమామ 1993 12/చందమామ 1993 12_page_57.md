పోయాయి. వాటిల్లో చలనం లేదు. కొండమ్మ నెత్తీ నోరూ బాదుకుని, “మమ్మల్ని క్షమించు తల్లీ! ఇంత కరినంగా శిక్షించడం నీకు తగదు!” అని కనబడని వనదేవతను వేడుకుంటూ పెద్దగా రోదించింది.

ఎక్కడా వనదేవత జాడ లేదు. భార్యా భర్తలిద్దరూ ఇంటికి తిరిగొచ్చారు. ఆశ చావని కొండమ్మ చాలాకాలంపాటు వనదేవతను పిలుస్తూ, అడవి అంతా కలయ తిరుగు తూండేది. సాయంత్రం ఇంటికి తిరిగి వచ్చే టప్పుడు కుంకుళ్ళు, జిగురు, అడవి పళ్ళు తెచ్చి, వాటిని ఊళ్ళో అమ్మేది. కుటుంబం గడవడానికి అదే ఆధారం అయింది.

క్రమంగా ఆమె అడవిలోంచి నేరేడు, ఉసిరి, మామిడి, చింత మొక్కలు తెచ్చి ఇంటి చుట్టూ వున్న ఖాళీస్థలంలో నాటింది. వాటితో పాటు కాయగూరల మొక్కలు కూడా పెంచింది.

ఇలా నాలుగైదేళ్ళు గడిచేసరికి, కొండమ్మ పెంచిన మొక్కలు ఏపుగా పెరిగి ఫలసాయా న్నివ్వసాగాయి.

ఒకనాడు బాడుగ బండి నిండా మామిడి కాయలు, ఉసిరికాయలు, చింతపండు వేసుకుని పట్టం తీసుకుపోయి సంతలో అమ్మి, ఒక సంచీలో వెయ్యి రూపాయలు వేసుకుని సాయంకాలానికి ఇంటికి తెచ్చింది కొండమ్మ.

ఆమె, ఆ డబ్బు సంచీ భర్తకు చూపిస్తూ, “నిజంగా వనదేవత మన కళ్ళు తెరిపించించి. మనిషి జీవనోపాధికి చెట్లను నరకవలసిన పని లేదు; చెట్లను పెంచి ఇంకా ఆనందంగా, తృప్తిగా బ్రతకొచ్చు అనే సత్యం తెలుసుకునేలా చేసిన పుణ్యం వనదేవతదే!” అన్నది ఎంతో ఆనందంతో.

ఆ మాటలతో ఆమెకు పాపపరిహారం జరిగుండాలి — హరాత్తుగా కొండయ్య చేతులకు చలనం వచ్చింది.

చేయిచాచి డబ్బు సంచీ అందుకోబోతున్న భర్తను చూసి, కొండమ్మ ఆనందం పట్టలేక, “ఇది నిస్సందేహంగా వనదేవత చేసిన మేలు!” అంటూ కనబడని వనదేవతకు చేతులెత్తి నమస్కరించింది.