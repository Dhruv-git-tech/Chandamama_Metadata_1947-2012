హామీ పత్రం

చంద్రం అనే పేదయువకుడొకడు, మల్లన్న శెట్టి దుకాణంలో గుమస్తా ఉద్యోగం ఖాళీగా వున్నదని తెలిసి, అక్కడికి వెళ్ళాడు.

మల్లన్న శెట్టి, చంద్రం వచ్చిన పని తెలుసుకుని, “నాకు గుమస్తా అవసరం వున్న మాట నిజమే. అయితే, నేను సరుకులు కొనుగోలు చేసుకురావడానికి, వారంలో ఒక రోజు పట్టం వెళుతూంటాను. ఆ రోజు దుకాణంలో జరిగిన అమ్మకం డబ్బు గుమస్తా దగ్గిరే వుంటుంది గదా! లోగడ నేను ఒక రిద్దరి వల్ల మోసపోయాను. అందువల్ల, నీకు ఉద్యోగం కావాలంటే, ముందుగా వెయ్యి రూపాయిలు పూచీకత్తుగా నాకు జమచే యాలి. లేదా నువ్వు నమ్మకమైన వాడివేనని ఇద్దరు పెద్దల చేత చెప్పించి, ఆ మొత్తానికి వాళ్ళచేత హామీపత్రం ఇప్పించు,” అన్నాడు.

శెట్టి మాటలు విన్న చంద్రం ఒక్కక్షణం ఆలోచించి, “అయ్యా, సాయంత్రం దుకాణం మూశాక నా వెంట రండి. మీరడిగిన హామీ లలో ఏదో ఒకటి ఇప్పించగలను,” అన్నాడు.

ఆ సాయంత్రం చంద్రం, శెట్టిని వెంట బెట్టుకుని వడ్డీవ్యాపారి వరదరాజులు ఇంటికి వెళ్ళి, ఆయనతో తను వచ్చిన పనిచెప్పి వడ్డీకి వెయ్యిరూపాయిలివ్వమన్నాడు.

అందుకు వరదరాజులు నవ్వి, “నా ఇంటి పక్క గుడిసెలో కాపురం వుంటున్న నిన్ను చాలా కాలంగా ఎరుగుదును. శెట్టి నీకు రెండు వందలు జీతం ఇచ్చినా, అదినీ కుటుంబం బతకడానికే సరిపోతుంది. అందు వల్ల, నువ్వు అసలు తీర్చే మాట అలా వుంచి వడ్డీ కూడా కట్టలేవు. ఇకవెళ్ళు!” అన్నాడు.

అప్పుడు చంద్రం, శెట్టితో, “అయ్యా, డబ్బు కోసం చేసిన ప్రయత్నం ఫలించలేదు. ఇక పెద్దమనుషుల చేత హామీ ఇప్పించే ప్రయత్నం చేస్తాను, రండి!” అంటూ శెట్టిని గ్రామపెద్ద గంగన్నదర దగ్గిరకు తీసుకుపోయి,