వాసన పరిచారికలందరినీ తప్పక ఆకర్షించి
ఉంటుంది. అయినా, ఏ ఒక్కరు కూడా అవి
ఎలా మాయమయ్యాయోచెప్పడం లేదు. ఆ
పువ్వులు కనిపించలేదన్న విషయం, యువ
రాణి స్వయంగా చూసి తెలుసుకున్నదే
తప్ప, ఆ సంగతి అంతకు ముందు ఆమెకు
ఎవరూ చెప్పలేదు. దొంగతనం అంత చాక
చక్యంగా జరిగి ఉన్నది. ఆ పని ఎవరు చేసి
ఉంటారో అంతుబట్టడం లేదు, సేనాధిపతీ!”
అన్నాడు రాజు.

“రాజభవనం బాగా ఎరిగి ఉన్నవాళ్ళే ఈ పనిచేసి ఉండాలి. ఎందుకంటే రాజభవనం లోపలికి రాకాసిమృగం వచ్చే అవకాశం లేదు కదా?” అన్నాడు సేనాధిపతి.

“రాకాసిమృగమా? రాజభవనంలోకి రాకాసి మృగమా? మీరు ఏం చెబుతున్నారో అర్థం కావడం లేదు, సేనాధిపతీ!” అన్నది యువ రాణి ఆశ్చర్యంగా.

అంతలో రాజు కలగజేసుకుని, “అదేం లేదమ్మా, ఆ విషయం తరవాత చెబుతాను,” అని, సేనాధిపతి కేసి తిరిగి, “ఇప్పుడా పుష్పా

లను తిరిగి ఎలా సంపాయించాలో ఆలోచిం
చాలి,” అన్నాడు.

“చిత్తం, ప్రభూ! ఆ పనికి ఇప్పుడే మన భటులను పంపుతాను. అవి ఎక్కడున్నా సువాసనలు వెదజల్లుతూ ఉంటాయి కదా? కాబట్టి, తెలుసుకోవటం సులభం. దాంతో పాటు నిన్నటి నుంచి రాజభవనంలోకి ఎవ రెవరు వచ్చారో కాపలా భటులను అడిగి తెలుసుకుంటాను,” అని కొంతసేపు ఆగి, “మరొక విషయం మహారాజా! నిన్ననే దళ నాయకుడు నాగసింహుడు వచ్చాడు. సైనికుల తోసహా ఉత్తుంగుడి వెంట వెళ్ళడానికి సమ్మ తించాడు, మహారాజా!” అన్నాడు సేనాధిపతి.

“నాగసింహుడు వచ్చాడా! నిన్నటి నుంచి రాజధానిలో ఉన్నాడా? శభాష్! అందుకే చిత్ర విచిత్రమైన సంఘటనలు జరుగుతున్నాయి!” అని కొంచెంసేపు మౌనంగా ఆలోచించి, “మొదట మీరు పుష్పాలు ఎక్కడున్నాయో వెతికి తెప్పించండి. ఆ తరవాత ఉత్తుంగుడి ప్రయాణం ఎప్పుడో నిర్ణయిద్దాం!” అన్నాడు రాజు.

—(ఇంకావుంది)