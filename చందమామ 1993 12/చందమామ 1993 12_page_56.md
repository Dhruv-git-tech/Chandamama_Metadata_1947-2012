అంటూ వాళ్ళ ఎదుట ప్రత్యక్షమైంది వన దేవత.

అందుకు కొండయ్య ఏదో చెప్పబోతూం డగా కొండమ్మ కల్పించుకుని, “ఏం చేయమం టావమ్మా? నువ్వలాంటి మట్టిముంతలు నా మొద్దుమొగుడి చేతికిచ్చి పంపిస్తూంటే, నాకు రాక తప్పింది కాదు. అక్షయంగా బంగారు కాసులు వచ్చే గోనె సంచీ ఇస్తే, ఈ అడవి ఛాయలకు కూడా రాను. ఇటు వంటి అడ్డమైన వస్తువులూ, మాకు దేనికీ?” అన్నది కోపంగా అక్షయపాత్రను నేలకేసి కొడుతూ.

ముక్కలెక్కలైపోయిన ఆ పాత్రను చూసిన దేవత జాలిగా నవ్వి, “చేజేతులా మీ అదృష్టాన్ని మీరే మట్టిపాలు చేసుకున్నారు. నేనిచ్చిన

వస్తువును భద్రంగా నాకప్పగిస్తేనే, మరొక వస్తువు ఇవ్వగలను!” అన్నది.

కొండమ్మ చిరుకోపంతో భర్త మీద మండి పడి, “ఆవిడ ఏమీ ఇవ్వనని చెప్పినా, అలా బెల్లం కొట్టిన రాయిలా పూరుకుంటావేం? ఈ, చీకటిపడేలోగా సగం అడవి నరికెయ్యి,” అన్నది.

కొండయ్య, భార్యకోపం చూసి దడుసు కుని చెట్టు నరకబోయాడు.

“ఈ అడవిలో ఒక్క చెట్టును కూడా కొండయ్య నరకలేడు!” అంటూ వనదేవత అదృశ్యమైంది.

ఆ మరుక్షణం, కొండయ్య చేతిలోంచి గొడ్డలి కింద పడిపోయింది. అతడి చేతులు రెండూ తోటకూర కాడల్లా కింద వేలాది