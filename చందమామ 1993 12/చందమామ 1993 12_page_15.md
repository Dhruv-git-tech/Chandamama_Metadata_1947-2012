ఆయనకు తను వచ్చిన పని చెప్పాడు.
గంగన్నదార, చంద్రం కేసి ఆశ్చర్యంగా
చూస్తూ, “ఓహోఁ, నీ పేరు చంద్రం అన్న
మాట, సరే! వీధి వెంట పోతూ, నిన్ను చాలా
సార్లు చూశాను. నీ ఈడు వాళ్ళు చాలామం
దిలా గిల్లికజ్ఞాలు పెట్టుకోవడం, గొడవలు
పెట్టుకోవడం లాంటి చెడ్డ పనులు చేయవని,
నా నౌకరు చెప్పగా విన్నాను. అంతమాత్రాన
నీ ఉద్యోగానికి నేను హామీ వుండడం
ఏమిటి? నేనేమైనా నీ పెదనాన్ననా, మేనమామ
నా? పోఫో!” అనేశాడు.

చంద్రం మారుమాట్లాడకుండా శెట్టిని
వెంటబెట్టుకుని గ్రామకొత్వాలు దగ్గిరకు వెళ్ళి,
సంగతి చెప్పి హామీ వుండమన్నాడు.

కొత్వాలు, చంద్రం కేసి కళ్ళెర్రచేసి, “ఒరే,
కొండంత వాణ్ణయిన నేను, గులకరాయి
పాటిలేని నీకు నమ్మకస్థుడూ, సత్ర్పవర్తన
గలవాడంటూ మల్లన్న శెట్టికి హామీ ఇవ్వాలా?”
అంటూ చప్పట్లు చరిచి భటుణ్ణి పిలిచి,
“వీడు రాటుతేలిన పాత నేరస్థుడై వుండాలి!
అవునా?” అన్నాడు.

భటుడు, చంద్రాన్ని చూసి, “ఈ కుర్రవా
డిది చెరువుకట్టదిగువనున్న కొంగల చింత
పక్కన ఇల్లు. ఆ చుట్టుపక్కల ఇళ్ళ వాళ్ళం
దరూ మంచివాడు అని చెబుతూంటారు.
పాపం, నిరుద్యోగి!” అన్నాడు.

భటుడి మాటలతో కొత్వాలు కాస్త శాంత
పడి, “అలాగా!” అని తలాడించి, “ఏమైనా
నిరుద్యోగయిన వాడు ఆట్టే కాలం దొంగకా
కుండా వుండలేడు. ఒక కంట కనిపెట్టి
వుండు!” అని భటుడికి చెప్పి, చంద్రంతో,
“వేగిరం ఇక్కణ్ణించిపో! ఇది పెద్దమనుషులు
కాలు పెట్టకూడని స్థలం!” అన్నాడు.

చంద్రం అక్కడి నుంచి శెట్టివెంట బయలు
దేరాడు. దారిలో వాడు శెట్టిని, “అయ్యా,
నేను దురదృష్టవంతుణ్ణి. ఏ ఒక్కరి నుంచి
నమ్మకస్థుణ్ణన్న హామీపత్రం సంపాయించ
లేకపోయాను,” అన్నాడు.

ఆ మాటలకు శెట్టి చిన్నగా నవ్వి, “నువ్వు
గ్రహించావో లేదో, ఇవ్వమంటూనే ఆ ముగ్గురూ
నీకు ఎంతో విలువైన హామీపత్రా లిచ్చారు.
రేపే వచ్చి ఉద్యోగంలో చేరు,” అన్నాడు.