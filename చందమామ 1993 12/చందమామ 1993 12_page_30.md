తిరస్కరించిన ఆమె, జయుడితో వివాహానికి ఎందుకు అంగీకరించినట్టు? అతడికి సింహా సనం మీద ఆశ లేదనేందుకు రుజువేమిటి? ఒకవేళ ఆ ముగ్గురు యువకుల్లో ఒకణ్ణి వివాహమాడక తప్పని పరిస్థితి ఏర్పడిందని అనుకున్నా, కోరిన ప్రతిదాన్నీ సాధించే శక్తి గల నీలపురాయి ఉంగరాన్ని తండ్రికిచ్చిన అజయుడు అందుకు అర్హుడుగదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “సాధువు తమ కిచ్చిన మహిమగల ఉంగరాలను, తమ దేశపు రాజుకు సమర్పించాలని అనుకోవడం లోనే, ముగ్గురు యువకులూ నిస్వార్థపరులనీ, ధనకాంక్షా, రాజ్యకాంక్షా లేనివారనీ తెలుస్తున్నది. ఈ స్వల్పవిషయాన్ని రాకుమారి అవంతి గ్రహించడం ఏమంత కష్టంకాదు.

ఇక, వాటి మహిమల గురించి ఆలోచించిన ప్పుడు పచ్చరాయి గల ఉంగరం మరొకరికి వచ్చిన మంచి ఆలోచనలను, ఎప్పుడు ఆచరణలో పెట్టాలో తెలుపుతుంది. అలాగే

నీలపురాయి ఉంగరం, వాటిని సాధించే శక్తినిస్తుంది. కాని, ఎర్రరాయి ఉంగరం మాత్రం రాజుకు దేశ క్షేమానికి అవసరం అయిన మంచి ఆలోచనలు కలిగేలా చేస్తుంది. అంటే, మిగతా రెండు మహిమలు గల ఉంగ రాలకు ప్రేరణనిచ్చే మూలశక్తి ఎర్రరాయి ఉంగరం అన్నమాట! ఆ ఉంగరం జయుడి దగ్గర వున్నది. ఆ కారణం వల్లనే అవంతి, అతణ్ణి తన భర్తగా వరించింది. దీన్ని గ్రహించడం వల్లనే జయుడు, తన ఆలోచనల్ని ఆచరణలో పెట్టేందుకు తగిన సలహా లివ్వ గల విజయుణ్ణి మంత్రి గానూ, వాటిని సాధించే శక్తి గల అజయుణ్ణి సేనాధిపతిగానూ నియమించుకున్నాడు. ఈ కారణాల వల్ల, అవంతి అవివేకురాలు కాకపోగా, ఎంతో కుశాగ్రబుద్ధి గలదని రుజువవుతున్నది,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.

— (కల్పితం)

[ఆధారం : మాచిరాజు కామేశ్వరరావు రచన]