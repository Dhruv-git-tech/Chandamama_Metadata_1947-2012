ఇల్లెంత శుభ్రంగా వుందో! పనిమనిషి లేకుండానే ఇది సాధ్యమవుతుందంటావా?” అన్నది.

దాంతో సుకుమారి కుతూహలం పెరిగింది. కానీ ఆమె ఎంత నిఘా వేసినా పనిమనిషి కానరాలేదు. ఇలా నాలుగు రోజులు గడిచాక సుకుమారి తిరుగు ప్రయాణమయింది.

బయలుదేరే ముందు సుందరిచీరల మూట ఒకటి సుకుమారి ముందుంచి, “రాక రాక వచ్చినన్నెంతో సంతోషపెట్టావు. నా జ్ఞాపకంగా వీటిలో నీకు నచ్చిన చీర ఏరుకో,” అన్నది.

సుకుమారి వెంటనే తన పనిమనిషిని పిలిచి, అందులో నుంచి చీరను ఏరుకో మన్నది. అదేమిటని సుందరి ఆశ్చర్యపడితే, “నా తాహతుకుతగ్గచీర నువ్వెలాగూ పెట్టలేవు. ఇలాంటి చీరలు కట్టుకుంటే నాకు పరువు తక్కువ కాబట్టి, పనిమనిషికే ఇస్తాను. ఎలాగూ దానికే ఇచ్చేటప్పుడు ఏకంగా దాన్నే ఏరుకోమంటే సరిపోతుంది కదా!” అన్నది.

సుందరి మౌనంగా వూరుకున్నది.

ఆ తర్వాత కొద్ది రోజులకు సుందరి పుట్టింటికి వెళ్ళింది. సుకుమారి ఆమెను చూడవచ్చి, “నువ్వు వెళ్ళేలోగా మాఇంట్లో భోంచేసి నేనిచ్చే చీర తీసుకోవాలి,” అని చెప్పింది.

“తప్పకుండా వస్తాను. నేనూ నా వెంట పనిమనిషిని తీసుకొచ్చాగదా!” అన్నది సుందరి.

“అలాగా! మాఇంటి కొచ్చేటప్పుడు తప్పక నీ పనిమనిషిని తీసుకురా,” అంటూ మరీ మరీ చెప్పి వెళ్ళింది సుకుమారి.

తిరిగి వెళ్ళే ముందు సుందరి, సుకుమారి ఇంటికి ఒంటరిగా వెళ్ళింది. పనిమనిషి ఏదని సుకుమారి అడిగితే — నీ ఇంటికి దాన్నెలా తీసుకొస్తాను? అన్నది సుందరి. సుకు మారి మనసులో ఎంతో సంతోషించింది— స్నేహితురాలు తన హౌదాను గుర్తించిందని!

భోజనాలయ్యాక సుకుమారి ఒక చీరల మూటను సుందరి ముందుంచి, “నా గుర్తుగా ఒక చీర తీసుకో. ఇవి మామూలు చీరలు కావు. నువ్వు కట్టుకునే స్థాయివి. నేను కూడా ఇలాంటివే కట్టుకుంటాను. కాబట్టి నీకు నచ్చింది తీసుకో,” అని గర్వంగా అన్నది.

సుందరి వాటిలోంచి ఒక చీర ఏరి, “నే నిచ్చిన చీరను నువ్వు పనిమనిషికిచ్చావు.