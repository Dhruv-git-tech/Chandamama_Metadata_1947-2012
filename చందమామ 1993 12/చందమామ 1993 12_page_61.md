కట్టుకునే వాళ్ళకూ, పెళ్ళిళ్ళు చేసుకునే వాళ్ళకూ ఎన్నో దానాలు చేశాడు. అందుచేత గ్రామంలో వాళ్ళు ఆయన్ని దేవుడల్లే చూసు కునే వారు.

ఆయన నెలరోజులు మంచాన తీసుకుని మరీ పోయాడు. ఈ నెల రోజులూ ఆయనకు వైద్యులు ఎన్నో రకాల చికిత్సలు చేశారు. కాని ఒక్కరి ప్రయత్నమూ ఫలించలేదు.

ఉదయంవేళ కామందు ఇంటి ముందర జనం గుమిగుడారు. కొందరు కామందును పాగుడుతున్నారు. కొందరు శ్మశాన వైరాగ్యం చెబుతున్నారు. “వైద్యులంటే మందులివ్వ గలరు గాని ప్రాణం పాయ్యగలరా?” అని శాస్త్రులుగారు అంటున్నాడు.

ఈ మాట సంజయ్య చెవులబడింది; వాడు ఆ సమయానికి అటుగా పశువులను తోలుకుని తోటకు పోతున్నాడు. వాడు జరిగిన సంగతి తెలుసుకుని, “కామందు గారిని బతికించే ఉపాయం నేను చెబుతాను. పాడు పడినతోటలో సంజీవి మొక్క ఉన్నది,” అంటూ తన అనుభవం అక్కడి వారితో చెప్పాడు.

చాలామంది వాడి మాటలు నమ్మలేదు. ఒకరిద్దరు, దింపుడు కళ్ళాశగా వాడి వెంట తోటకు బయలుదేరారు. సంజయ్య ముందూ, గ్రామస్తులు వెనకా తోటలో ప్రవేశించారు. తాను చూసిన దుబ్బు ఎక్కడుండేదీ వాడికి తెలుసు. దాదాపు రోజూ వాడు దాన్ని ఒక్క సారైనా కళ్ళచూస్తూనే ఉన్నాడు. అందుచేత వాడు సూటిగా అక్కడికే దారితీశాడు. కానీ రోజూ కనిపించే ఆ నవనవలాడే ఆకులు వాడికి కనిపించలేదు. ఇది కాదు అదీ, అది కాదు ఇదీ అనుకుంటూ వాడు ఒక దుబ్బు నుంచి, ఇంకో దుబ్బుకు నడవసాగాడు.

గ్రామస్తులకు వాడిమీద కోపం వచ్చింది. వాళ్ళచేత మాటలు పడటం ఒక వంకా, రోజూ కనిపించే దుబ్బు మాయం కావటం ఒక వంకా సంజయ్యను బాధించాయి. వాడు తోటంతా పదిహేనుసార్లు తిరిగినా, ఆ దుబ్బు జాడ వాడికి తెలియనే లేదు.

ఇంతకూ పోయిన కామందు తిరిగి బతికే గీత లేదు. అందుకే ఎదురుగా ఉన్న సంజీవి కూడా సంజయ్యకు కనిపించక పోయింది.