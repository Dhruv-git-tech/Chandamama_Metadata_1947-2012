చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

## అన్ని మతాలకూ తగిన అదర్శ సూత్రం!

“ఇతరులు మన పట్ల ఎలా నడుచుకోవాలని మనం ఆశిస్తామో, మనం కూడా ఇతరుల పట్ల అలాగే నడుచుకోవాలి,” అనే అదర్శ సూత్రాన్ని గత సెప్టెంబర్ నెలలో చికాగోలో జరిగిన విశ్వమత ద్వితీయ మహాసభలో పాల్గొన్న వారందరూ ఆమోదించారు.

క్రైస్తవమతం, ఇస్లాం, హందూమతం, బౌద్ధమతం, జైనమతం, శిక్షుమతం, జొరాస్టియన్ మతం మొదలైన ప్రపంచంలోని ముఖ్యమైన దాదాపు 125 మతాల ప్రతినిధులు ఆ మహాసభలో పాల్గొన్నారు. ఏ మతానికి చెందినవారైనా సరే ఆచరించవలసిన అదర్శనైతిక సూత్రాలను ఆ సభలో రూపాందించారు. వాటిలో ప్రధానమైనది పైన కనబరచిన అదర్శసూత్రం!

ప్రపంచం ఈనాడు ఎదుర్కొంటూన్న వివిధ సమస్యలకు అహిం సాత్మకమైన పరిష్కారాలు కనుగొనడం, ప్రకృతిని గౌరవించడం, స్త్రీ పురుషుల సమానత్వం మొదలైన అంశాలను ప్రముఖంగా పేర్కొన్న తామ్మిది పేజీల తీర్మానంలో 'దేవుడు' అనే మాటను ఒక్కసారి కూడా ప్రస్తావించకపోవడం గమనించగద్గ విషయం. అంటే 'దేవుణ్ణి' గుర్తించని మతాల వారికి కూడా ఆమోదయోగ్యంగా ఉండేవిధంగా ఈ సూత్రాలను రూపాందించారన్న మాట. ఇది స్వామి వివేకానంద ప్రబోధించిన సర్వమత సమైక్యతకు దగ్గరగా ఉన్నది. ఈ సూత్రాలు ప్రపంచ శాంతికి దోహదం చేయగలవని దలైలామా అభిప్రాయపడ్డాడు.

రెండువేల సంవత్సరాలకు పూర్వం ఏసుక్రీస్తు, “ఇతరులు మీకు ఇవ్వాలనుకున్నవే మీరు ఇతరులకు ఇవ్వండి!” అన్న సందేశాన్ని అందించాడు. ఈనాటి విశ్వమత మహాసభలో ఆ సూక్తినే కొద్ది తేడాతో మనకు తెలియజేయడం విశేషం!

సంపుటి: 92

డిసెంబర్ '93

సంచిక: 6

విడిప్రతి : 4.00

సంవత్సర చందా : 48.00