కనిపించని పనిమనిషి

సుందరి, కలవారిపిల్ల సుకుమారికి స్నేహితు రాలు. సుందరి పేదరాలే అయినా, ఒకరి ముందు దేహి అని చేయిసాచని అభిమాన ధనం వున్న మనిషి. ఇద్దరూ అరమరికలు లేకుండా కలిసి మెలిసి వుండేవారు.

ఒక సారి సుకుమారి ఇంటికి దూరప్రాంతపు నగల వ్యాపారి వచ్చాడు. ఆయనవద్ద విలువైనవీ, అపురూపమైనవీ అయిన నగ లెన్నో వున్నాయి. సుకుమారి తండ్రి వాటిని చూసి అబ్బురపడి నాలుగైదు హారాలు కొన్నాడు.

నగల వ్యాపారితో పాటు నలందుడనే యువకుడున్నాడు. వాడు రూపానికి నవమన్న థుడు. చురుకుతనం, చమత్కారం వాడికి సహజంగా అబ్బాయి. అలాంటి వాడిని పెళ్ళి చేసుకోవాలని సుకుమారి మనసు పడింది. కానీ నేరుగా వాడితో మాట్లాడడానికి అభిమాన పడి, ఆమె సుందరిని పిలిచి తన మనసులోని మాట చెప్పి, “నగల వ్యాపారి సత్రంలో బస

చేశాడు. నువ్వెలాగో అలా ఆ యువకుడిని కలుసుకుని నా గురించి చెప్పు. అత నొప్పు కుంటే మా నాన్నను ఒప్పించడం పెద్ద కష్టం కాదు. అతను నన్ను పెళ్ళాడితే ఇప్పటిలా ఊరూరాతిరగక్కర్లేదు. ఇంట్లోనే కాలు మీద కాలేసుకుని దర్జాగా రోజులు గడిపేయొచ్చు నని చెప్పు,” అన్నది.

ఆ సాయంత్రమే సుందరి వెళ్ళి నలందు డిని కలుసుకుని, తనను తాను పరిచయం చేసుకుని సుకుమారి గురించి చెప్పింది.

నలందుడామెను చూస్తూవుండిపోయాడు. సుందరి మాట్లాడడం అయిపోగానే నలందుడు ఆమెతో, “నీ అందం నా మతి పోగొట్టింది. నువ్వేం చెప్పావో కూడా నాకు వినిపించలేదు. నేను నిన్ను పెళ్ళి చేసుకుంటాను. కాదంటే చచ్చిపోతాను,” అన్నాడు.

ఊహించని ఈ పరిణామానికి భయపడి సుందరి చప్పున అక్కణ్ణించి వెళ్ళి పోయింది.