“అప్పుడు హనుమంతుడు లేకపోయాడు కాబట్టి సరిపోయింది గాని, అయోధ్యలోనే ఉంటే మనల్ని పసిగట్టి మరుక్షణమే మన అన్నల దగ్గరికి పంపేవాడు. మన అదృష్టం బాగుండబట్టే ఏదో పర్వతం మీద ఉండి పోయాడు ఆ వానరుడు!” అన్నాడు కరాళుడు సంతోషంగా.

“ఆ హనుమంతుడి ఊసెత్తకు, ఆ వానరు డంటే నాకు మా చెడ్డ కోపం!” అన్నది శూర్పణఖ.

“కోపంకాదు, గుండెదడ అను!” అన్నాడు రాక్షసుడు పళ్ళికిలిస్తూ.

“మా అన్న బంగారంతో నాకు కట్టిచ్చిన మేడ కాల్చిపారేశాడు గద, తోకగాడు! వాడంటే నాకు భయం గియం లేదు గాని, మా చెడ్డ ఒళ్లుమంట!” అంటూ శూర్పణఖ వీపు తడుముకుంది.

దాని వీపు మీద పెద్ద కాలిన మచ్చ ఉంది. అది లంకాదహనమప్పుడు మండు తున్న దూలం దాని వీపున పడినందున ఏర్పడిన మచ్చ. కరాళుడు దాన్ని చూసి హేళనగా, “అందుకా మంట అంటున్నావు! అది ఇంకా చురచురలాడుతోంది కాబోలు పాపం! మేడ కాలిపోయినా మచ్చ ఉంది పోనే!” అన్నాడు.

వాడి వేళాకోళానికి శూర్పణఖ ముఖం ముడుచుకొని, “చాల్లే, మహా చెప్పాచ్చావు!” అంది.

“అది కాదే శూర్పణే! నాకూ వాడంటే మంటే, మంటన్నరాను! మా చెడ్డవాడు సుమీ!” అన్నాడు వాడు.

“అలాగ చెప్పు! మహావీరుడిలాగ మాటా డకు! వాడి బారి నుంచి పారిపోయావు. పెరికి వెధవా! యుద్ధంలో చచ్చావు కాదు వీరుడి లాగ!” అంది శూర్పణఖ ఎంతో కోపంగా.

“పారిపోబట్టే పగ తీర్చుకున్నాను. నీలాంటి అందాల రాక్షసి నాకు దారికింది!” అన్నాడు వాడు.

“ఇహ మనం ఏ దూరతీరాలకో పోయి జీవితాలు సార్థకం చేసుకుందాం పద!” అంది శూర్పణఖ.