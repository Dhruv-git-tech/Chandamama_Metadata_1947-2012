కొనుక్కోవాలనీ రోశయ్య అన్నాడు. గ్రామస్థులందరూచివరికేంజరుగుతుందో అని కుతూ హలంగా ఎదురు చూడసాగారు.

ఈ పరిస్థితుల్లో శంకరుడొక విషయం తెలుసుకున్నాడు. గ్రామాధికారి, రాజుకు తనూ, భూషయ్యా అన్నదేమిటో చెప్పేలోపల రోశయ్య తన మనిషి నొకణ్ణి రాజు దగ్గిరకు పంపాలను కున్నాడు. ఆమనిషిరాజుతో, రోశయ్య మాటగా, “ఎరువులు రైతులకు చాలా అవసరంగదా. వాటిని రాజే నేరుగా రైతులకు ఇస్తే బాగుంటుంది. మధ్యవర్తకులుదేనికి?” అని చెప్పాలి.

వర్తకుడైన తనే ఇలాంటి సూచన చేయడంపల్లి, రాజుకు తనపై సదభిప్రాయం ఏర్పడుతుందని రోశయ్య ఆలోచించాడు.

ఈ వార్తను శంకరుడు, భూషయ్యకు చేరవేశాడు. ఆయన వాణ్ణి మెచ్చుకుని, “నాకు పయోగించే కబురు తెచ్చావు. ఒక వర్తకుడే అలాంటి కబురు చేస్తే, రాజు తప్పక ఒప్పుకుంటాడు. గ్రామంలో వున్న రైతులెవరూ నా మాటకు ఎదురాడ లేరు గనక, మొత్తం ఎరువు నా దగ్గరకే చేరుతుంది. ఆ ఎరువును మిగతా రైతులకు అమ్మడం ద్వారా, వర్తకం లోని సాధకబాధకాలు తెలుసుకుంటాను. ఇంతకాలం నేను పండించినది అమ్మడమే తప్ప, ఏదీ కొని అమ్మలేదు. ఈ అనుభవంతో నేనూ వ్యాపారం మొదలు పెడతాను. వ్యాపారి రైతు కాలేడు కానీ, రైతు వ్యాపారి కావడం కష్టం కాదు,” అన్నాడు.

ఈ సంగతి గోపాలుడిద్వారా రోశయ్యకు చేరింది. ఆయన వాణ్ణి మెచ్చుకుని, “నువ్వీ కబురు తేవడం మంచిదే అయింది. లేకుంటే నేను రాజు దగ్గరకు నా మనిషిని పంపి కొరి వితో తలగోక్కునే వాణ్ణి,” అన్నాడు.

ఆ తర్వాత గ్రామాధికారి, శంకరుడు, గోపాలుడు రాజధానికి వెళ్ళి రాజు, మంత్రి, విదూషకులను కలుసుకుని జరిగిందంతా చెప్పారు.

“అయితే నేనిప్పుడేం చేయాలి?” అని అడిగాడు రాజు.

ఇందుకు గ్రామాధికారి రమణయ్య, రాజుతో, “ప్రభూ! రాజాజ్ఞగా ఎరువులను అమ్మాలని రోశయ్యకు చెప్పండి. భూషయ్య తన పాలా