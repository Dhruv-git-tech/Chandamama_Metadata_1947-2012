స్థాపించాడు. వెంటనే అతన్ని తీవ్రవాదిగా ప్రకటించి, జాత్యహంకార దక్షిణాధికా ప్రభుత్వం జైలులో పెట్టింది. ఆయన 27 సంవత్సరాలు జైలులో ఒంటరిగా గడిపాడు. దీనిని 'జాత్యహంకార దౌర్జన్యానికి వ్యతిరేకంగా సాగిన అచంచలమైన పోరాటంగా' చెబుతారు. మనదేశంలో గాంధీజీ నాయకత్వంలో సాగిన అహింసాయుత స్వాతంత్ర్య పోరాటంతో దీనిని పోలుస్తూ ఉంటారు.

అదేసమయంలో జైలుకు వెలుపల కూడా పోరాటం సాగుతూ వచ్చింది. ప్రభుత్వ అధినేతలు కూడా మారారు. 1989 వ సం॥లో న్యాయవాది ఎఫ్.డబ్ల్యు. డీక్లార్క్ అధికారంలోకి వచ్చాడు. ఆయన జాతి వివక్షత చట్టాలను క్రమంగా రద్దు చేయసాగాడు. నల్లజాతివారికి ప్రభుత్వంలో ప్రాతినిధ్యం కల్పించాడు. నల్లజాతి వారు దానిని అంగీకరిస్తూ తమ నాయకుని నిబంధనరహితంగా విడుదల చేయాలని కోరారు. 1990వ సం॥లో నెల్చన్ మండేలా విడుదల అయ్యాడు.

జైలు నుంచి విడుదల అయ్యాక, ఆయన ఎటువంటి ద్వేషభావమూ పాటించకుండా, 27 సం॥లకు పూర్వం ఉన్న లక్ష్యమే ఇప్పుడూ ఉన్నట్టు ప్రకటించాడు. తస దేశంలో తాను కోరుకుంటున్నది 'అధిక సంఖ్యాకుల వరిపాలన' మాత్రమేనని కేవలం 'అధిక సంఖ్యాకులయిన నల్లజాతివారి పాలన' కాదని తేటతెల్లం చేశాడు. తెల్లజాతి ప్రభుత్వంతో చర్చలు ప్రారంభించి కొనసాగించాడు. 'ఒక మనిషి - ఒక ఓటు' ఆధారసూత్రంగా గల నూతన ప్రజాస్వామ్య రాజకీయ విధానానికి నాంది పలికే ఒప్పందం కుదుర్చు కున్నాడు.

ఆఫ్రికన్ నేషనల్ కాంగ్రెస్, ఇతర సంస్థలు మూడేళ్ళ పాటు జరిపిన చర్చలు - శతాబ్దాలుగా సాగిన అపనమ్మకాన్ని తాలగించి, ప్రజాస్వామ్యస్థాపనకు దోహదం చేశాయి.

శాంతిస్థాపనకు ప్రయత్నాలు జరుగుతున్నప్పుడు, మరొక వైపున అక్కడక్కడ హింసాత్మక సంఘటనలు జరిగినప్పటికీ ఇద్దరు నాయకులు - దక్షిణ ఆఫ్రికాలో నూతన ప్రజాస్వామ్య సంస్థాపనకు పునాదులు వేసే తమ కృషిని కొనసాగించారు. ఇదే నోబెల్ కమిటీ సభ్యుల దృష్టిని ఆకర్షించింది.

నోబెల్ బహుమతి గురించి తెలియగానే డీక్లార్క్, "ఇది గొప్ప గౌరవం. వినయంగా స్వీకరిస్తున్నాను," అన్నాడు. "ఇది దక్షిణాధికా ప్రజలందరినీ గౌరవించడం," అన్నాడు నెల్చన్ మండేలా. "ఆ బహుమతిని ఉభయులకూ ఉమ్మడిగా ఇవ్వడం మరీ బావున్నది," అన్నాడు 1984వ సం॥ నోబెల్ బహుమతీ గ్రహిత అయిన కేపటాన్ ఆర్చ్ బిషప్ డెస్మాండ్ టుటూ.

## ఇతర బహుమతీ గ్రహితలు

సాహిత్యం: టోనీ మారిసన్ (అమెరికాకు చెందిన ఆఫ్రికన్ - అమెరికన్ రచయితి.)

వైద్యశాస్త్రం: డా. రిచర్డ్ జె. రాబర్ట్స్ (ఇంగ్లాండు) డా. ఫిలిప్ ఏ. షార్ప్ (అమెరికా)

భౌతికశాస్త్రం: రస్సల్ ఏ. హల్స్; ప్రొ॥ జోసెఫ్ హెచ్. టేలర్ (అమెరికా)

రసాయనికశాస్త్రం: క్యారీ బి.ముల్లిస్ (అమెరికా) మైఫేల్ స్మిత్ (కెనడా)

ఆర్థికశాస్త్రం: రాబర్ట్ డబ్ల్యు ఫోజెల్, ప్రొ॥ డగ్లాస్ సి. నార్త్ (అమెరికా)