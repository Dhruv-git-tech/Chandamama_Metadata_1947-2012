సెగలు కక్కుతున్న ఇసుక ప్రదేశాన్ని చేరారు. ఆసరికి ముగ్గురూ, బాగా అలసి పోయారు. అందరికన్న బరువైన పెట్టెను మోస్తున్న గోవిందయ్య, ఇక కాలు సాగక, పెట్టెను దించి దానిమీద కూర్చుంటూ, '‘దాహం! నాలుక పిడచకట్టుకు పోతున్నది. మంచినీళ్ళ చెంబెక్కడ?'' అని భార్యసనడిగాడు.

సీతమ్మ దిగాలుపడిపోతూ, '‘అయ్యో, దాన్ని బండిలో నే మరిచిపోయాం!''

అన్నది.

ఆ సమయంలో గోవిందయ్యకు, ఇంటి దగ్గిర మండుబెండలో పెద్దపెద్ద బరువులు మోస్తూ, తన నౌకర్లు ఎంత ప్రయాసకు గురయ్యేవాళ్ళో, అన్న అలోచన కలిగి,

మనసు చివుక్కుమన్నది. ఆ కణంలోనే అడవిలో ఒంటరిగా వున్న ముసలి వీరయ్య గుర్తుకు వచ్చాడు.

గోవిందయ్య చప్పున పెట్టెమీది నుంచి లేచి, వెనుదిరిగి మెల్లగా అడవిలోకి బయలుదేరాడు. శివయ్య ఆతణ్ణి వారిస్తూ, '‘బండిలో వున్న మంచినీళ్ళచెంబు నే తెస్తాను. నువ్విక్కడే వుండు,''

అంటూ ఆక్కడి నుంచి కదిలాడు.

ఆ మాటకు గోవిందయ్య అడ్డంగా తలాడిస్తూ, '‘నేవెళుతున్నది మంచినీళ్ళ కోసంకాదు, గుండెనొప్పితో అడవిలో బండినుంచి కింద పడిపోయిన ముసలి వీరయ్య కోసం. పద, కట్లు తెంచుకుని పారిపోయిన గుర్రాన్ని మనమే వెలికి