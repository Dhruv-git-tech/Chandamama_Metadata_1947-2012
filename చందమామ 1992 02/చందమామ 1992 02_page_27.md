ఒక ఆటవికయువకుడు, ఒంటరిగా సాహసించి క్రూరమృగాన్ని చంపాడన్న వార్త, రాజు పద్మాకుడికి చేరింది. ఇది విని ఆయన మొదట సంతోషించినా, ఆ తర్వాత విచారగ్రస్తుడయ్యాడు. ఎందుకంటే—ఆయనకు ఆందిన సమాచారాన్ని బట్టి, ఆ ఆటవిక యువకుడు అక్షరజ్ఞానం లేనివాడు; అనా కారి! అటువంటివాణ్ణి తాను అల్లుడుగా చేసుకోవాలన్న తలపు రాగానే, ఆయన చాలా కలవరపాటు చెందాడు.

రాజు, తాను అర్ధ రాజ్యంతో పాటు, కుమార్తెను కూడా ఇచ్చి వివాహం చేస్తానని ప్రకటించగానే, ఏ రాజకుమారుడో వచ్చి, ఆ క్రూరమృగాన్ని చంపుతాడనుకున్నాడు. కాని, ఇప్పుడు జరిగింది వేరు, ఒక తక్కువజాతివాడూ, అనాకారీ ఆ కార్యాన్ని సాధించాడు!

ఇప్పుడు ఏమి చేయడమా అన్నదాన్ని గురించి పద్మాకుడు, మంత్రితోనూ, కుమార్తెతోనూ చర్చించాడు. వాళ్ళు కూడా సందిగ్ధంలోనేపడ్డారు. అది రాజవంశానికి ఎంతో కళంకం అని భావించారు.

"ఒక పని చెయ్యండి, నాన్నా! ఆ వీరవరుణ్ణి ఒంటరిగా పిలిచి, అర్ధరాజ్యం మాత్రమే ఇస్తానని చెప్పి చూడండి," అన్నది యువరాణి వివేకవతి.

వింతమృగం వెల్లకిలాపడి లేచి, అరుస్తూ వాగుకేసి పారిపోమాసింది. కాని, వీర వరుడు చెట్టు దిగి దాన్ని బాణాలతో కొట్టాడు. మృగం కర్ణకతోరంగా అరుస్తూ, వాగు ఒడ్డునపడి కాసేపు గిలగిలా తన్ను కుని ప్రాణాలు వదిలింది.

తెల్లవారుతూనే, ఆ చుట్టుపక్కల వున్న గూడేలలోని ఆటవికులు అక్కడికి వచ్చి, ఆ వింతమృగాన్ని చూసి అమి తాశ్చర్యం చెందారు. తమ నాయకుడి కొడుకు దాన్ని చంపి, రాజకుమార్తెను పెళ్ళాడడమే కాక, అర్ధరాజ్యానికి రాజు కాబోతున్నందుకు పరమానందం చెందారు.