గారు, ఆయనతో సంప్రతించి, తన వద్ద వున్న బంగారాన్ని నగరంలోని వృద్ధుల ఆశ్రమానికి విరాళంగా ఇచ్చారు. ఆ పని మీదే, మీ మామగారు ఇక్కడికి వచ్చారు," అన్నది పత్రాలను వాళ్ళకు చూపుతూ.

కోడళ్ళు ముగ్గురూ వెలవెలపోతూ, ''అసలాయన ఏరి? ఎందుకు మాకిలా అన్యాయం చేశారు?'' అన్నారు.

''ఆయన లో పల గది లో వున్నారు. అయితే, మీ ప్రశ్నకి జవాబు చెప్పలేరు. ఈ తెల్లవారుజామున హఠాత్తుగా కన్ను మూశారు!'' అన్నది జానకి ఏమాత్రం తొణకకుండా.

''అలాగా!'' అంటూ నీలకంఠం పెద్ద కోడలు మెటికలు విరిచి, ''ముసలి వెధవకు మూడు పూటలా వేడివేడిగా పండి వడ్డించాను, పస్తులుంచి చంపినా పీడాపొయేది!'' అన్నది.

''నిద్ర కూడా మానుకుని, వైద్యుడు చెప్పిన మందులు శ్రద్ధగా ఇచ్చాను. ఆ చేత్తోనే గుక్కెడు విషం గొంతులో పోసి వుంటే, ఈ అఘాయిత్యపు పని చేయకుండా హరీ అనేవాడు!'' అన్నది రెండో కోడలు పళ్ళుకొరుకుతూ.

''కంఠం నొప్పి పుట్టేదా కా గట్టిగా పురాణాలు చదివి విని పించేదాన్ని. చేతులు చచ్చుపడేలా విసనకర్రతో విసిరే

దాన్ని. అంతకన్నా దుడ్డుకర్రతో నెత్తి మీద గట్టిగా బాదివుంటే, పీడా విరగడయి వుండేది!'' అన్నది మూడో కోడలు ఉక్రోషంగా.

ఆ తర్వాత ముగ్గురూ జానకితో కవ్వింపుగా, ''మతిపోయిన ముసలాళ్ళు ఏదో చెబుతారు. వాళ్ళు చెప్పినట్టల్లా చేయ గూడదన్న బుద్ది నీకుండొద్దూ! అయినా, మనిషిపోతే కొడుకులకు కబురు పంపక, కోడళ్ళకు కబురు పంపావేం? శవాన్ని నీ ఇంట్లోనే వుంచుకో. సాయంత్రానికి ఆయన కొడుకుల్చి పంపిస్తాం,'' అని రుసరుసలాడుతూ, వచ్చిన బండిలోనే తిరిగిపోయారు.