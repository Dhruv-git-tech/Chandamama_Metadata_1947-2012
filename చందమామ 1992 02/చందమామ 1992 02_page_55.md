ఎలాంటి అందచందాలతో వున్నదో, అలాంటి రూపంతో చిరునవ్వు నవ్వుతూ నిలబడింది.

కుమార్తె తిరిగి బతికినందుకు భూస్వామి పరమానందం చెంది, ఆమెకు జరిగినదంతా చెప్పి, '‘అమ్మా, భర్తను ఎన్నుకోవడంలో ఇక జాప్యం చేయకు. ఈ ముగ్గురు యువకుల్లో నువ్వు కోరిన అతడితో నీ వివాహం జరిపిస్తాను.'' అన్నాడు.

భూస్వామి కూతురు ఏదో అనబోయేం తలో మొదటి యువకుడు, '‘నేనే నీకు భర్తకాదగిన అర్హత వున్న వాణ్ణి! నీ సమాధి దగ్గిర ఎండనకా, వాననకా పగలూ, రాత్రులూ కాలం గడిపాను.'' అన్నాడు.

రెండవవాడు, '‘నువ్వు చనిపోయిన తర్వాత, నీ తండ్రికి అండగా వుంటూ, ఇంతకాలంగా అన్ని సేవలూ చేస్తున్నాను. నీకు భర్త కాదగిన అర్హుణ్ణి నేనే !''

అన్నాడు.

మూడవవాడు, '‘నువ్వులేని ప్రపంచం మీద విరక్తి చెంది, సన్యానిలా ఊళ్ళు పట్టుకు తిరుగుతూ, ఒక మహా పండితుడి ద్వారా, ఒక ఆద్భుతమైన మంత్రం తెలుసుకుని, నిన్ను తిరిగి బతికించాను. నిన్ను వివాహా మాడే అర్హత నాదే !''

అన్నాడు.

అంతా విని భూస్వామి కూతురు కొంత సేపు మౌనంగా ఆలోచించి, చిరునవ్వు నవ్వు. '‘నేను చనిపోయాక, నా తండ్రికి అన్నీ చేస్తూ గడిపినవాడు, ఆయనకు పుత్ర సమానుడవుతాడు; నన్ను బతికించే మంత్రం నేర్చినవాడు పరోప కారికింద లెక్క; ఇక నా సమాధినే అంటిపెట్టుకుని, తీరని దుఃఖితో రోజులు వెళ్ళబుచ్చినవాడు. నిజంగా నన్ను ప్రేమించినవాడవుతాడు. కనక అతణ్ణే నేను వివాహమాడతాను.'' అన్నది.

భూస్వామి కుమార్తె చెప్పిన విధంగా, మూడవ యువకుడికి ఆమెనిచ్చి ఘనంగా వివాహం చేశాడు.