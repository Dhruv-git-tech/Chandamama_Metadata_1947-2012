''అవును. అలా చేయడం బావుం టుంది. అర్ధరాజ్యం ఇచ్చి ఏలుకోమంటే, వీరవరుడు తప్పక సంతోషంగా అంగీ కరిస్తాడు. అయితే, రాజకు మార్తెను వివాహం చేసుకోవడానికి, తాను తగిన వాడిని కాననీ, తానుగానే అందుకు తిరస్కరించాననీ, వాడిచేతే ఆటవికులకూ, రాజ్యప్రజలకూ చెప్పించాలి. అప్పుడు మనం అన్నమాట తప్పినట్టు వుండదు,'' అని మంత్రి సలహా ఇచ్చాడు.

రాజుకు, ఈ సలహా నచ్చింది. ఆయన వీరవరుడికి కబురుచేసి, మనంగా సత్కరించి, రహస్యమందిరంలో విడిదిఏర్పాటు చేశాడు. తర్వాత ఆయనా, మంత్రి, యువరాణి వివేకవతి వాణ్ణి కలుసుకుని, తాము అనుకున్న విషయం చెప్పి. అందుకు ఒప్పుకోమన్నారు.

వీరవరుడుఒక కేణంపాటు ఆలోచించి, ''మహారాజా, నాకు అర్ధరాజ్యం కూడా ఇవ్వనవసరం లేదు. నేను కేవలం బహుమానం ఆశించి, ఆ క్రూరమ్మగాన్ని చంప లేదు. ఈ రాజ్యపౌరుడుగా, చేతనైనంతలో ప్రజలను ప్రాణాపదనుంచి కాపాడవలసిన బాధ్యత నాకున్నది. అర్ధరాజ్యాన్ని, రాకు మారిని నాకై నేనే తిరస్కరించానని ప్రజలకు చెబుతాను. కమించండి !'' అంటూ ఆక్కడి నుంచి బయలుదేరాడు.

సమస్య ఇంత తేలిగ్గా పరిష్కార మైనందుకు రాజూ, మంత్రి చాలా సంతోషించారు. అయితే, యువరాణి వివేకవతి, వీరవరుణ్ణి ఆగమని కేకవేసి, తండ్రితో, ''నాన్నా! ఆ ఆటవిక యువకుడికి అర్ధరాజ్యం ఇచ్చినా, ఇవ్వకపోయినా ఫర్వాలేదు. మన్నించండి ! నేను అతణ్ణి వివాహ మాడదలచాను. ఆందుకు అనుమతించండి !'' అన్నది నిబ్బరంగా.

ఇది విని రాజు పద్మాకుడూ, మంత్రి నిశ్చేష్టులైపోయారు.

బేతాళుడు ఈ కథ చెప్పి, ''రాజా, వీరవరుడు అర్ధరాజ్యాన్ని. రాకుమార్తెనూ తనవిగా చేసుకోవాలనే, ప్రాణానికి