పుష్పకవిమానం

విక్రమపురి మహా రాజు ధీరసింహుడు,
ఒకరోజు రాజోద్యానవనంలో కూర్చుని,
కొంతమంది ముఖ్యులతో రాచకార్యాలు
ముచ్చటిస్తున్నాడు. ఆ సమయంలో వున్న
ట్టుండి అయన ఆకాశంవంక చూస్తూ,
‘‘చూడండి! ఆకాశమార్గంలో ఏదో విమానం
వంటిది పోతున్నది. దానిని చూస్తుంటే,
అందులో వున్నపారు గంధర్వులేమో అన్న
అనుమానం కలుగుతున్నది,’’ అన్నాడు.

అప్పుడు చంద్రకేతుడ నేవాడు ఆకాశం
కేసి చూసి, ‘‘మహారాజా! తమ దృష్టి అతి
నిశితం. వెళుతున్నది పుష్పకవిమానాన్ని
పోలివున్నది. అందులో గంధర్వులో, దేవ
తలో కాక మరెవరుంటారు !’’ అన్నాడు.

సూర్యబాహు అనే మరొకతను, ‘‘మహా
రాజా! చంద్రకేతుడన్నదినిజం,’’ అన్నాడు.

తష్ఠిలానగరంలో ఉన్నతవిద్యాభ్యాసం
చేసి, తిరిగి వచ్చిన రాజపురో హితుడి కుమా

రుడుపద్మనేత్రుడుకూడా ఆక్కడున్నాడు.
అతడు తప్ప మిగిలినవాళ్ళందరూ సూర్య
బాహు, చంద్రకేతులతో శ్రుతి కలుపుతూ,
మహారాజు పుణ్యాత్ముడు కనకనే, అట్లు
వంటి అపురూప దృశ్యాన్ని తాను చూడ
డమే కాక, తమబోటి అల్పులకు కూడా
చూపగలిగాడని, ధీరసింహుడి మీద
పొగడ్డల వర్షం కురిపించసాగారు.

పద్మనేత్రుడి మౌనాన్ని గమనించి
ధీరసింహుడు, ‘‘ఏమయ్యా, పద్మనేత్రా!
అలాబెల్లంకొట్టినరాయిలావుండిపోయావు.
విమానం నీకు కనబడలేదా ఏమిటి?’’
అని మందహాసం చేస్తూ అడిగాడు.

‘‘ప్రభువులు మన్నిస్తానంటేనే, జవా
బిస్తాను,’’ అన్నాడు పద్మనేత్రుడు.

‘‘నీకు వచ్చిన భయమేమిలేదు. నువ్వు
చెప్పాలనుకున్నది నిశ్చింతగా చెప్పు,’’
అన్నాడు ధీరసింహుడు.