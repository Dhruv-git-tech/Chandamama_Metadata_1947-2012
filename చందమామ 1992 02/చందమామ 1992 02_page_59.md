వాయసరాజు

అనేకవేల సంవత్సరాల కిందట అవంతి దేశాన్ని అనూపుడు అనే రాజుపాలిస్తూండే వాడు. ఆయన ఆస్థానంలో ఒక గొప్ప దైవజ్ఞుడు ఉండేవాడు.

ఆ దైవజ్ఞుడు రోజూ సూర్యోదయాది వేళ నదికి స్నానం చేసేటందుకు క్రమం తప్పకుండా వెళ్ళేవాడు. ఆయన ఒక నాడు స్నానం చేసి శుచిగా ఇంటికి తిరిగి వస్తున్నాడు. వచ్చే దారిలో ఒక మామిడి తోట వున్నది. దైవజ్ఞుడు ఆ మామిడిచెట్ల కింది నుంచి నడిచి వస్తూండగా, చెట్టు కొమ్మలపైన వున్న ఒక కాకి సరిగొ అతడి మీద పడేటట్టు రెట్టవేసింది.

ఆయన మండిపడ్డాడు. తనను ఈ విధంగా మైలపరచిన ఆ ఒక్క కాకినే కాక, మొత్తం నాయసజాతినే సర్వ నాశనం చేసి వేస్తానని గట్టి ప్రతిజ్ఞ పట్టాడు.

ప్రతిజ్ఞ నెరవేరేటందుకు పరిస్థితులు కలిసివచ్చినై. ఎలా అంటే—రాజుగారి కోట పక్కన ఒక పూరిగుడిసె వున్నది. ఆ గుడిసెలో ఒక ముసలివాడుండేవాడు. ఆ రోజున వాడు పరిధాన్యం ఎండలో పోసి కావిలి కూర్చున్నాడు. మిట్ట మధ్యాన్నంవేళ. ఎండ మండిపోతున్నది. కాపలా కూర్చున్న ముసలివాడు కునికి పాట్లు పడసాగాడు.

ఆ పక్కనే మేస్తున్న ఒక గాడిద, ముసలివాడు అలా ఆదమరిచి వున్నప్పుడల్లా ధాన్యం మీద పడి బొక్కుతూ వచ్చింది. రెండు మూడుసార్లు గాడిదను ఆదిలించి చూశాడు. కాని ఆది అక్కడి నుంచి పోలేదు.

ఇక ఇది పనికాదనుకొని ముసలివాడు గాడిదను పట్టుకున్నాడు. ఇంత నూనె పోసి ఒక తాటాకు తడిపాడు. గాడిద