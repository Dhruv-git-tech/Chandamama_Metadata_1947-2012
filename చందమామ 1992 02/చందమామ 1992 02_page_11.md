తటపటాయిస్తూ, ''ఆశ్రయం ఇవ్వడానికి అభ్యంతరంలేదు. బాబుగారూ! చూడ బోతే మీరేదో కంగారులో వున్నట్టున్నారు,'' అన్నది.

''అవునమ్మా! నా కంగారుకూ, భయా నికి కారణం, ఇది!'' అంటూ ముస లాయన పక్కన పెట్టుకున్న పెట్టె మూత తీసి చూపించాడు.

పెట్టెనిండా బంగారు నగలు; వాటిలో పెద్ద వడ్డాణం కూడా ఒకటున్నది. ముస లాయన వడ్డాణాన్ని బయటికి తీసి, జానకితో, ''దీనిబరువెంతో తెలుసామ్మా? ఆరవైకాసులు!'' అంటూ దాన్ని పెట్టెలో పెట్టేశాడు.

అంతా ఆశ్చర్యంగా చూస్తున్నజానకితో, ముసలాయన ఇలా చెప్పాడు:

ఆయన పేరు నీలకంఠం, పెద్ద భూస్వామి. ఆయన ముగ్గురు కొడుకులకూ పెళ్ళిళ్ళు అయ్యాయి. వాళ్ళకు వ్యవసాయం అంటే రోత, వ్యాపారం అంటే మోజు. వాళ్ళు పంతం పట్టడంతో నీల కంఠం తనకున్న ఆరవై ఎకరాల పొలం అమ్మేశాడు, ఆ డబ్బుతో కొడుకులు పట్టంలో వ్యాపారం మొదలుపెట్టారు. నీలకంఠం మాత్రం పల్లెలో సొంత ఇంట భార్యతో ప్రశాంతంగా వుంటున్నాడు. ఆర్పెల్ల క్రితం హఠాత్తుగా ఆమె పోయింది. కొడుకులు నీలకంఠాన్ని పట్టం తీసుకు పొయారు. పల్లెలో వున్న ఇంటిని ఆమ్మేశారు. ఆఖరుసారిగా ఆయన పల్లెకుపొయి భార్య నగలతో తిరిగొస్తున్నాడు. అయితే, బండివాడి ప్రవర్తన ఆయనకు అనుమానం కలిగించింది. సాయంత్రానికల్లా పట్టం చేరవలసిన బండి నత్తనడకలు నడుస్తూ, చికటిపడే వేళకు, ఈ ఊరు చేరింది. అంత బంగారంతో చికటివేళ ప్రయాణం చేయడం ఇష్టం లేక, బంధువున్నాడన్న నెపంతో బండిదిగిపోయాడు, నీలకంఠం.

''మంచిపనిచేశారు. కాళ్ళుకడుక్కుని వస్తే వడ్డన చేస్తాను,'' అంటూ వంట గదిలో కి వెళ్ళింది. జానకి.