అట్ట మాదిబొమ్మ

దుర్యోధనాదులు వెళ్ళిపోయాక కృష్ణుడు కౌరవసభలోని పెద్దలతో, “ఒక్క దుర్యోధనుడికోసరం ఇక్కడ చేరిన రాజులందరూ యుద్ధానికి బలి కావటం ధర్మం కాదు. దుర్యోధనుని మీరు పెడరెక్కలు కట్టి బంధించి పాండవులకు వప్పగించి వారితో సంధి చేసుకోండి,” అని చెప్పాడు.

శకుని కర్ణులతో దుర్యోధనుడు మంత్రాంగం ఆలోచించే సమయంలో దుశ్శాసనుడు, “నిన్ను బంధించి పాండవులకు వప్పగించుతారట. మా ముగ్గుర్షి కూడా అలాగే చేస్తారేమో!” అన్నాడు.

దుర్యోధనుడు మండిపడి, “ఈలోగా మనమే ఆ కృష్ణుణ్ణి బంధించుదాం. అంతటితో పాండవులు మతిపోయి, అరణ్యాలలోకి పారిపోతారు!” అన్నాడు.

దుష్టచతుష్టయం చేసే ఆలోచన సాత్యకికి తెలిసింది. అతను తమ పరివారాన్ని సభాద్వారంవద్దకు వచ్చే ఏర్పాటు చేసి, సభలోకి వెళ్ళి కృష్ణుడితో, “దుష్టచతుష్టయం నిన్ను బంధించే ఆలోచన చేస్తున్నారు!” అని చెప్పాడు.

పెద్దలంతా కంగారుపడ్డారు. వారు దుర్యోధనుడికోసం కబురు చేసి పిలిపించారు. కృష్ణుడు దుర్యోధనుడితో, “నేను దుర్బలుణ్ణి అనుకుని సన్ను బంధించటానికి ప్రయత్నిస్తున్నావా? నా విశ్వరూపం చూడు!” అంటూ సమస్తాలో కాలనూ, దేవగణాలనూ, ఆదిత్యులనూ, బుషిగణాలనూ తనలో చూపాడు. గుడ్డివాడైస ధృతరాష్ట్రుడుకూడా విశ్వరూపాన్ని చూడగలిగాడు.

తరవాత కృష్ణుడు సభనుంచి బయటికి వచ్చాడు. ఆయన కుంతిని చూసి ఆమెవద్ద సెలవు పుచ్చుకుని, భీష్మదోబాదులందరికీ వీడ్కోలు చెప్పి, రధం ఎక్కుతూ కర్ణుణ్ణి తనవెంట ఎక్కించుకున్నాడు.

రధం నిర్ణస ప్రదేశాన్ని చేరుకున్నాక కృష్ణుడు కర్ణుడితో, “నీవు కుంతి పెద్దకుమారుడవు. పాండవులు నీకు తమ్ములు. అందుచేత నాతో వచ్చేసి నీ తమ్ములతో చేరిపో. వారు నిన్ను తమ తండ్రిలాగా గౌరవిస్తారు,” అన్నాడు.

కర్ణుడు “దేవా, సన్ను చేరదీసి పెంచిన తల్లిదండ్రులనూ, సన్నే నమ్ము కుని యుద్ధానికి దిగుతున్న దుర్యోధనుణ్ణి కాదని పాండవుల పకానికి రాలేను. వారికి యుద్ధంలో విజయం లభించేటట్టుగా చెయ్యి. ఆదే నా కోరిక!” అన్నాడు.

తరవాత కృష్ణుడు కర్ణుడికి వీడ్కోలు చెప్పి పాండవులవద్దకు తిరిగి వచ్చాడు.