ఒకరిని ఎన్నుకుందామంటే రంభుడు మరీ
సన్నం, కుంభుడు మరీ లావు. అందుచేత
ఆమె వారికి ఒక పరీక్ష పెట్టింది.

“ హాస్యంలో మీరిద్దరూ అందె వేసిన
చేతులే. ఒకరు ఎక్కువ లేదు, ఒకరు
తక్కువలేదు. కాని ఇతర రసాలు ఒప్పించ
టంలో మీ శక్తి ఎలాటిదో ఎవరికీ తెలియదు.
కరుణరసంలోగాని, భీభత్స రసంలో గాని
మీ సామర్థ్యాలు ప్రత్యక్షంగా చూపినట్టయితే
అందులో మీ ఎక్కువ తక్కువలు నిర్ణ
యించి, ఎక్కువ ప్రజ్ఞగలవాణ్ణి నేను
పెళ్ళాడగలను. ఇందుకు మీరిద్దరూ సమ్మ
తిస్తారా ?” అని కర్ణిక అడిగింది.

హాస్యగాళ్ళు సరేనన్నారు గాని, కర్ణిక
అన్న మాటలకు ఇద్దరూ నిరుత్సాహం
చెందారు. ఎందుచేతనంటే, తమ ముఖాలు
చూస్తేనే ప్రజలు విరగబడి నవ్వుతారు.
ఆటువంటప్పుడు రౌద్ర, శృంగార, భీభత్స,
భయానక, కరుణ రసాలు ప్రజలలో రేకెత్తే
లాగు మాట్లాడటమెలాగు ?

ఇది రంభకుంభుల కిద్దరికీ ఒక తీవ్రమైన
సమస్య అయిపోయింది. రంభుడు తనకు
కర్ణికను పెళ్ళాడే యోగంలేదని నిర్ణయించు
కున్నాడు. కుంభుడు మాత్రం కర్ణిక పెట్టిన
పరీక్షలో నెగ్గట మెలాగా అని అపొ
రాత్రాలు ఆలోచించ సాగాడు.