తమాషాలు

1. మా ఇంటికి వచ్చిపోయే బంధువులు అయిదుగురున్నారు. ఒకరు రోజు విడిచి రోజు వస్తారు. రెండోవారు మూడురోజుల కొకసారి వస్తారు. మూడోవారు నాలుగురోజుల కొకసారి వస్తారు. నాలుగోవారు అయిదురోజుల కొకసారీ, అయిదోవారు అరురోజుల కొకసారీ వస్తారు. వారందరూ సంవత్సరాదినాడు మా ఇంటికి వచ్చారు. తరవాత మూడునెలల కాలంలో (90 రోజులలో) వారందరూ మా ఇంటికి వచ్చిన రోజులు ఎన్నో, ఏ ఒకరూ రాని రోజులెన్నో చెప్పగలరా ?

2. 1932లో ఒక తాతకూ మనవడికీ ఈ విధంగా సంభాషణ జరిగింది :

“తాతా, నేను పుట్టిన సంవత్సరంలో చివర రెండు ఆంకెలూ సరిగా ఇప్పటి నా వయసు !” అన్నాడు మనవడు.

తాత కొంచెం ఆలోచించి, “నా వయసుకూడా నేను పుట్టిన సంవత్సరం చివరి రెండు అంకెలేరా!” అన్నాడు. 1932 నాటికి ఎవరి వయసు ఎంత ?

3. రంగడూ రాముడూ ఒక పందెం వేసుకున్నారు.

“రంగడూ నీదగ్గిర ఎంత డబ్బున్నదో అంతా నేను నీకిస్తాను. అలా ఇచ్చి నప్పుడల్లా నుపు నాకు రూపాయి ఇరవై నయాపైసలు ఇవ్వాలి ?” అన్నాడు.

రంగడు సరేనన్నాడు. రంగడి జేబులో ఉన్న డబ్బు ఎంచి రాముడు అంతా ఇచ్చేసి తన రూపాయి ఇరవై నయాపైసలు తాను తీసుకున్నాడు. రెండో సారి రంగడిదగ్గిర ఉన్న మొత్తానికి సమాసమైనది తన జేబులోనుంచి ఇచ్చి మళ్లీ ఒక రూపాయి ఇరవై నయాపైసలు పుచ్చుకున్నాడు. కాని రాముడు మూడో సారి తన రూపాయి ఇరవై నయాపైసలు పుచ్చుకునేసరికి రంగడి జేబు ఖాళీ అయింది. రంగడి దగ్గిర మొదట ఉండిన డబ్బెంత ?

[ గత నెల ప్రశ్నలకు సమాధానాలు ]

1. పెద్దవెలగకాయలు కొనటమే లాభం.

2. ఈ ప్రశ్నలో ఒక పారపాటు దొర్లింది. ఝారీలలో ఒకటి చిన్నది; ఒకటి పెద్దది. చిన్న ఝారీలో నెయ్యి త్వరగా చల్లారుతుంది.

3. ప్రతి స్టేషనునుంచీ మిగిలిన 7 స్టేషనులకూ టిక్కెట్లుంటాయి. ఆందుచేత ఎనిమిది స్టేషన్లలోనూ కలిపి 56 రకాల టిక్కెట్లుంటాయి.