ముసలిగుర్రం

ఒక లంబాడీవాడి దగ్గిర ఒక గుర్రం ఉండేది. అది చాలా ముసలిదయి
పోయింది. సవారీకి ఏమాత్రమూ పనికి రాదు. అందుచేత దాన్ని ఏ కాడికైనా
అమ్ముదామనుకున్నాడు లంబాడీ.

గుర్రం అమ్మకానికున్నదని తెలిసి ఒక కాపుమనిషి లంబాడీ ఉండే
చోటికి వచ్చాడు. లంబాడీకీ కాపుమనిషికీ బేరంమాటలు జరుగుతూండగా
లంబాడీ భార్య వచ్చింది.

“ మా గుర్రం మాటేనా అడుగుతున్నావు ? ఆ పాపిష్టి గుర్రాన్ని ఎవరు కొంటారు, బాబూ ?” అన్నది లంబాడీ స్త్రీ.

“ ఆదేమిటమ్మా ? మీ గుర్రాన్ని నువే తీసేస్తున్నావు ?” అన్నాడు కాపు.

“ తీసేయ్యసూ ? మొన్న ఏం జరిగిందో తెలుసా ? ఈ చుట్టుపక్కల ఒక కుందేలున్నది. దాన్ని ఎట్లాగైనా పట్టి మేమూ పిల్లలూ తిందామనుకుంటుంటే, మా దిక్కుమాలిన గుర్రం దాన్ని చూసి తరిమి పట్టుకుని, అంతా తినేసింది, మాకూ మా పిల్లలకూ కొంచెమైనా మిగల్చకుండా !” అన్నది లంబాడీది.

కాపు నిర్ఘాంతపోయి, “ అంత వేగంగా పరుగెత్తుతుందా ?” అనుకుని,
ఆటే బేరంచెయ్యుక, లంబాడీవాడికి డబ్బిచ్చి గుర్రాన్ని కొనుక్కుపోయాడు.