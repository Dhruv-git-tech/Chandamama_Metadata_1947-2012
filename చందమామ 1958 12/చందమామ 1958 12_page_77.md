ఉన్నట్టుండి దేవలుడికి పట్టరాని ఆవేశం వచ్చింది. “నీచులారా! మీ పాపాలకు పాటేళ్లను అడ్డం పెడతారా?” అంటూ ఆయన జనాన్ని తోసుకుని వెళ్లి, పోట్లాడే పాటేళ్లలో ఒకదాన్ని అమాంతం ఎత్తుకుని పరిగె త్తసాగాడు.

అది నగరపు కొత్వాలుగారి పాటేలు. దానిమీద అనేకవేల రూపాయలు పంచాలు కాశారు ఊరిలో ఉండే పెద్దలు. ఎవరో వచ్చి ఆ పాటేలును ఎత్తుకుపోతూండటం చూసి జనం గగ్గోలుపెడుతూ ఆయన వెంట పడి పట్టుకున్నారు. ఆ సమయానికే దేవ లుడు మైకంపచ్చి పడిపోయాడు.

మళ్ళీ స్పృహ తెలిసేసరికి ఆయన ఆ పూరి ఖైదులో ఉన్నాడు. రాత్రి చాలా భాగం గడిచి తెల్లవార వస్తున్నది. కిందటి రోజు జరిగినదంతా ఆయన జ్ఞాపకం తెచ్చు కుని, “మఠాని కిద్దామనుకున్న డబ్బు పోయింది, తాగగూడనిదేదో తాగాను, చెయ్య గూడనిదేదో చేసి బందిఖానాలో పడ్డాను, భీముడేమయాడో తెలియదు! ఇదంతా జరగటానికి నేనేం తప్పు చేసిఉంటాను? నావల్ల ఏ తప్పు జరగలేదే! రమేశుడి తప్పా! కాదు, పాపం, అతను మంచివాడు. దారి తప్పి నన్నక్కడికి తీసుకుపోయాడు. అతనిలోకూడా దురుద్దేశం ఏమీ లేదు. ఇది భగవంతుడు పెట్టిన పరీక్షగాని మరేమీ కాదు!” అని రూపు చేసుకున్నాడు.

తెల్లవారుతూనే రమేశుడు వచ్చాడు.

“బాబుగారూ, నా మూలంగా మీకు చాలా శ్రమ కలిగింది. మీ విడుదలకు కొత్వాలు అనుమతి ఇదుగో! మనం పొదాం పదండి!” అని అతను దేవలుడితో అన్నాడు.

“విచారణకూడా జరగకుండా విడుదల ఎలా చేశారు, నాయనా?” అన్నాడు దేవలుడు.

“నిన్న మిమ్మల్ని రాజభటులు పట్టుకు పోగానే నేను కొత్వాలుగారింటికి వెళ్ళాను,