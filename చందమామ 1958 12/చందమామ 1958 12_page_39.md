“ మీరు విచారించకండి. పశ్చాత్తాపం అన్ని తప్పులనూ సరిచేస్తుంది. ఇన్నేళ్ళు ఈ నిర్ణయమైన లంకలో గడిపినందుకు నాకు పరిహారం జరగటోతున్నది. నా కుమార్తె నీ కుమారుణ్ణి పెళ్ళాడబోతున్నది,” అన్నాడు ఉదయవర్మ జయపాలుడితో.

“ నా కుమారుడా? జయకేతుడు చనిపోలేదా? బతికి ఉన్నాడా? ఏడి వాడు? ఎంత అదృష్టం!” అన్నాడు జయపాలుడు ఆనందోదేకంతో.

“ రండి చూపిస్తాను!” అంటూ ఉదయ వర్మ తన అతిథులను తన గుహకు తీసుకు పోయి, అక్కడ చదరంగం అడుకుంటున్న చంద్రసేననూ, జయకేతుణ్ణీ చూపాడు. తన తండ్రి బతికిఉండటం చూసి జయ కేతుడుకూడా పరమాసందం చెందాడు.

“ చాలా కష్టాలు గట్టెక్కాయి. కాని మనం ఈ నిర్ణయప్రదేశం వదిలి మన దేశానికి వెళ్ళిపోవడానికి ఓడా, కళాసులూ లేక

పోవటం ఒక్కడే పెద్ద లోపం!” అన్నాడు జయపాల మహారాజు.

“ మీ ఓడకు ఏ ప్రమాదమూ జరగలేదు. కళాసులందరూ అందులోనే ఉన్నారు. మీ రెప్పుడు తలుచుకుంటే అప్పుడే ప్రయాణమై పోవచ్చు,” అన్నాడు ఉదయవర్మ.

“ అయితే అందరమూ కలిసే పోదాం! ఆలస్యం దేనికి?” అన్నాడు జయపాలుడు.

ఉదయవర్మ ఇల్వలుడికి స్వేచ్ఛ ఇస్తూ, “ నీ పిశాచాలతో సహా నీ యిష్టంపచ్చిన చోటికి వెళ్లిపోవచ్చు,” అని చెప్పేశాడు; తన మంత్ర గ్రంథాలను ఆ లంకలోనే ఒకచోట పాతిపెట్టేసి, ప్రయాణమయ్యాడు.

కొద్దిరోజులకు వారు స్వదేశం చేరు కున్నారు. నాగపట్టణానికి ఉదయవర్మ మళ్లీ రాజయాడు. తరవాత కొద్దిరోజులకే చాళుక్య రాజ్య సింహాసనంపైన జయకేతుడు కూచు న్నాడు. చంద్రసేనకూ, అతనికి మహా వైభవంగా పెళ్లి జరిగింది.