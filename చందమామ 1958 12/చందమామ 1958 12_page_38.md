ఎరగని ఉదయవర్మనూ, ముక్కుపచ్చ లారని ముద్దుకుమా రైనూ సముద్రంలోకి తోసిన కిరాతకులు!” అని అరిచాను. నా మాటలు వినగానే ఆ ఇద్దరూ బావురుమని ఏడిచి, తాము చేసిన పాడుపనికి ఎంతో తిట్టుకున్నారు. వారు నిజంగా పశ్చాత్తాప పడుతున్నారు, దొరా. వారిని ఇంకా శిక్షం చటం ధర్మంకాదు,” అన్నాడు ఇల్వలుడు.

ఉదయవర్మ నవ్వి, “విశాచానివైన నీకే వాళ్ళపై జాలి గలిగితే అంతఃకరణ గల మనిషినైన నేను వారిని బాధిస్తానా? వారిని వెంటనే ఇక్కడికి చేర్చు!” అన్నాడు ఇల్వలుడితో.

జయకేతుడిలాగే ఇల్వలుడి సంగీతం విని శూరవర్మా, జయపాలుడూ, ధీరసింహుడూ అది వినిపించే దిక్కుగా నడిచి ఉదయ వర్మ ఉన్న చోటికి వచ్చారు.

వారిలో ఒక్కరుకూడా తమ ఎదట వున్నది ఉదయవర్మ అని గుర్తించలేదు.

ఉదయవర్మ ధీరసింహుణ్ణి సమీపించి ఆలింగనం చేసుకుని తాను ఫలానా అని చెప్పుకుని, “నీ దయవల్లనే నేను ప్రాణాలు దక్కి బతికి ఇక్కడికి చేరుకున్నాను,” అన్నాడు. ఆయన ఉదయవర్మ అని తెలియ గానే శూరవర్మా, జయపాలుడూ ఆయన కాళ్ళపై పడి కేమాపణ వేడారు.