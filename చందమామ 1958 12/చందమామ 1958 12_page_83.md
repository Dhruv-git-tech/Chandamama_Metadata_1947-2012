కాల్చి పట్టుకుపోవాలంటూ వాడు నన్ను నిప్పుపెట్టె అడిగాడు. కాని నావద్ద నిప్పుపెట్టె లేదు. అయినా వాడు విచారించక ఆ ప్రాంతం వెతికి ఒక ఎండు తాటిబోదెను పట్టుకుని దానినుంచి ఒక పలకా, ఒక కర్రా ఆకారంలో రెండుముక్కలు కోశాడు. కర్రలాటి ముక్కను నిలువుగా పట్టుకుని పలకమీద సుమారు ఇరవై నిమిషాలు వేగంగా రుద్దినాక పలకనుంచి పాగ రాసా గింది. పాగ బాగా వస్తున్నప్పుడు వాడు దానికి కొంత పీచు అంటించి ఊది జ్వాల చేశాడు. ఆ జ్వాల సహాయంతో మేము కొద్దిసేపట్లోనే పెద్ద మంట వేసి అందులో పందిని కాల్చాం.

సూర్యుడు పైకి వచ్చాడు, సూర్యకిర ణాలు చెట్లలోనుంచి ప్రసరిస్తున్నాయి. అంతలో మాకు వాస చప్పుడులాటిది విని పించింది. ఎండుటాకులపై వానచినుకులు పడే శబ్దంలాగా అది పటపటమని విని

పించింది. ఆలిసి విశ్రాంతి తీసుకుంటున్న కుర్రవాడు కాస్తా లేచి కూచుని ఆల కించాడు. వాడి ముఖాన ఆందోళన కన బడింది. త్వరలోనే మాకు రెండు గజాల దూరంలో ఒక పెద్ద పాము పరిగెత్తింది. దాని వెనకగా రెండు బల్లులూ, అనేక కాళ్ల జెర్రులూ, కొన్ని కీటకాలూ, మరికొన్ని పాములూ, చిల్లర మృగాలూ ఆదేవిధంగా పరిగెత్తుకుంటూ రావటం మాకు కనిపించింది. వాన చప్పుడులాటిది అంతకంతకూ సమీపిస్తున్నది.

“ ఏమిటి, కుమేవావా ?” అన్నాను.

“ సిపాయి చీమలు ! మనంకూడా పారి పోవాలి !” అన్నాడు వాడు. నేను చెట్టెక్కబోయాను గాని వాడు నన్ను వద్దన్నాడు. వాడు పందిని నిప్పనుంచి తీయ యత్నించాడు గాని అది సాధ్యం కాలేదు. ఆప్పుడే చీమలు మా కాళ్లను చేరి కుట్టుతున్నాయి. వాటి కాటు దుర్భరం. (ఇంకా వుంది)