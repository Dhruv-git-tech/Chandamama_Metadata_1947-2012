“అయ్యో, వేగంగా చేస్తేనే తెమలని ఈ పని మెల్లిగా చేస్తే ఎప్పటికి కాను?” అన్నాడు జయకేతుడు.

“కాస్సేపు నువు విశ్రాంతి తీసుకో! నీ బదులు నేను దుంగలు చేరవేస్తాను!” అన్నది చంద్రసేన.

చంద్రసేన రావటంవల్ల పని పాడయింది. ఇద్దరూ కూచుని కబుర్లాడసాగారు. మొదట జయకేతుడు ఆమె పేరడిగాడు. తండ్రి అంకే పెట్టినప్పటికీ అమె అతనికి తన పేరు చెప్పింది. తరవాత అతను ఆమెతో, “నేను చాళుక్యరాజు కొడుకును. నాకు పట్టాథిషేకం కాగానే నిన్ను నా రాణిని చేసుకుంటాను.

ఎందుకంటే నీకంటే సౌందర్యవతి ప్రపంచంలో ఎక్కడా లేదు,” అన్నాడు.

“నేను నిన్నూ, మా నాన్ననూ తప్ప మరెవరినీ ఎరగను. అయినా నాకు నిన్నూ తప్ప ఇంకెవరినీ పెళ్ళాడాలని లేదు,” అన్నది చంద్రసేన.

వీరిద్దరి సంభాషణా చాటునుంచి ఉదయ వర్మ విని తృప్తిపడ్డాడు. ఆయన వారి ఎదటికి వచ్చి, “మీ మాటలన్నీ విన్నాను. భయపడకండి, మీకిద్దరికి నిజంగా ఒకరిపై ఒకరికి ప్రేమ ఉన్నదని నాకు సమ్మకం కుదిరింది. అందుచేత మీ పెళ్ళికి నేను అభ్యంతరం చెప్పను,” అంటూ ఆయన అవతలికి వెళ్ళాడు.

తరవాత ఆయన ఇల్వలుణ్ణి పిలిచి, “నా తమ్ముడూ, జయపాలుడూ ఎక్కడ ఉన్నారు?” అని అడిగాడు.

“దొరా, నేను నా మాయతో వాళ్ళని బాగా హడలగొట్టాను. లంక ఆంతా తిరిగి అలసిపోయి ఆకలికి మాడుతూ ఒకచోట కూచునేసరికి ఆహారం వారి ఎదట కనపడే లాగా చేశాను వాళ్ళు అత్రంగా తినటానికి ముందుకు వచ్చేసరికి ఆహారం మాయమయింది. నేను ఒక పెద్ద పకిరూపంలో ప్రత్యక్షమై, ‘మీరు పాపాత్ములు! ఏ పాపమూ