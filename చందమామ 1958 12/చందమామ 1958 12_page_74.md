లేదులెండి,” అంటూ రమేశుడు లోనికి దారితీశాడు.

లోపల ఆటే వెలుతురు లేదు. చాలా మంది జనం ఉన్నట్టు దేవలుడు ఊహిం చాడు. ఒక పక్కగా కొందరు కూచుని ఏదో తాగుతున్నారు. అందరికీ లోటాలలో తెల్లటి పానీయం అందిస్తున్న ఒక మనిషి రమేశుణ్ణి పేరుపెట్టి పిలిచి ఆహ్వానించాడు.

“ కీణం కూచుని పోదాం. పెద్దమనిషి పిలుస్తున్నాడు. వెళ్లకపోతే బాగుండదు,” అన్నాడు రమేశుడు దేవలుడితో రహస్యంగా. ఇద్దరూ వెళ్లి ఒక పక్కగా అరుగుమీద కూచున్నారు.

“వీరంతా తాగేదేమిటి?” అని దేవలుడు రమేశుణ్ణి అడిగాడు.

“పాలలో ఆరోగ్యకరమైన మూలికలు వేసి కాస్తారు. ఉపవాసం ఉండేవారు తప్పక తాగాలి. ఇది ఇక్కడి ఆచారం!” అని రమేశుడు అంటూ ఉండగానే ఒక నౌకరు రెండు లోటాలతో భంగు తెచ్చి ఇచ్చాడు. దేవలుడు వద్దుమొర్రో అంటున్నా వినక రమేశుడు ఆయనచేత ఒక లోటాడు భంగు తాగించాడు.

“ఛీ, ఛీ! ఇదేం పాలు! బుద్ధి పొరపాలై తాగాను. మనం తకీణం ఇక్కడినుంచి పోదాం పద!” అన్నాడు దేవలుడు.