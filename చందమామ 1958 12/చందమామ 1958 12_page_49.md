కొద్దిరోజులు గడిచాయి. ఒక నాటి ఉదయం కుంటుడు కోనేటికి వెళ్ళి స్నానం చేసి తిరిగి పస్తూండగా ఒక లావుపాటి మనిషి, పెద్ద మీసాలవాడు ఎదురుపడి, అతి వినయంగా వంగి నమస్కారం చేసి, “దణ్ణం, స్వామీ!” అన్నాడు.

“కుంటుడు అగి వాడికేసి పరీక్షగా చూసి, “ఎవరూ, నుపూ? నాతో ఏమైనా పనా?” అని అడిగాడు.

“నేను కటికవాణ్ణి, బాబయ్యా! రాజు గారి దగ్గిర పదేళ్ళుగా కొలువున్నాను. మరణ శిక్ష వేసినవారి తలలు కొట్టెయ్యటం నా పని!” అన్నాడు కటికవాడు.

ఆ మాట వినగానే కుంటుడికి వళ్ళు కంపరమెత్తింది. “అయితే నాతో ఏం పనీ?” అన్నాడతను.

“నేను కొలువు మానుకున్నాను, బాబయ్యా! బౌద్ధమతం పుచ్చుకుంటాను. చేసిన పాపం చాలు. తిండి గడవక ఎన్నో పాపాలు చేస్తాం, బాబయ్యా! ఎన్నో కష్టాలు పడి ఈ కటికపనిలో ప్రవేశించాను. నేను చేసిన పాపాలన్నీ ప్రజలకు చెప్పుకుంటే నాకు ముతం ఇప్పిస్తారు. బాబయ్యా, ఇవాళ రాత్రి రచ్చబండదగ్గిర నేను నా ఊసంతా వెళ్ళబోసుకోవాలి!” అన్నాడు కటికవాడు.

“అలాగే చెయ్యా! వచ్చి నీ ఉపన్యాసం వినమంటావా?” అన్నాడు కుంటుడు.

కటికవాడు మరింత వంగి నమస్కారం చేసి, “బాబయ్యా, ఎంత మాట సెల విచ్చారు. నాలాటివాడు మాట్లాడటమేమిటి, తమలాటివాళ్ళు వినటమేమిటి? చదువు సంధ్యలు లేనివాణ్ణి. నాకు ఏం చెప్పాలో కూడా తెలీదే! మీలాటి చదువుకున్నవాళ్ళు సహాయం చెయ్యాలి, బాబయ్యా. తమరు నామీద దయ ఉంచి, నాకు ఎట్లా మాట్లాడాలో నేర్పాలి. ఆసలు నలుగురెదట నిల బడి మాట్లాడటమంటేనే నాకు కాళ్ళు వణుకుతున్నాయి!” అన్నాడు.