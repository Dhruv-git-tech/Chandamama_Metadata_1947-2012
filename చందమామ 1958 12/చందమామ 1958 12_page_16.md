ఉత్తమ వైద్యుడు

ఒక నగరంలో ఒక ప్రసిద్ధుడైన వైద్యుడుండేవాడు. ఆయన చేసిన అద్భుతమైన చికిత్సలను గురించి జనం తెగ చెప్పకునేవారు. ఆయన చాలా డబ్బు గడించాడు.

ఒకనాడు ఆయనను మిత్రులు కొందరు మెచ్చుకోసాగారు. ఆయన వారితో, “మీకొక రహస్యం చెప్పనా ? నేను నిజంగా అధమరకం వైద్యుణ్ణి,” అన్నాడు.

మిత్రులు నిర్వాంతపోయి, “ఆది ఎన్నటికీ నిజంకాదు! ఆ మాట ఈ ఊళ్ళో ఎవరూ సమ్మరు!” అన్నారు.

“కాని వాస్తవం!” అన్నాడు వైద్యుడు. “వినండి. మేము ముగ్గురం అన్నదమ్ములం. ముగ్గురమూ వైద్యులమే. మా పెద్దన్న ఉత్తమ వైద్యుడు. ఆయన రాటోయే రోగాలను ముందుగానే గుర్తించి, ఆహారం మార్చి రోగాలు రాకుండా చేయగలిగేవాడు. ఆయన వైద్యుడన్న విషయంకూడా ప్రజలకు తెలీదు. మా రెండో అన్న మధ్యమతరగతి వైద్యుడు. ఆయన రోగాన్ని ఆంకురంలోనే గుర్తించి నిర్మూలించేవాడు. అందుచేత ఆయన చిన్నరోగాలు కుదర్చగలడని జనం గుర్తించారు. పోతే నేను అధమతరగతికి చెందిన వైద్యుణ్ణి. రోగం ముదిరినదాకా రోగనిదానం చెయ్యలేను. ఆ తరవాత ఆంతులేని కషాయాలూ, కుప్పెకట్లూ, మాత్రలూ గుప్పించి రోగంతో హౌరాహౌరి యుద్ధంచేసి ఎలాగో నెగ్గుతాను. రోగం మరీ ముదిరి మందులతో సయం కాకపోతే శస్త్రచికిత్సలు కూడా చేస్తాను. అందుకే గొప్ప వైద్యుడని నాకు పేరు వచ్చింది!”