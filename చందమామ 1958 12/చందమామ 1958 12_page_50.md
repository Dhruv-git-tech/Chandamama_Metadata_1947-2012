తక్కున కుంభుడి బుర్రలో ఒక ఆలోచన తట్టింది. ఆ రాత్రి తానే కటికవాడల్లే బుగ్గమీసాలూ ఆవీ తగిలించుకుని రచ్చ బండ దగ్గిర మాట్లాడటానికి అతను నిర్ణయించుకున్నాడు.

“ఒరే, నీ పేరేమిటి? ఊళ్ళో నిన్ను బాగా ఎరిగిన వాళ్ళుచాలామంది ఉన్నారా?” అని అడిగాడు కుంభుడు.

“నా పేరు కంటకుడు, బాబయ్యా! తలలు సరికేవాణ్ణి ఎరిగున్నవాళ్ళుండరు, బాబయ్యా! నాది అంధకారపు బతుకు!” అన్నాడు కటికవాడు.

“అయితే నీ జీవిత కథ యావత్తూ చెప్పుకురా!” అన్నాడు కుంభుడు. కటిక వాడు ఓపికగా తన కథ యావత్తూ విదూష కుడికి చెప్పాడు.

అంతా విని కుంభుడు, “సరే ఈ రాత్రికి నుపు ఇంటోనే ఉండిపో. నీ బదులు నేను మాట్లాడతాను. నిజం ఎవరికి తెలియకుండా చూసే భారం నాది!” అని కటికవాడితో చెప్పి నేరుగా కర్ణిక బనకు వెళ్ళాడు. ఆ సమయానికి రంభుడు కర్ణికతో మాట్లాడుతూ అక్కడే ఉన్నాడు.

“ఇవాళ రాత్రికి రచ్చబండకు మీరిద్దరూ రండి. అక్కడ ప్రజలకు నవరసాలూ

రుచి చూపిస్తాను!” అని కుంభుడు వారిద్దరికీ చెప్పి, కటికవాడి వృత్తాంతం వివరించాడు.

ఆ సాయంకాలం చాటింపు వేశారు; కంటకుడనే తలారి వాడు బౌద్ధమతం పుచ్చుకోబోతున్నాడు గనక ఆ రాత్రి రచ్చ బండవద్ద సమస్తమైన జనుల ఎదటా తాను గడిపిన పాపపు బతుకు గురించి చెప్పుకుంటాడని ప్రజలకు హెచ్చరిక జరిగింది.

జామురాత్రి గడవగానే రచ్చబండదగ్గిర దాదాపు రెండువేలమంది జనం పోగయారు. వారిలో కర్ణికా, రంభుడూ ఉన్నారు. కుంభుడు తన శరీరమంతా తేలికగా నల్ల