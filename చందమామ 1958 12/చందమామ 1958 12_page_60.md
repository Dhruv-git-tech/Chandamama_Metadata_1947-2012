ఎక్కికూచుని, నాకు కళ్ళెం తగిలించి, నన్ను కొరడాతో కొట్టి, రికాబు ములుకులతో డౌక్కలో పొడిచి వేలాది మైళ్ళు సవారీ చేసి, ముసలిదాన్నయానని నన్ను చంపించి నా చర్మం కాజేయజూస్తున్నాడు!” అన్నది గుర్రం. సింహం ఎంత ధైర్యం చెప్పినా వినక గుర్రం సాగిపోయింది.

తరవాత ఒంటె పరిగెత్తుకుంటూ వచ్చింది. అదికూడా మానవుడికి వెరిచే పారిపోతున్నది.

“ మిమ్మల్ని అందర్నీ రక్తించే భారం నాది ! అందుచేత పారిపోకు. ఇక్కడే ఉండు. నీ వెనకగా వస్తున్న మానవుణ్ణి ఏం

చేస్తానో చూడు!” అన్నది సింహం. కాని ఒంటె కేమాపణ చెప్పుకుని మాసవుడి కంట పడకుండా ముందుకు సాగిపోయింది. మానవుణ్ణి చూసి పరిగెత్తే ఈ జంతువులకు తనలో ఆపాటి విశ్వాసం లేకపోవటం చూసి సింహం ఆశ్చర్యపడింది.

మరి కాస్సెపట్లో ఒక ముసలి మనిషి ఆటుగా వచ్చాడు. వాడి నెత్తిన ఒక తట్టా, తట్టలో వడ్డంగపు పనిముట్లూ, తట్టమీద కొన్ని కొయ్యపలకలూ ఉన్నాయి. వాడు సింహాన్ని చూసి తట్ట దించి సాప్టాంగ పడి, “జయం, జయం, మహారాజా! వెయ్యేళ్లు చల్లగా బతకాలి!” అన్నాడు.