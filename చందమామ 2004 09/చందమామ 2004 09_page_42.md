మళ్ళీ ఒకసారి అదేమాట అన్నాడు. అప్పుడు ఆ ముగ్గురిలో ఒకడు, “దేవుడు కరుణలేకుండా ఎలావుండగలడో మాకు తెలియడం లేదు,” అన్నాడు.

ఆ మాటతో గతుక్కుమన్న బోధకుడు మరు క్రణమే తేరుకున్నాడు. వారికి ఎలాగైనా ప్రార్థనా విధానాన్ని, పవిత్ర ప్రార్థనా వాక్యాలనూ బోధించాలనుకున్నాడు. “మిత్రులారా! మీరు ప్రార్థన చేస్తారని నాకు అర్థమయింది. ఎలాంటి విధా నాన్ని అనుసరిస్తున్నారు?” అని అడిగాడు.

మళ్ళీ ఒకరినొకరు వాళ్ళు విచిత్రంగా చూసుకున్నారు. వాళ్ళు ఎలాంటి ప్రత్యేక విధానాన్నీ అనుసరించడం లేదు. బోధకుడు రకరకాలుగా ప్రశ్నించి వాళ్ళనుంచి అసలు విషయం రాబట్టాడు. వాళ్ళు, “దేవుడా, నువ్వున్నావు, మేమున్నాము,” అని మళ్ళీ మళ్ళీ అంటారు.

“అంతేనా!” అంటూ బిగ్గరగా నవ్విన బోధ కుడు, “మిత్రులారా, శాంతినీ, శక్తినీ ప్రసాదించే ఉత్తమ ప్రార్థనా విధానాన్ని మీకు నేను బోధిస్తాను,” అన్నాడు.

సన్యాసులు మదేమీ మాట్లాడలేదు. బోధకుడి నుంచి మంచి విషయాలు నేర్చుకోవడానికి వాళ్ళకు ఎలాంటి అభ్యంతరమూ లేదు.

బోధకుడు ధ్యానానికి ఎటు తిరిగి ఎలాంటి భంగిమలో కూర్చోవాలి? ప్రార్థనా సమయంలో పవిత్ర గ్రంథాలనుంచి ఏ ఏ శబ్దాలను ఎలా ఎలా చెప్పాలి? మొదలైన విషయాలను గంట సేపు వివరించాడు. ఆ తరవాత ఒక గొప్పపని చేశానన్న తృప్తితో ఓడలోకి వచ్చి ప్రయాణాన్ని కొన సాగించాడు.

“ప్రార్థన సముద్ర ప్రయాణం లాంటిది. సరైన మార్గం తెలియాలి. లేకుంటే పయనం కొనసాగించినా ఎప్పటికీ గమ్యస్థానం చేరుకో లేము!” అన్నాడు నావికుడితో.

“అవును, మహాత్మా! తమరే గనక దయ చూపకుండా ఉన్నట్టయితే, పాపం ఆసన్యాసులు, తమ శేషజీవితాలను వృధా ప్రయాసలతో నిప్పు యోజనంగా గడిపి ఉండేవారు!” అన్నాడు నావికుడు, అలాంటి గొప్ప బోధకుడి సాన్ని హిత్యం లభించినందుకు ఎంతో పొంగిపోతూ. అంతగొప్ప బోధకుణ్ణి, దీవిలోకి తీసుకువెళ్ళి, మూడులైన సన్యాసులకు ఆధ్యాత్మిక ప్రయోజనం కలిగించినందుకు అతనిలో కొంత గర్వం కూడా తలెత్తింది.

ఓడ కొంత దూరం ముందుకు వెళ్ళింది. మరికొంత సేపటికి సూర్యాస్తమయమై క్రమంగా చీకటి కమ్ముకోసాగింది. అర్ధ రాత్రి సమయంలో దట్టంగా మబ్బులు కమ్ముకుంటూ నాలుగో జాముకల్లా తుఫాను గాలులు వీచసాగాయి. ఉరుములు మెరుపులతో వర్షం; కొండల్లా అలలు ఎగిసి పడడంతో, ఓడ అటూ ఇటూ ఓలలాడుతూ, ఓడలోని వారిని భయభ్రాం తుల్ని చేసింది. నావికుడూ, సిబ్బందీ విచార వదనులయ్యారు. నావికుడు బోధకుడితో,