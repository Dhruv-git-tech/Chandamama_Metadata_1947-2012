కడుపు కట్టుకుంటున్నాం? వాళ్ళకు ఇయ్యటం మానేసి మనం రెండు పూటలా కావలసినంత కడుపు నిండా తింటే సరి,” అన్నాడు.

కొడుకు ధోరణి చూస్తే వాడు తన ప్రయత్నానికి అడ్డంతగిలేటట్టు కనిపించేసరికి, వాణ్ణి బెదరగొట్టటానికి రంగనాథం, “చూడు, బాబూ! వాళ్ళు సామాన్యులు కారు. ఒక్క రోజు మనం డబ్బులు వెయ్యటం మానితే, పెద్దపెద్ద కత్తులతో వాళ్ళు మనని నరకటానికి వస్తారు,” అన్నాడు.

రంగనాథం కొడుకు బుర్రలో ఈ మాటలు నాటుకున్నాయి.

చలికాలంలో ఒక రాత్రి భోజనాలవేళ ఒక బైరాగి, “ధర్మదాతలు, పట్టెడు అన్నం పెట్టించండి,” అంటూ తలుపుతోసుకుంటూ లోపలికి వచ్చాడు.

అది చూసి రంగనాధానికి పట్టరాని ఆగ్రహం వచ్చి, “ఇది మీ తాత కట్టించిన ధర్మసత్రం కాదు,” అని అరిచాడు.

బైరాగి బిత్తరపోయి, “అయ్యా, భోజనం సంగతి దేవుడెరుగు. ఈ రాత్రికి నన్నీ వసారాలో పడుకోనియ్యండి,” అని ప్రాథేయపడ్డాడు.

రంగనాథం మరింత మండిపడి, “పెప్పు తూంటే మనిషివి కాదూ? నీకు పరిచర్యలు చెయ్యటానికి నేనేమన్నా బాకీ ఉన్నానా? వెళ్ళు!” అంటూ ఆ బైరాగిని మెడుట్టి బయటికి గెంటాడు.

“నాకు కాకపోతే మదెపరికో బాకీ ఉండటం మూలాన్నే ఇలా పస్తులుంటూ కూడబెట్టు తున్నావు. నువ్వు సంపాదించినదంతా మరెవ డికో దక్కుతుంది. దాన్ని అనుభవించే అర్హత నీకుండదు,” అన్నాడు బైరాగి.

“నీలాటి పాపిష్ఠిముఖాలను ఇంట్లోకి రానిస్తే అదే జరగవచ్చు. ఈ రాత్రి బయట చలిలో అఘోరించావంటే నీకూ తెలుస్తుంది అనుభవం,” అన్నాడు రంగనాథం కోసిగా.

“సమయం వస్తే నీకూ అదేగతి పట్టు తుంది మిడిసిపడకు!” అన్నాడు బైరాగి.

“లంకంత ఇల్లు ఉండగా నా కెందుకు అలా జరుగుతుందిరా? వీధులన్నీ ఉన్నవి నీలాంటి వెధవల కోసమేరా!” అంటూ రంగ నాథం దభీమని తలుపు మూశాడు.

కొన్నాళ్ళ అనంతరం రంగనాధానికి అనుకోకుండా ప్రయాణం తగిలింది. అతను తన కొడుకుతో, “ఒరేయ్, ఇల్లు జాగ్రత్త. రోజూ వచ్చిన డబ్బులు భూమిలో వేస్తూ ఉండు. నేను రెండు, మూడు రోజుల్లో తిరిగి వస్తాను,” అని చెప్పి వెళ్ళిపోయాడు.