గగ్గోలు పడుతూంటే, జమీందారు నుంచి
రమ్మంటూ కబురు వచ్చింది. దొంగలు దొరికి
పోయారేమో అన్న ఆశ కొద్దీ హడావుడిగా
అతడు వెళ్ళే సరికి, జమీందారు దివాణంలో
కొలువు తీరివున్నాడు. అక్కడ చాలా మంది
గ్రామస్థులు గుమిగూడి గుసగుసలాడు
తున్నారు.

దీనవదనంతో వచ్చిన రంగాచారిని, జమీం
దారు ఒక సారి పరీక్షగా చూసి, “ఏం, రంగా
చారీ! అందరికీ శకునం చెప్పే బల్లి కుడితి
తొట్టెలో పడిన సామెతగా-పరగణా అంతటికీ
జోస్యం చెప్పే నీ ఇంట దొంగలు పడతారనే
సంగతి ముందుగా గ్రహించలేకపోయావా?”
అని అడిగాడు.

ఆ ప్రశ్నకు ఖంగుతిన్న రంగాచారి తమా
యించుకుని, “అయ్యా! రాత్రి దొంగతనం

జరుగుతుందని, నాకు ముందే తెలుసు.
కానీ, జరిగేది జరగక మానదుగదా, అన్న
వివేకంపున్నవాడిని గనక, నేను పెద్దగా పట్టించు
కోలేదు,” అన్నాడు.

అప్పుడు జమీందారు, అతడికేసి తీవ్రంగా
చూస్తూ, “నువ్వు చెప్పిందే నిజమైతే, నువ్వు
ఒకటికి రెండు నేరాలు చేసినట్టవుతుంది.
మొదటిది, ఇంట దొంగలు పడే సంగతి
ముందుగా తెలిసి కూడా, ఆ విషయం
దాచిపెట్టి, దొంగలు తప్పించుకు పోవడానికి
నువ్వు పరోక్షంగా సాయపడ్డావు. జరిగేది
జరగక మానదని తెలిసి కూడా ఇంత
కాలం జోస్యం పేరుతో అమాయక ప్రజల్ని
నమ్మించి, కల్లబొల్లి కబుర్లు చెప్పి ధనార్జన
చేయడం రెండో తప్పు. ఏమంటావు?” అని
ప్రశ్నించాడు.