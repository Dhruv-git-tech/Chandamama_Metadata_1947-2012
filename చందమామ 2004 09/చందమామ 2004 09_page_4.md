వ్యవస్థాపకులు
చి. నాగిరెడ్డి - చక్రపాణి

విషాద దుర్వటన!

మంటలలో చిక్కుకున్న తన చెల్లెలినీ, మరో చిన్నారినీ కాపాడడంలో అపూర్వ ధైర్య సాహసాలు ప్రదర్శించిన ఓ కుర్రవాడు, మరో పసిబిడ్డను కాపాడడానికి వెళ్ళి, మండుతూన్న పైకప్పు మీద కూలడంతో, ఆ మంటలకు ఆహుతైపోయి గుర్తు తెలియకుండా మాడి పోయాడు! ఇటీవల కుంభకోణం పట్టణంలోని ఒక పాఠశాలలో జరిగిన ఘోర అగ్ని ప్రమాదంలో తొంబైమందికిపైగా పిల్లలు కాలి కరిగిపోయారు. మరెందరో తీవ్ర గాయాల పాలయ్యారు. అందరూ పదీ, పన్నెండేళ్ళ లోపువారే.

ఆ సమయంలో అక్కడేవున్న ఇరవై పైచిలుకు ఉపాధ్యాయులు సురక్షితంగా బయట పడ్డారే తప్ప, ఒక్క బిడ్డను కూడా కాపాడిన దాఖలాలు లేవు. ఇది ఎంతయినా బాధాకరమైన విషయం. తల్లి, తండ్రి, గురువు, దైవం అంటూ గురువులను దైవసమానులుగా భావించే సంప్రదాయం మనది!

దేవుడు కొలువుండే చోటును దేవాలయం అన్నట్టే, విద్యను బోధించే స్థలాలను విద్యాలయాలు అన్నపవిత్ర దృష్టితో చూసే సంస్కృతి మనది. అలాంటి విద్యాలయాలు క్రమేణా లాభాల కోసం నడిపే పాఠశాలుగా, వ్యాపార కేంద్రాలుగా మారిన పరిస్థితుల పర్యవసానమే ఇలాంటి ఘోర ప్రమాదాలు, విషాద దుర్వటనలు!

ఇలాంటి పృదయవిదారక ఘోర దుర్వటనలు మునుముందు ఎప్పుడూ, ఎక్కడా, ఏమాత్రం పునరావృతం కాకుండా ఉండాలంటే-కుంభకోణం దుర్వటన దేశానికంతటికీ కనువిప్పు కావాలి. కేవలం తాత్కాలిక నిరసనలు, ప్రదర్శనలు, సహాయాలతో సరిపుచ్చు కుంటే చాలదు. పాఠశాలలో చదువు సంధ్యలతోపాటు బాలబాలికల భద్రతకు ప్రథమ ప్రాధాన్యతనిస్తూ, ప్రభుత్వం నిర్దుష్ట నియమ నిబంధనలను రూపొందించాలి. అధి కారులు వాటిని తు చ తప్పకుండా అమలుపరచాలి!

సంపాదకుడు : విశ్వం

Visit us at : http://www.chandamama.org