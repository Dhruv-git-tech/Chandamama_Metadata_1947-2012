ఆలోచించాను. ఇంత దూరం వచ్చిన నీ ప్రజలను కట్టడి చేయడం కూడా అంత సులభసాధ్యం కాదు. వారికి నువ్వు కోరిన స్వేచ్ఛ నిస్తాను. అయితే ఒక నిబంధన!” అన్నాడు.

“ఏమిటది?” అని అడిగాడు గిరిధరుడు.

“నీ జన్మభూమి భార్గవకోనకు స్వతంత్రం ఇవ్వాలంటే, నువ్వు నీ జీవితాంతం రాజు భువనంలోని పరిచారకులకు పరిచయ్యలు చేస్తూ బానిసగా పడి ఉండాలి! సమ్మతుమేనా?” అని అడిగాడు రాజు.

ఆ మాటకు ఉలిక్కిపడిన గిరిధరుడు, మరుక్షణమే తేరుకుని, “మీ నిబంధనకు మనస్ఫూర్తిగా సమ్మతిస్తున్నాను, ప్రభూ!” అన్నాడు నవ్వుతూ.

బేతాళుడు ఈ కథచెప్పి, “రాజా, బాల్యం నుంచి అసమాన ఆత్మాభిమానిగా పేరు గాంచిన గిరిధరుడు జీవితాంతం బానిస బతుకు సాగించడానికి సిద్ధపడడం విడ్డూరం కాదా? హఠాత్తుగా అతనిలో వచ్చిన విప రీతమైన ఈ మార్పుకు కారణం ఏమిటి? ప్రాణభీతా? లేక పరిస్థితులకు తలవంచక

తప్పదన్న అనుభవజ్ఞానమా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలిపోతుంది,” అన్నాడు.

దానికి విక్రమార్కుడు, “గిరిధరుడిలో ఎలాంటిమార్పూరాలేదు. తనజాతి జనులకు స్వేచ్ఛ కలిగించాలన్నది అతడి జీవితలక్ష్యం. చివరికి దాన్ని సాధించాడు. అందుకు అతడు తన స్వేచ్ఛనే మూల్యంగా చెల్లించాడు. అత డిలో ప్రాణభీతి అన్నది లవలేశం కూడా లేదు. కుటుంబగౌరవం కోసం వ్యక్తిగత అభిమానం చంపుకోవడం; ఒక ఊరి గౌరుం కాపాడ డానికి ఒక కుటుంబం అవమానంపాలు కావడం; ఒక రాజ్య గౌరవం నిలబెట్టడానికి ఒక ఊరు అగౌరవ పడడం ఉదాత్తమైన త్యాగం అవుతుందే తప్ప, పరిస్థితులకు తల వంచడం అనిపించుకోదు. తన జాతి విముక్తి కోసం తన జీవితాన్నే త్యాగం చేసిన మహోన్నత ఆత్మాభిమాని గిరిధరుడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)

[ఆధారం: ‘మంజుభారతి’ రచన]