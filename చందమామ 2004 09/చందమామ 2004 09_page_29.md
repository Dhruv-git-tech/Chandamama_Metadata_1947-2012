దానికి గోవిందాచారి, “మా అమ్మాయి జాతీకం రాసింది, నువ్వే కదయ్యా! అది కూడా మరిచిపోయావా?” అన్నాడు వెటకారంగా.

కొద్దిక్షణాలు మౌనంగావున్న రంగాచారి తేరుకుని, “అయితే, నువ్వు మీ అమ్మాయి జన్మ నక్షత్రం తప్పుగా చెప్పివుంటావు. లేదా ఆమె పుట్టిన సమయం సరిగా చెప్పివుండవు. జనన సమయంలో ఒక్క విఘడియ తేడా వచ్చినా, గ్రహాలు తారుమారయ్యే అవకాశం వుంది. ఈ విషయాలన్నీ నీబోటి పామరులకు అర్థంకావు. వెళ్ళు! వెళ్ళు!” అని గోవిందా చారిని దబాయించి పంపేశాడు.

ఇలా గోవిందాచారిలాగా ప్రశ్నించే ధైర్యం లేనికొందరు, “అంతా మనప్రారభం. ఒకర్ని అని ఏం లాభం!” అని సమాధానపడి మిన్న కుండి పోయేవారు.

జోస్యం పేరుతో రంగాచారి చేస్తున్న మోసాల గురించి జమీందారుకు తన ఉద్యోగుల ద్వారా తెలుస్తూనేవున్నది. అయితే, పది మందికీ అతడు బూటకపు జ్యోతిష్కుడని తెలిసేలా చేయడం ఎలాగా అని ఆయన ఆలోచించసాగాడు.

అలాంటి సమయంలో రాజ ప్రతినిధి ఒకరు గ్రామాల వెంట పర్యటిస్తూ, రామా పురం వచ్చాడు. జమీందారు, ఆయనకు తగువిధంగా అతిథి మర్యాదలు చేసి, రంగా చారి గురించి చెప్పి, “ఈ బూటకపు జ్యోతిష్కుడివల్ల మా గ్రామ ప్రజలే కాకుండా చుట్టుపక్కల గ్రామాలవాళ్ళు కూడా మోస పోతున్నారు. ఇతగాడి నిజరూపం అందరికీ ఎరుక పడేలా చేయడం ఎలాగో అర్థంకా వడంలేదు,” అన్నాడు.

ఇందుకు రాజప్రతినిధి కొంతసేపు మౌనం గావూరుకుని, తర్వాత జమీందారుకు ఇలాంటి కపట జ్యోతిష్కుల పీడ ఎలా వదిలించుకోవాలో చెప్పి, అప్పటి కప్పడే రాజధానికి తిరుగు ప్రయాణమయ్యాడు.

ఆ మర్నాటి అర్ధరాత్రి రంగాచారి ఇంట్లో దొంగలుపడి, ఇనప్పెట్టెలోని డబ్బు, నగానట్రా అంతా దోచుకుపోయారు.

తెల్లవారే సరికి ఈ వార్తగ్రామమంతా పాకి పోయింది. ప్రతి ఒక్కరూ అదేమాట. అందరికీ భూత భవిష్యత్ వర్తమానాలు జోస్యం చెప్పే రంగాచారికే ఇలా జరగడం చూసి కొందరు ముక్కు మీద వేలేసుకుంటే, మరికొందరు తిక్కకుదిరిందంటూ నవ్వుకున్నారు.

రంగాచారి తన ఇంట జరిగిన దొంగతనం గురించి, ఇరుగుపారుగులకు చెప్పుకుని