రంగాచారి జోస్యం

రామాపురం అనే ఒక జమీందారీ గ్రామంలో,
రంగాచారి అనే పేరుమోసిన జ్యోతిష్కుడుండే
వాడు. తన దగ్గరకు వచ్చేవారి జాతకాలు
పరిశీలించి, వారి భవిష్యత్తు చెప్పడమేగాక,
జాతకం లేనివారికి, వారి జన్మనక్షత్రాన్ని బట్టి
జాతక చక్రం తయారు చేసి జ్యోస్యం చెప్పే
వాడు. అంతేకాక, కొందరికి గ్రహశాంతులూ
అవీ అవసరమంటూ శాంతి పూజలూ,
హోమాల పేరుతో, వారివారి తాహతును బట్టి
డబ్బు వసూలు చేసేవాడు.

రంగాచారి అదృష్టమో, కాకతాళీయ
మోగాని చాలా సందర్భాల్లో అతడి జోస్యం
ఫలించేది. ఒక్కొక్కసారి ఫలించనివాళ్ళు,
అతణ్ణి గట్టిగా ప్రశ్నించినప్పుడు, ఏవేవో
కల్లబొల్లి మాటలతో సంతృప్తి పరచాలని
చూసేవాడు.

రంగాచారి దూరపు చుట్టం పారుగూరి
గోవిందాచారి, ఒకసారి అతడికి అంగడి
వీధిలో ఎదురుపడి, “రంగాచారీ! నువ్వు

జ్యోతిశ్శాస్త్రంలో మహాపండితుడిఘనుకున్నాను.
కిందటి సారి నీ దగ్గరకు వచ్చినప్పుడు,
ఆర్టెల్లలో మా అమ్మాయికి నిక్షేపంలాంటి
సంబంధం కుదురుతుందని చెప్పావు.
ఏడాది గడిచినా ఒక్క మంచి సంబంధం
కూడా రాలేదు సరికదా, వచ్చిన ఒకటి, రెండు
నాసిరకం సంబంధాలు కూడా బెడిసికొట్టి
నయి. పిల్లకి పెళ్ళీడు కూడా దాటిపోతున్నది.
బంధువని కూడా చూడకుండా, నా దగ్గర
డబ్బు మాత్రం బాగా గుంజావు. నువ్వేమన్న
జ్యోతిష్కుడివయ్యా!” అంటూ నిలదీశాడు.

అందుకు రంగాచారి ధుమధుమలా
డుతూ, “కాస్త మాటలు తూచివాడడం
నేర్చుకో. అయిదేళ్ళ పాటు కాశీలో మహా
పండితుల దగ్గర శిష్యరికం చేసి, జ్యోతి
శ్శాస్త్రంలో ప్రావీణ్యం సంపాదించినవాణ్ణి.
నా జ్యోస్యాన్నే తప్పు పడతావా? నువ్వు నా
వద్దకు తెచ్చిన జాతకమే తప్పుల తడక
అయుంటుంది,” అన్నాడు.