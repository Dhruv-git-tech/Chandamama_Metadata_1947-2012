# దయ్యాల సంచీ

ఒకానొకప్పుడు ధనికులైన భార్యాభర్తలు ఉండేవారు. వారికి జిన్హా అనే కొడుకు ఉండేవాడు. కొడుకును పెంచడానికి వాన్ క్యూన్ అనే ఒకవృద్ధసేమకుణ్ణినియమించారు. అతడు పిల్లవాడికి రకరకాల కథలు చెప్పే వాడు. పిల్లవాడు కథల్ని చాలా ఇష్టంగా వినే వాడు. ఆతడు చెప్పే కథల్లో భయంకరమైన వింతజంతువులు, క్రూరమైన పులులు, దేవదూతలు, అందమైన యువరాణులు, వీరులు, కరుణాహృదయులైన రాజులు వచ్చేవారు.

వీరితో పాటు ప్రతి కథలోనూ ఒకదయ్యం తప్పకుండా వచ్చేది. ఆ కథలు జిన్హాకు చాలా బాగా నచ్చాయి. అందువల్ల వాటిని

తను మాత్రమే వినాలని పట్టుబట్టాడు. అందువల్ల ఆ కథల్ని సేవకుడు ఇతరులకు చెప్పడానికి అనుమతించేవాడు కాదు. తను కూడా విన్న కథలను వేరెవ్వరికీ చెప్పేవాడు కాదు. అలా చేయడం వల్ల కథల్లోని దయ్యాలను మరెక్కడికీ వెళ్ళనివ్వకుండా కట్టిపడ వేయవచ్చునన్న ఆలోచన!

కథలు చెప్పే సేవకుడైన వాన్ క్యూన్ దయ్యాలకని ప్రత్యేకంగా ఉచ్చుదారంతో ఒక తోలు సంచీని తయారు చేసి, దాన్ని జిన్హా పడక గదిలోని గోడకు తగిలించాడు. ప్రతిరాత్రి జిన్హా నిద్రోయే ముందు సేవకుడు సంచీని ఒడిలో వుంచుకుని కథ చెప్పేవాడు. కథ ముగుస్తూన్నప్పుడు సంచీ మూతిని తెరిచే వాడు. కథలోని దయ్యం అందులోకి వెళ్ళేది. అదే కథను మళ్ళీ ఎవరైనా చెబితే తప్ప ఆ దయ్యం ఆ సంచీ నుంచి వెలుపలికి రాలేదు. వాన్ క్యూన్ సంచీ మూతిని గట్టిగా బిగించి మళ్ళీ గోడకు తగిలించేవాడు.

ఇలా రోజులూ, వారాలూ, నెలలూ, సంవత్సరాలూ గడిచాయి. వాన్ క్యూన్ ఒకసారి చెప్పిన కథను మళ్ళీ ఎప్పుడూ ఎవరికీ చెప్పలేదు. జిన్హా కూడా తను విన్న కథను మరె వ్వరికీ చెప్పలేదు. సంచీలో చేరిన దయ్యాలు వెలుపలికి వచ్చే మార్గం లేకతపించసాగాయి. కథలు చెప్పడంలో వాన్ క్యూన్, వినడంలో జిన్హా నిమగ్నులై పోవడం వల్ల తోలు