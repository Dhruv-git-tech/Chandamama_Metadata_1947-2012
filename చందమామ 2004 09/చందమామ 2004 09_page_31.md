“ప్రభువులంతవారు అన్నదాన్ని, నేను కాదనగలనా?” అంటూ రంగాచారి తల వంచుకుని చేతులు జోడించాడు.

ఇది చూసి అక్కడ చేరినవాళ్ళందరూ గొల్లుమంటూ నవ్వారు.

జమీందారు చిన్నగా నవ్వి, “రంగాచారీ! నీ జోస్యం మాటకేంగాని - నువ్వు చాలా అదృష్టవంతుడివి. నిన్న వచ్చాడే, ఆ రాజప్రతినిధి - యువకుడుగా కాశీలో మంత్రశాస్త్రాలూ, గయాప్రయాగల్లో జ్యోతిశ్శాస్త్రం క్షుణ్ణంగా అధ్యయనం చేసినవాడు. ఆయన నిన్న ఉదయం ప్రయాణమైపోతూ, రాత్రికి గ్రామంలో ఒక ఇంట దొంగలు పడబోతు న్నారనీ, కాపలావాళ్ళను తగు హెచ్చరికగా వుంచమనీ చెప్పిపోయాడు. ఆ కారణంగా కాపలావాళ్ళు దొంగల కోసం మాటువేశారు. అయితే, అది గమనించిన దొంగలు భయం కొద్దీ, నీ ఇంట దొంగిలించిన షస్తువుల్ని వీధిలో జారవిడిచి పారిపోయారు!” అన్నాడు.

“అంటే, నా డబ్బూ, నగలూ దొంగల బారిన పడలేదన్న మాట. అంతా, ప్రభు వులవారి దయాభిక్ష!” అన్నాడు రంగాచారి.

ఆవెంటనే జమీందారు, అందరూ వినేలా పెద్దగొంతుతో, “అవన్నీ ఇప్పుడే ఎత్తుకుపో. ఈ రోజు నుంచీ జ్యోతిష్కుడనని ఎక్కడా చెప్పుకోకు. ఉన్న డబ్బుతో వర్తకమో, ఇంత పాలం కొని ఏ వ్యవసాయమో చేసుకో. ఏమంటావు?” అని అడిగాడు.

“తమ ఆజ్ఞను కాదనగలనా, ప్రభూ! ఈ క్షణం నుంచీ నేను జ్యోతిష్యుణ్ణి కాదని తమ సమక్షంలో ప్రమాణం చేసి మరీ ప్రజలం దరికీ మనవి చేసుకుంటున్నాను!” అన్నాడు రంగాచారి.

తరవాత జమీందారు అక్కడి ప్రజలతో, “భవిష్యత్తు పట్ల భయంకొద్దీ అమాయక ప్రజలు ఏర్పరుచుకునే మూఢవిశ్వాసాల ఆసరాతోనే రంగాచారిలాంటి కపట జ్యోతి ష్కుల ఆట సాగుతోంది. మనలో ఆ బల హీనత ఉన్నంతకాలం ఇలాంటి వారి బాధ తప్పదు. ఈ రోజు రంగాచారి పోతే, రేపు వేరొకరు పుట్టుకొస్తారు. ఇలాంటి వారిపీడ శాశ్వతంగా విరగడ కావాలంటే మొదట మనం మూఢవిశ్వాసాల నుంచి బయట పడాలి,” అన్నాడు.