ప్రయత్నం చేసి చూస్తాను. వికటిస్తే మనను కాపాడేందుకు భల్లూకుడూ, రాక్షసుడూ వుండనే వున్నారు గదా,” అన్నాడు నాగమల్లు.

“అయితే, ఆ సామంతుడి సైనికులు సమీపించకముందే ఏదో ఒకటి చేసెయి్యి,” అని ఒక దొంగ గుసగుసలాడుతున్న సైనికు లతో, “ఒరే, ఏమిటి మీ మంతనాలు! పారి పోయి శత్రుపక్షంలో చేరాలనుకుంటున్నారా డొక్కలు చీరేయగలను,” అంటూ కత్తి ఎత్తాడు.

నాగమల్లు కోపంగా ఒకసారి ఏనుగు మీద వున్న సైనికులిద్దరికేసీ చూసి, చప్పున తలపాగా విప్పి, గాలిలో రెపరెపలాడిస్తూ, తమ కేసి వస్తున్న సామంతుడి సైనికులతో, “మిత్రుడుగా వస్తున్నాను, మీరున్న చోటనే ఆగండి! మీ రాజుగారెక్కడ? మేం పాతరాజు దుర్ముఖుణ్ణి ప్రాణాలతో బంధించి తెచ్చాం.

ఏదైనా మంచి బహుమానం ఇస్తే, అతణ్ణి ఒప్ప చెప్పి, మా దారిన మేం పోతాం,” అన్నాడు.

ఆ మాటలు వింటూనే, వాళ్ళను సమీపి స్తున్న ఆశ్వికులూ, సైనికులూ ఆగిపోయారు. ఆశ్వికుల నాయకుడు మిగతా వాళ్ళనుంచి వేరుపడి, కొంచెం ముందుకు మచ్చి, “ఇందులో ఏదైనా మోసం లేదు గదా? కోట గోడల మీది నుంచి మీరంతా అరణ్యం దాటి రావటం మా రాజుగారూ, మంత్రిగారూ చూస్తూనే వున్నారు,” అన్నాడు.

“మోసం చేయదలిస్తే, పట్టపగటివేళ ఇంత కొద్దిమందిమి, మీ కోటకేసే రాగలమా? మీరాక్రమించిన కోట పాత యజమాని అయిన దుర్ముఖరాజు బతికి వుండటం, మీ రాజుకు ఏనాటికైనా ప్రమాదమే. ఆయన ఒకవేళ మాకు తగిన బహుమతి ఇచ్చి, దుర్ము ఖుణ్ణి కొనటం జరక్కపోతే, తిరిగి అరణ్యం లోకిపోతాం,” అన్నాడు దొంగ నాగమల్లు.

ఆ మాటలతో ఆశ్వికుల నాయకుడు ఏమి చేయటమా అన్న ఆలోచనలో ఒకటి రెండు క్షణాలపాటు తల గోక్కుని, అది వీర లక్షణం కాదని గుర్తురాగా, గట్టిగా ఖాండ్రించి, మీసం మెలితిప్పి, కత్తి పైకెత్తి, “ఇంతకూ నీ వెవరివి? నీ పేరేమిట్ చెప్పావు కాదు,” అన్నాడు.

నాగమల్లు, తలపాగా గట్టిగా బిగించి, “నా పేరు నాగమల్లు. అందరూ నన్ను నాగ మల్లు దొర అంటూంటారు. అరణ్యంలో కనిపించే ఖరీదైన జంతువుల్నీ, విలువైన మనుషుల్నీ పట్టుకుని, కొనగలవాళ్ళకు అమ్ముతూండటం, నా వృత్తి,” అన్నాడు,