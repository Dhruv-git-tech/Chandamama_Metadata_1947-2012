రంగనాధానికి ఒళ్ళు మండిపోయింది. అతను తన కొడుకు గొంతు పట్టుకుని, “ఎవరా వాళ్ళు? నా సామ్ము వాళ్ళ దెలా అవుతుంది?” అని అరిచాడు.

“అదే, నాన్నా! ఆనాడు నువ్వు చెప్పావు చూడూ, ఆ ఋణదాతలే వచ్చారు,” అంటూ కొడుకు రంగనాధానికి జరిగినదంతా వివరించాడు.

“ఒరేయ్, బుద్ధి గడ్డి తిని నీతో అలా చెప్పాను! ఆ వచ్చింది పచ్చి దొంగలురా! ముక్కూ మొహమ్మా తెలియని వాళ్ళు వచ్చి అర్ధరాత్రి తలుపు కొట్టితే, బుద్ధి ఉన్నవాడి వైతే తలుపులు తీస్తావుట్రా?” అన్నాడు రంగనాథం.

అవును! తనవల్ల పారపాటే జరిగింది. ఇంక్పుడూ అలా చెయ్యరాదని నిర్ణయించు కున్నాడు రంగనాథం కొడుకు.

తఘకు జరిగినఅన్యాయం గురించి న్యాయ స్థానానికి ఫిర్యాదు చేసినట్టయితే తన డబ్బు గురించి అందరికి తెలిసిపోతుందని, రంగ నాథం రాత్రివేళ దొంగలను అన్వేషిస్తూ చుట్టు పట్ల గ్రామాలు తిరగసాగాడు. అతను ఒక రోజు అర్ధరాత్రి ఇంటికి తిరిగి వచ్చి తలుపు

కొట్టాడు. ఎంతగా గొంతు చించుకుని అరి చినా ప్రయోజనం లేకపోయింది. తన కొడుకు మతిమాలిన వాడయినందుకు విచారిస్తూ, రంగనాథం వీధి తలుపుకు చేరగిల బడ్డాడు. చలికి ఒళ్ళు కొంకర్లు పోయింది. తెల్లవార్లూ చలికి బిగిసి, తెల్లవారగట్ల రంగనాథం కునుకు తీశాడు.

ఆసమయంలో అటుగా వెళుతున్న బైరాగి రంగనాధాన్ని తట్టిలేపి, “అయ్యా, లంకంత ఇల్లు ఉండగా, ఈ చలిలో ఇలా వీధిలో పడుకున్నావేం?” అని అడిగాడు.

“ఏం చెప్పమంటావు? ఆనాడు నువ్వన్న మాటలు శాపంలా తగిలాయి. ఒకడికి పెట్టకుండా, నేను తినకుండా కూడబెట్టిన దంతా దొంగలు దోచుకున్నారు,” అన్నాడు రంగనాథం.

“అలా అనుకోవద్దు. వాళ్ళు దొంగలు కారు, ఋణదాతలు, ఋణవిముక్తి అయి నందుకు సంతోషించండి,” అంటూ బైరాగి సాగిపోయాడు.

ఆ నాటి నుంచీ రంగనాథం మారిపోయి, తాను తింటూ, ఇతరులకు ఇంత పెట్టుతూ, సుఖంగా చాలాకాలం జీవించాడు.