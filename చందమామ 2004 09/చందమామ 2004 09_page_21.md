బతుకులు ఎందుకు సాగించాలి? కలిసి
కుట్టుగా కాదంటే రాజభటులేం చేయగలరు?”
అనేవాడు ఆవేశంగా.

“పద్దునాయనా, ఇది నిప్పుతో చేలగాటం.
రాజుగారి సైనికబలం ముందు మనమెంత?
చీల్చి చెండాడగలరు,” అనేవాడు తండ్రి
కొడుకును ఓదారుస్తూ.

ఒకనాడు గిరిధరుడు ఈ విషయంగా
మాట్లాడుతూ, “నేస్వయంగా వెళ్ళిరాజును
దర్శించి, మన కష్టాలు మనవి చేస్తాను,”
అన్నాడు తండ్రితో.

“రాజుగారే మనసు కరిగి మన ప్రార్థన
మన్నిస్తే సమస్యే లేదు. వినయంగా ప్రార్థించి
చూడు,” అని సలహా ఇచ్చాడు తండ్రి.

మరునాడే గిరిధరుడు మరిద్దరు మిత్రు
లతో కలిసి, రాజధానికి చేరి, రాజును దర్శించి
తమ ప్రజల కష్టాలను తెలియజేశాడు.

అంతావిన్న కనకసేన మహారాజు, “భార్గవ
కోన మా సామంత ప్రాంతం. దాని మీది
సర్వహక్కులూ మావే. కప్పం చెల్లించడం
ఇష్టం లేకపోతే, కోనను వదిలి వెళ్ళిపొండి,”
అన్నాడు కఠినస్వరంతో.

“భార్గవకోన మాకు జన్మనిచ్చిన తల్లి.
దానిని మదిలి వెళ్ళలేదు ప్రభూ! మన్నించుడి,”
అంటూ గిరిధరుడు రాజుకు నమస్కరించి,
సభాభవనం నుంచి వెలుపలికి వచ్చాడు.

వారం రోజులు గడిచాయి. ఒకనాడు రాజు
కొలువుదీరివుండగా, ఒక కోయ యువకుడు
రాజదర్శనానికి వచ్చి, ఆయనకు నమస్క
రించి, ఒక లేఖను అందించాడు. రాజు
లేఖను చదివాడు: “రాజా, మూడు తరాలకు
పూర్వం ఎప్పుడో పూనకం పూనిన పూజారి
బెదిరింపుకు జడుసుకుని ఇచ్చిన మాటకు
కట్టుబడి, మా కోనవాసులు ఇంకా మీకు
కప్పం చెల్లిస్తూ, కడగండ్ల పాలవుతున్నారు.
మా ప్రార్థనను నేను స్వయంగా వచ్చి తమకు
విన్నవించుకున్నప్పటికీ, తమరు దానిని
మన్నించడానికి విముఖత చూపడం మా
దురదృష్టం. ఇప్పుడు స్వేచ్ఛ సాధించి తీరా
లన్న కాంక్షతో మా వాళ్ళు మీ సేనలను
ఎదుర్కొని ప్రాణాలర్పించడానికి సైతం సిద్ధంగా
ఉన్నారు. అయితే, రక్తపాతం జరగడం
నాకిష్టంలేదు. అందుకే ఒక ఉపాయం ఆలో
చించాను. కోయ యువకుల తరపున మీ
వీరులలో ఎవరితోసైనా ద్వంద్వయుద్ధం
చేయడానికి నేను సిద్ధంగా ఉన్నాను. కత్తి
యుద్ధంలో నేను జయిస్తే మా కోనకు స్వేచ్ఛ
నివ్వండి. ఒక వేళ నేను గనక ఓడిపోతే, ఆ