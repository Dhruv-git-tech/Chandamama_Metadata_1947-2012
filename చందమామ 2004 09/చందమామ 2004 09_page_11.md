లాగే వండుతానేమో! తమరు నావంట రుచి
చూసి నచ్చకపోతే పనిలోకి తీసుకోకండి.
అబద్ధాలు చెప్పేవాళ్ళంటే తమకు సరిపడద
న్నారు. నన్ను కొన్నాళ్ళు పనిలో వుంచుకుని,
ఒక్క అబద్ధపుమాట నా నోటివెంటవస్తే,
అప్పుడు పనిలోంచి తీసేయండి. మీబోటి
వారి వద్ద పనిచేసి మంచి పేరుతెచ్చుకుంటే,
ఇతరులు కూడా నన్ను మెచ్చుకుని, నాకు
పనియిస్తామని అంటారు. తమరు నాకు ఒక
అవకాశం ఇప్పించవలసిందిగా కోరుతు
న్నాను," అన్నాడు.

గోవర్థనుడు కాసేపాలోచించి రాజయ్యను
పనిలోకి తీసుకున్నాడు.

ఇది తెలిసిన గోవర్థనుడిభార్య కలవర
పడుతూ, “కలిగినింటివాడైన సీతయ్యనూ,
సచ్చరిత్ర కలిగిన భీమయ్యనూ వదిలి,
అబద్ధాలపుట్టా, మోసగాడూ, దొంగా అయిన
రాజయ్యను పనిలోకి తీసుకున్నారు. దీనివల్ల
మనకు కీడుజరుగుతుందని, నాకు భయంగా
వుంది!” అన్నది.

గోవర్థనుడు, భార్యను సముదాయ
పరుస్తూ, “సీతయ్య కలిగినవాడు. నా దగ్గర
అన్నీ నేర్చుకుని స్వతంత్రంగా బ్రతకడానికి

వెళ్ళిపోతాడు. భీమయ్య తన అవసరం కోసం
అబద్ధాలాడేతరహా మనిషి. అతడి అబద్ధా
లకు శిక్షపడాలి. అప్పుడే అతడికి తన తప్పు
తెలుస్తుంది. అందుకే నేనతణ్ణి పని ఇవ్వనని
పంపేశాను. ఇక రాజయ్య విషయానికొస్తే -
అతడు చాలా తప్పులు చేసి, వాటికి శిక్షనను
భవించాడు. వాడిలో మంచి మార్పు వచ్చిందని
కారాగారపు అధికారులు కూడా తెలుసు
కున్నారు. మీదుమిక్కిలి రాజయ్య తన
గురించి ఏ చిన్న విషయమూ దాచకుండా
తన నిజాయితీని ఋజువుచేసుకున్నాడు.
కారాగారంలో మారిన తన ప్రవర్తన, నేర్చిన
పనుల సహాయంతో నన్ను మెప్పించగలనన్న
నమ్మకంతోవున్నాడు. ఆ నమ్మకానికి ప్రాణం
పోయడం మానవత్వమనిపించుకుంటుంది.
అదీ కాక, మనం పనిలోంచి మానిపిస్తే, అది
వరకే దొంగగా పేరుపడ్డ రాజయ్యకు వేరె
వ్వరూ పని ఇవ్వరుకాబట్టి, అతడు మనల్నే
అంటి పెట్టుకుని వుండే ప్రయత్నం చేస్తాడు,"
అన్నాడు.

ఆయన నిర్ణయాన్ని భార్య మెచ్చుకున్నది.
తర్వాత రాజయ్య, ఆయన నమ్మకాన్ని నిల
బెట్టుకున్నాడు.