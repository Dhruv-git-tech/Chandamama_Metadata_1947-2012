ప్రజలు తాకట్టు పెట్టిన నగలను కాపాడే బాధ్యత నాకున్నదికదా? అందుకే దృఢమైన గోడలు కట్టిస్తున్నాను. ఒక్కడు కాదు; పది మంది కొచ్చుణ్ణీలు వచ్చినా లోపలికి రాలేరు,” అనేవాడు గొప్పగా.

భూస్వామి చెప్పుకునే గొప్పలు ఆ నోటా ఈ నోటా పడి కొచ్చుణ్ణి చెవినపడ్డాయి. భూస్వామికి తగిన గుణపాఠం నేర్పడానికి సరైన సమయం కోసం ఎదురు చూడసాగాడు. ఒక రోజు కొచ్చుణ్ణి బాగా ఆలోచించి భూస్వామి దగ్గరికి వెళ్ళి కొంత డబ్బు అప్పు అడిగాడు. భూస్వామి మారు మాట్లాడకుండా అడిగినంత డబ్బు ఇచ్చేశాడు. కొచ్చుణ్ణి ఇక చేసేది లేక భూస్వామి ఇంటిని పరిశీలనగా చూసి తిరిగి వచ్చాడు.

కొన్నాళ్ళ తరవాత, కృష్ణన్ నాయర్ అనే వ్యక్తి నగలు తాకట్టుపెట్టి, భూస్వామి దగ్గరవెయ్యి రూపాయలు అప్పుపుచ్చుకున్నాడు. ఇది కొచ్చుణ్ణికి తెలియవచ్చింది.

ఒకనాడు చీకటి పడుతూండగా, కొచ్చుణ్ణి భూస్వామి ఇంటిని సమీపించాడు. ఆ సమయంలో భూస్వామి శరీరానికి నూనె పట్టించు కుని స్నానం కోసం పెరట్లోవున్న చిన్న కొలను దగ్గరికి వెళుతున్నాడు. దానిని చూసిన కొచ్చుణ్ణి చకచకా ఇంటి గుమ్మం సమీపించి, “ఇలా చూడు, కృష్ణన్ నాయర్ అప్పు చెల్లించ డానికి వచ్చాడు. డబ్బు తీసుకుని, పట్టు సంచీలో వున్న అతని నగల్ని తెచ్చి ఇవ్వు, అన్నాడు భూస్వామి కంఠస్వరంతో భార్యను ఆజ్ఞాపిస్తున్నట్టు.

భూస్వామిభార్య ఇంటిలో నుంచి గుమ్మం లోకి వచ్చింది. అక్కడ నిలబడ్డ మనిషిని చందమామ

చూసి, అతడు ఇచ్చిన డబ్బు సంచీని తీసు కుపోయి లోపల పెట్టి, పట్టుసంచీలో ఉన్న నగలను తెచ్చి ఆ మనిషిచేతికిచ్చింది.

మనిషి వచ్చినదారినే హడావుడిగా వెళ్ళి పోయాడు.

ఇదంతా జరుగుతున్నప్పుడు భూస్వామి పెరటికొలనులో హాయిగా స్నానం చేస్తున్నాడు. కాబట్టి అతనికి ఏమీ తెలియదు.

కొన్నాళ్ళు గడిచింది. గడువు సమీపించడంతో, కృష్ణన్ నాయర్, వడ్డీతో సహా అప్పు తిరిగి చెల్లించి నగలు తెచ్చుకోవడానికి భూస్వామి దగ్గరికి పెళ్ళాడు.

డబ్బులు తీసి జాగ్రత్తగా లెక్కపెట్టిన తర వాత భూస్వామి, ఇంటి లోపలికి వెళ్ళి పెట్టె తెరిచి చూసి దిగ్గ్రాంతి చెందాడు. కృష్ణన్ నాయర్ నగలతో ఇచ్చిన పట్టు సంచీ అక్కడ కనిపించలేదు!