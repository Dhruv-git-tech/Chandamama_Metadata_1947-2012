రంగనాధం కొడుకు, చేతికి అందిన చిల్లర డబ్బులు భూమిలో వెయ్యటం ఇష్టంలేక, దానితో మిఠాయి కొనుక్కు తినసాగాడు. రెండు రోజులు గడిచాయి. మూడో రోజు రాత్రి ఒక చిత్రం జరిగింది. అర్ధరాత్రివేళ ఎవరో తలుపుకొట్టారు. రంగనాధం కొడుకు నిద్రమొహంతో లేచి వెళ్ళి తలుపుతీశాడు. ముగ్గురు దొంగలు కత్తులూ, కటార్లతో లోపలికి వచ్చారు.

కుర్రవాడికి వాళ్ళను చూడగానే తండ్రి ఎప్పుడో చెప్పిన మాట గుర్తుకొచ్చింది. వాళ్ళు తప్పక ఋణదాతలై ఉంటారనుకున్నాడు వాడు. తాను రెండు రోజులుగా వాళ్ళకు డబ్బువెయ్యలేదు!

వాడు వాళ్ళతో, “అయ్యా, ఋణదాతలూ! మన్నించండి! డబ్బు చేతికి రాసందున రెండు రోజులుగా భూమిలో డబ్బు వెయ్యనిమాట నిజమే. మా నాన్న గనక ఇంట్లో ఉంటే మీ డబ్బు ఎంతో కొంతవెయ్యకుండా నిద్రపోయే వాడు కాడు. ఆయన ఊళ్ళోలేడు. నాకు ఆ పని చెయ్యటం చేతకాలేదు. రేపు మీ డబ్బు మొత్తం అంతా ఎలాగైనా సరే అందులో వేస్తాను. ఈ సారికి నన్ను వదిలి వెయ్యండి!” అన్నాడు.

వాడు ఏ మంటున్నదీ వాళ్ళకు అర్థంకాలేదు. కాని డబ్బు ఎక్కడో తమకోసం వేస్తు న్నట్టు వాళ్ళకు స్పష్టమయింది. వారిలో ఒకడు కుర్రవాడితో, “ఏదీ? మీ నాన్న డబ్బు ఎక్కడ వేస్తున్నాడు? చాలాకాలంగా మాకు డబ్బు చేరలేదు?” అన్నాడు.

రంగనాధం కొడుకు అక్కడవున్న మంచం పక్కకు నెట్టి, బిందె పాతినచోటు దొంగలకు చూపాడు. దొంగలు అక్కడ తవ్వి, బిందెను

పైకి తీశారు. దాని నిండా మొయ్యలేనంత చిల్లర ఉన్నది. దొంగలు దాన్ని తీసుకుని వెళ్ళిపోయారు.

మర్నాడు రంగనాధం ఊరు నుంచి తిరిగి వచ్చి, బిందె ఉండవలిసిన చోట గొయ్యి చూసి, లబోదిబో మన్నాడు. “నా బిందె! నా డబ్బు!” అంటూ బావురుమని ఏడుస్తూ, జుట్టుపీక్కున్నాడు.

తండ్రి ప్రవర్తన చూసి కొడుకు, “అదే మిటి, నాన్నా, మన సామ్మంతా దొంగలెత్తుకు పోయినట్టు బాధ పడుతున్నావూ?” అని అడిగాడు.

“అయితే, తీసి దాచావ?” అని రంగ నాధం కొడుకును అడిగాడు ఆశగా.

“నువ్వేమీ కంగారు పడకు. అది వాళ్ళ సామ్మేగనక వాళ్ళను తీసుకు పోనిచ్చాను,” అన్నాడు కొడుకు.