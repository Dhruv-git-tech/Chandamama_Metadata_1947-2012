తన కోట ఆక్రమించిన సూర్యభూపతిని
చూస్తూనే రాజు దుర్ముఖుడు ఉగ్రుడైపోయి,
కత్తి దూసి ఏనుగు మీద నిలబడి, “ఒరే,
సామంతు భూపతీ! నేను పర రాజ్యాలను
జయించటానికి వెళ్ళిన అదను చూసి, నా
కోటనే ఆక్రమిస్తావా? ఇదుగో, నీ తల నిలు
వునా నరకబోతున్నాను,” అంటూ పక్కన
వున్న సైనికులు వారిస్తున్నా వినకుండా,
ఏనుగు మీది నుంచి, సామంతుడి గుర్రం
మీదికి దూకే ప్రయత్నంలో నేలమీద బోర్లా
పడుతూనే, చప్పున లేచి నిలబడ్డాను.

అది చూస్తూనే తలారి భల్లూకుడు
గట్టిగా చప్పట్లు చరుస్తూ, “ఆహా, ఏమి
సాహసం! అరణ్యంలో చిరుతుపులిని ఎదిరించి
నిలబడలేని రాజు దుర్ముఖుడు, ఇప్పుడు
తన కోట కంటబడి, సింహాసనం గుర్తుకు
రాగానే, శత్రువుల మీదికి కుప్పించి దూకుతు
న్నాడు,” అన్నాడు.

తన శత్రువు కిందపడటం చూస్తూనే,
సామంతుడు, “ఆహా, ప్రణశేషం, శత్రుశేషం
ప్రాణాపాయకరం అన్నారు, పెద్దలు. ఇదె,
నీ తల తెగిపడబోతున్నది!” అంటూ కత్తి

చాచి, దుర్ముఖుడికోర్టు గుర్రాన్ని దూకించాడు.
అదే సమయంలో ఏనుగు మీద తలారి
భల్లూకుడి ముందు కూర్చునివున్న ఆటవి
కుడు బాణం ఎక్కు పెట్టి, “తలారి భల్లూక
య్యకూ, జే!” అంటూ సామంతుడి కేసి
వదిలాడు. బాణం గురి తప్పి సామంతు
డెక్కివున్న గుర్రం నుదుట గుచ్చుకున్నది.
గుర్రం పెద్దగా సకిలిస్తూ వెనక కాళ్ళ మీద
లేచింది.

సామంతు సూర్యభూపతి కింద పడ
బోయిన వాడల్లా, కళ్ళాలు గట్టిగా పట్టుకుని
ప్రమాదం తప్పించుకున్నాడు. ఈ లోపల
దుర్ముఖుడు, మంత్రిని ఒక్క పిడికిలిపోటుతో
గుర్రం మీదినుంచి కిందికి పడగొట్టి, అతడి
గుర్రాన్ని ఎక్కి, సామంతుడికేసి పరిగెత్తించాడు.

తాను శత్రువుల మధ్య చిక్కుకు పోయా
నని గ్రహించిన సామంతుడు, గుర్రాన్ని కోట
కేసి పరిగెత్తిస్తూ, సైనికులను హెచ్చరించ
సాగాడు. రాజు దుర్ముఖుడు గుర్రాన్ని గట్టిగా
అదిలించి, కత్తి పైకెత్తి, “ఒరే, సామంతు
భూపతీ, పిరికుందా, ఆగు! ఆగు!” అంటూ
వెంటబడ్డాడు.
-(ఇంకావుంది)