“రెండు వందలా యాభై రూపాయలు.
వ్యాపారంలో మరీ నష్టమొచ్చింది,” అన్నాడు
వ్యాపారి క్షమించమనే ధోరణితో.

“సరే, ఇక నువ్వు వెళ్ళవచ్చు,” అంటూ
కొచ్చుణ్ణి మెరుపులా పక్కనున్న తన పడవలోకి
దాటుకున్నాడు. క్షణాల్లో పడవ చీకట్లో కలిసి
పోయింది.

వ్యాపారి గాఢంగా నిట్టూర్చి, పేరు మోసిన
దొంగనుంచి ఎలాంటి హానీ లేకుండా తనను
కాపాడినందుకు ప్రభువుకు కృతజ్ఞతలు చెప్పు
కుంటూ ప్రార్థించాడు.

ఇంటికి చేరి భార్యను చూడగానే కళ్ళనీళ్ళ
పర్యంతమైపోయాడు.

“జరిగిందేదో జరిగిపోయింది. ఇప్పుడేం
చేయగలం? ఎక్కడికి వెళ్ళగలం. చేయగలి
గిందల్లా ఒక్కటే. ఉన్న ఇల్లు అమ్ముకుని,
వచ్చే డబ్బుతో కాలం గడుపుదాం,” అన్నది
భార్య ఓదారుస్తూ.

వ్యాపారికి భార్య సూచన సరైనది గానే
తోచింది. ఇల్లు కొనగలవారి కోసం వెతక
సాగాడు. కష్టాల్లో ఉన్నాడు. ఎటాచ్చీ అమ్మక
తప్పదు అన్న సంగతి తెలిసి పోవడంవల్ల
ఇంటికి మంచిధర ఇవ్వడానికి ఒక్కరూ ఇష్ట
పడలేదు. అంత చిన్నమొత్తానికి అమ్మినా
తమ వ్యాపారం కొనసాగించలేనన్న అనుమానం
కొద్దీ వ్యాపారి ఇల్లు అమ్మడానికి వెనుకాడుతూ
తటపటాయించ సాగాడు.

ఒకనాటి సాయంకాలం కొచ్చుణ్ణి అతన్ని
వెతుక్కుంటూ వచ్చాడు. వ్యాపారి అతన్ని
చూడగానే లేచి నిలబడ్డాడు.

“భయపడకు. నిన్ను దోచుకోవడా
నికో, వేధించడానికోనేనిప్పుడు రాలేదు.

నీ దగ్గరి నుంచి దోచిన డబ్బు తిరిగి ఇవ్వడానికే వచ్చాను. నువ్వు డబ్బుగల వ్యాపారివి కావని ఆ రోజేపసిగట్టాను. ఆ తరవాత నిన్ను గురించి ఆరాతీస్తే భాధల్లో ఉన్నామని తెలిసింది. ఆ రోజు డబ్బుకు మరీ అవసరమొచ్చి, నువ్వు కష్టపడి సంపాయించిన కొద్ది మొత్తాన్ని దోచుకు పోయాను. నన్ను క్షమించు. ఇదిగో నీ డబ్బు సంచీ. తీసుకో,” అంటూ సంచీని వ్యాపారి చేతిలో పెట్టి, తిరిగి చూడకుండా వెళ్ళిపోయాడు కొచ్చుణ్ణి.

ఇది కలా? నిజమా అని తెలియనంతగా ఆశ్చర్యపోయాడు వ్యాపారి. సంచీ విప్పి చూశాడు. అందులో కొచ్చుణ్ణి ఎత్తుకుపోయిన తన డబ్బుకు నాలుగింతల ఎక్కువ డబ్బు న్నది. ఈ మొత్తంతో వ్యాపారం కొనసాగించ డమే కాదు; ఇది తనకు ఊహించని పెద్ద పెట్టుబడి కూడా! వ్యాపారి ఆకాశంకేసి చేతు లెత్తి, “ప్రభూ! కొచ్చుణ్ణిని ఆశీర్వదించు. అతడు కరుణాహృదయుడు!” అని మౌనంగా ప్రార్థించాడు.