## కేరళ జానపద కథ

### కరుణా హృదయుడు కొచ్చుణ్ణి!

షెర్ఫూడ్ అడవుల్లోని రాబిన్ హూడ్ సాహస కృత్యాల గురించి మీకు తెలుసు. అవునా? వందలాది సంవత్సరాలకు పూర్వం ఇంగ్లాండులో జీవించిన రాబిన్ హూడ్ ధనికులను దోచి పేదలకు పంచిపెట్టేవాడు. దాదాపు అదే పద్ధతిలో కేరళ ప్రాంతంలో కొచ్చుణ్ణి కొన్నేళ్ళ క్రితం ధనికులకు సింహస్వప్పంగా ఉండే వాడు. ముఖ్యంగా పేదలను దోచుకునేవార్నూ,

వేధించే వారన్నా కొచ్చుణ్ణికి అసలు గిట్టదు. అతడు ధనికుల నుంచి దొంగతనాలు చేసిన మాట వాస్తవమే. అయితే, అలా దొంగిలించిన దానిలో చిల్లిగవ్వ కూడా తన సొంతానికి ఉప యోగించుకోలేదు. అంతా పేదలకు ఇచ్చేసే వాడు. ఆ రోజుల్లో 'కాయాంకుళం కొచ్చుణ్ణి' పేరు చెబితే చాలు, డబ్బున్న వారి గుండెలు దడదడలాడేవి. దక్షిణ కేరళలోని కాయాం కుళం పరిసర ప్రాంతంలో అతడు ఉండే వాడు.

అదే ప్రాంతంలో ఒక భూస్వామి ఉండే వాడు. అతడు వ్యవసాయంతో పాటు వడ్డీ వ్యాపారం కూడా చేసేవాడు. నగలు తాకట్టు పెట్టుకుని అధిక వడ్డీలకు అప్పలిచ్చేవాడు. వడ్డీ డబ్బులతో అచిరకాలంలోనే అతడు గొప్ప ధనవంతుడయ్యాడు. అప్పు తీర్చే శక్తిలేక కొందరు తాకట్టు పెట్టిన నగలను విడిపించు కోలేక అలాగే వదిలేసేవారు. అలాంటి నగలు కూడా అతని సొంతమైపోయేవి.

ఇలా కూడబెట్టిన ధనంతో అతడొక ఇల్లు కట్టాడు. ఇల్లు అంటే మామూలు ఇల్లు కాదు. చిన్నకోటలాంటి భవంతి. ఇంటి గోడలు మరీ దృఢంగా ఉండేలా కట్టించాడు. ఇంటి మీద అంత డబ్బు ఎందుకు వెచ్చిస్తున్నావని మిత్రులు అడిగితే, 'కొచ్చుణ్ణి గురించి మీకు తెలియదా? ఆ దుర్మార్గుడు ఇంటికి కన్నం వేయడానికి ఎప్పుడు వస్తాడో ఎవరికి తెలుసు?'