“మహాత్మా, మీ దైవ ప్రార్థనలే మనల్ని ఇప్పుడు ఈ ఘోర ప్రమాదం నుంచి రక్తించాలి,” అన్నాడు దీనంగా.

బోధకుడికి దిక్కుతోచలేదు. ఇది తన శక్తికి మించిన పని అని అతడికి మాత్రమే తెలుసు. అయినా నౌకా సిబ్బందిలో ఆత్మవిశ్వాసం కలిగించడానికి ఏదో ఒకటి చేసితీరాలి. అతడు వానకూ, ఉరుములకూ భయపడకుండా ప్రార్థన చేయడానికి ప్రయత్నిస్తూ ఓడ పైభాగా నికి చేరాడు. హఠాత్తుగా తూరుపు దిశలో తుఫాను ఆగినట్టు అతడు గమనించాడు. అటుకేసి పరిశీలనగా చూశాడు. మేఘాలు విడిపోతున్నాయి. నీళ్ళ మీద మూడు చిన్న ఆకారాలు ఓడకేసి వస్తున్నాయి. అవి దగ్గరికి వస్తున్న కొద్దీ పెద్దవిగా కనిపించ సాగాయి. వర్షం పూర్తిగా ఆగిపోయింది. గాలిమెల్లగా వీచ సాగింది. ఆ వస్తూన్న ఆకారాలు మనుషులని గ్రహించి బోధకుడు ఆశ్చర్యపోయాడు. అతడు దీవిలో చూసిన ముగ్గురు సన్యాసులు! అరుణో దయకాంతిలో, అలల మీద ఉరుకులతో పరుగులతో వాళ్ళు రావడం చూసి బోధకుడు దిగ్గ్రాంతి చెందాడు. వారినుంచి వెలువడిన ప్రకాశమే తుఫాను మేఘాలను విడిపోయేలా

చేసి, తుఫాను గాడ్పులను శాంతింప చేసింది!

వారు ఓడను సమీపించి బోధకుణ్ణి చూడగానే, “అయ్యా, తమరు బోధించిన ప్రార్థనా విధానం మరిచి పోయాం. మళ్ళీ ఒకసారి నేర్పుతారా?” అని అడిగారు నీళ్ళపై నిలబడి. తాము నీళ్ళపై నిలబడడం ఒక అద్భుతమైన విషయం అన్న సత్యం కూడా వారికి గుర్తు లేదు.

బోధకుడు ఓడపై మోకరిల్లి, “దేవుడి బిడ్డ లారా! మీకు బోధించడానికి ప్రయత్నించిన నా దుందుడుకుతనాన్ని క్షమించండి. మరువ రాని గుణపాఠం నేర్పుకున్నాను. నన్ను క్షమించండి! నన్ను క్షమించండి!” అన్నాడు వణుకు తూన్న కంఠస్వరంతో.

“కృతజ్ఞతలు!” అంటూ సన్యాసులు వెను దిరిగి నీళ్ళమీద వచ్చిన వేగంతోనే వెళ్ళిపోయారు. బోధకుడు ఓడ పైభాగాన సాప్టాంగ దండ ప్రమాణం చేస్తూ కన్నీరు మున్నీరుగా విల పించాడు. అసలు జరిగిందేమిటో ఎరుగని నావికుడు ఓడ పైభాగానికి వచ్చి, “మహా అద్భుతం చేసి చూపారు మహాత్మా” అన్నాడు బోధకుడితో ఆనందంగా.

ఆ మాటకు బోధకుడి కళ్ళవెంట మరిన్ని కన్నీళ్ళు పెల్లుబికాయి. తాము చేస్తున్న దేమిటో తెలియకుండానే ఇన్ని అద్భుతాలను చేసిందె వరో అతడికి మాత్రమే తెలుసు. దేవుడిలోనే ఉంటున్న మహాసుభావులని గ్రహించక, వారికే తను మిడిమిడి జ్ఞానంతో దేవుణ్ణి చేరడానికి సరైన మార్గం ఏమిటో చూపడానికి ప్రయత్నించాడు!

- ఎం.డి