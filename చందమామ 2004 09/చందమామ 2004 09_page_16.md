ఆక్రమించిన సూర్యభూపతి పైన గాని ప్రత్యేకించి ద్వేషం, గౌరవ భావాలంటూ ఏమీలేపు. సూర్యభూపతి అహంకారంకొద్దీ రాక్షసుడు ఉగ్రదండుణ్ణి గాని, తలారి భల్లూకుణ్ణిగాని అవమానించటం జరిగితే, పెద్ద రక్తపాతం జరిగి పోతుంది. అది జరగటం దొంగ నాగ మల్లుకు ఇష్టం లేదు.

అంతలో, ఏనుగు మీద వున్న దుర్ముఖుడి సైనికులిద్దరూ చప్పున కత్తులు దూసి, “దుర్ముఖ మహారాజుకూ, జై!” అంటూ లేచి నిలబడి, సామంతుడితో, “ఓయ్, సూర్యభూపతీ! నీకు చావు తప్పదు. దుర్ముఖ మహారాజుకు సాయంగా వచ్చిన వాళ్ళు నిజమైన రాక్షసుడూ, మంత్రశక్తులు గల తలారి భల్లూకుడూ!” అంటూ కేక పెట్టారు.

‘దుర్ముఖ మహారాజుకూ, జై!’ అన్న కేక వింటూనే కోపోదేకంలో మతిపోగొట్టుకున్న సామంతుడు సూర్యభూపతి, పక్కనవున్న మంత్రి, సేనానాయకులతో, “ఈ పాగరు బోతులకూ, ఆ వెనక నిలబడి వినోదం చూస్తున్న వేషగాళ్ళకూ నా శక్తి ఎలాంటిదో తెలియజెప్పాలి. పెంటనే కొందరు ఆశ్వికుల్నీ, కాల్చల సైనికుల్నీ పిలిచి, వీళ్ళను తిరిగి అరణ్యంలోకి పారిపోకుండా చుట్టుముట్టమ నండి,” అంటూ అరిచి, కత్తి పైకెత్తి, దొంగ నాగమల్లు వున్న ఏనుగుకేసి గుర్రాన్ని ఉరి కించాడు.

రానున్న ప్రమాదాన్ని క్షణంలో గుర్తించిన నాగమల్లు, చప్పున ఏనుగును అదిలించి వెనక్కు తిప్పి, ఉగ్రదండుడూ, తలారి భల్లూ కుడూ వున్న చోటుకు దాన్ని పరిగెత్తిస్తూ,

“తలారి భల్లూక ప్రభో! నా పథకం బెడిసి కొట్టింది! సామంతుడు మన మీదికి మొత్తం సైన్యాన్ని ఉసిగొల్పుతున్నాడు,” అంటూ పెద్ద కేక పెట్టాడు.

తనలో రాజభక్తి కొరవడ లేదని నిరూ పించేందుకు ఇదే అవకాశం అనుకుంటూ మంత్రి, గుర్రాన్ని గట్టిగా కొట్టి, నాగమల్లు ఏనుగు వెనకపరిగెత్తిస్తూ, “ఒరే, దేశదోహ లారా, ఆగండి! మీ అందరినీ సూర్యభూపతి మహారాజు శిరశ్చేదాలు చేయించిగాని వద లరు!” అంటూ పెర్రిగా అరవసాగాడు.

ఈ లోపల సేనానాయకుడు దూరంగా వున్న సైన్యాన్ని ముందుకు రావలసిందిగా ఆజ్ఞాపించాడు. అంతలో ముందు మంత్రి కొంచెం వెనకగా సామంతుడు సూర్యభూపతి; ఉగ్రదండుడూ, తలారి భల్లూకుడూ వున్న చోటు చేరారు.