కావాలని ఒకటేమారాం పెట్టాడు. ఎమరు ఎన్ని విధాల బుజ్జగించినా ఏడుపు అసలు మాన లేదు.

అప్పుడు సుమంత్రుడు ఒక అద్దాన్ని తెప్పించి రాముడి ముందుంచి, అందులో చంద్రబింబాన్ని చూపించాడు. రాముడు సంతోషంతో తననూ, చంద్రుణ్ణీ అద్దంలో చూసుకుంటూ, ‘రామచంద్రుడు’ అని ముద్దు ముద్దుగా అంటూ చిరుచేతులతో చప్పట్లు కొట్టాడు. అది మొదలు రామ చంద్రుడు అనిపించుకున్నాడు.

తర్వాత భద్రుడు రాముడిని ఎత్తుకొని అద్దంలోకి చూపిస్తూ, “మరి ఇప్పుడో?” అన్నాడు.

రాముడు, “రామభద్రుడు!” అన్నాడు. ఆ విధంగా రామభద్రుడు అని కూడా అని పించుకున్నాడు.

పిమ్మట లక్ష్మణ భరత శత్రుఘ్నులు రాముడి పక్కల చేరి అద్దంలో కనిపించారు. పైన నిండుచంద్రబింబం గొడుగులాగ కని పించింది. అందరికీ ఆ దృశ్యం రామ పట్టాభి షేకాన్ని స్ఫురింపజేసింది. దశరథుడి ఆనం దానికి మేరలేదు. ముగ్గురమ్మలూ మురిసి పోయారు.

రాకుమారులు పెరుగుతున్నారు.

లక్ష్మణుడు ఎల్లప్పుడూ రాముడి వెన్నంటి వుండేవాడు. ఆ వెనుక, భరత శత్రుఘ్ను లిద్దరూ జంటగా వుంటూ ఆడుకుంటూ ఒకే ప్రాణంగా వుండేవారు.

అన్న, తమ్ములు నలుగురైనా అంతా ఒకే పరిపూర్ణరూపంగా కనిపిస్తూండేవారు.

రాకుమారులు కులగురువైన వసిష్ఠ మహర్షి దగ్గిర విద్యావంతులైనారు.

రాముడు వయసుకి పిన్న అయినా పెద్ద చదువులే చదివాడు; సర్వశాస్త్రాలూ, వేద వేదాంగాలూ, ధర్మసూక్ష్మాలు, యోగ రహ స్యాలూ తెలుసుకున్నాడు.

వసిష్ఠుడు, “రామచంద్రా! మీ వంశకర్త సూర్యుడు, నీవు రవి రాముడివి! ఇక్వాకకుల తిలకానివి! నీ ముత్తాత రఘుమహారాజూ గొప్ప కీర్తిగాంచిన వాడు. నీవు రఘువంశ సుధాంబుధి చంద్రుడివి! రఘు రాము డివి!” అని పేర్కొంటూ రాముణ్ణి ఆశీర్వ దించాడు-అని సూతుడు చెప్పగా, నైమి శారణ్య మునులు, “సూత మునీంద్రా! సూర్యవంశ రాజుల చరిత్రలను విపులంగా వినగోరుతున్నాము!” అని కోరారు. సూతుడు చెప్పసాగాడు: