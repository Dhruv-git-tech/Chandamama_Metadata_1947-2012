మదిలో గౌరీశర్వుల
మంగళమును భావింపుము,
జననీ! వలతేని పున
ర్జన్మమునకు యత్నింపుము.
సకలలోక శుభకరుడగు
శంకరు నారాధింపుము,
తల్లీ; మన్మథు పున రవ
తారమునకు యత్నింపుము.
ఈ హిమాద్రి పరిసరముల,
ఇచ్చటనే వసియింతును,
మరుడు బ్రతికి వచ్చుపఅకు
అరుదేరను స్వర్గమునకు.
తల్లీ! నీ వెటనైనను
చల్లగ తల దాచుకొనుము,
మన్మథు డరుదెంచు వఅకు
మనను దిటవుపఅచుకొనుము—”

అని వసంతు డోదార్చిన
అప్పటికిని రతి యేడ్చుచు,
‘మృతినిందెడు నాకు వాణి
బ్రతుకు మీద ఆశ గౌలిపె.
ప్రాణములను మేనజేర్చి
వాణి మరల చెఱ్ఱ పెట్టెను !
ఎచ్చట తలదాచుకొందు?
ఎంతకాల మిట్లుందును ?
అనుచు నామె దురపిల్లుచు
అచటినుండి చనుచుండగ,
ఆమె పాద ధూళిని గొని
బౌదల దాల్చె వసంతుడు.
తరువులు కన్నీరులుగా
విరితేనెల నొలికించెను!
పకు లార్త రవ మొనర్చి
పరితాపము కనబఱచెను! —(సశేషం)