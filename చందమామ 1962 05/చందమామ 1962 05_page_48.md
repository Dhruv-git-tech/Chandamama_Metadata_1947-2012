చకచకా నడుస్తూ కొద్దిసేపట్లో తమ శిబిరం చేరుకున్నారు.

సూర్ భార్య తన మనవణ్ణి చూడగానే, “ఇంతసేపు ఎక్కడికి వెళ్ళావు, బాబూ? ఎప్పుడనగా తిన్నావో, ఆకలివేస్తూ ఉండి ఉంటుంది. తినటానికి పెడతాను కూచో! నువు కూడా కూచో సయ్యద్,” అంటూ లోపలికి వెళ్ళి పెంగాణీ గిన్నెలలో దానిమ్మ మురబ్బా—తాను స్వయంగా కనిపెట్టిన ప్రసిద్ధమైన దినును—తెచ్చి వారి ఇద్దరి ముందు పెట్టింది.

“ తినటమే! ఉహఁ, నా వల్ల కాదు,” అన్నాడు సయ్యద్.

అజీబ్ తినేవాడిలాగా కొంచెర మురబ్బా నోట్లో పెట్టుకున్నాడు గాని మింగ లేకపోయాడు. అతను అమదం తాగిన వాడిలా మొహంపెట్టి, “వద్దు, ఇదేమీ బాగా లేదు, బామ్మా!” అన్నాడు.

“ఓరీ, నా వంటకే తప్పు పట్టావుగా! పెండివంటలూ, మిఠాయి నాలాగా చెయ్య గలవా డెవడున్నాడురా? చేస్తే మీ నాన్న చెయ్యాలి. కాని వాడికి నేనేగా నేర్పాసూ?” అన్నది సూర్ భార్య పారుషంగా.

“లేదులే, బామ్మా. ఇలాటి మురబ్బాయే ఇంతకు ముందు ఒక మిఠాయి దుకా

ణంలో తిన్నాం. మళ్ళీ తాతతోసూ, మా అమ్మతోసూ చెప్పకు. ఆ దుకాణం వాడు చాలా బాగా చేశాడు. దాని వాసన ఏం వాసన! దాని రుచి ఏం రుచి! ఇది దానిముందు ఎందుకూ పనికి రాదు, బామ్మా!” అన్నాడు అజీబ్.

సూర్ భార్య ఆగ్రహంతో సయ్యద్ కేసి తిరిగి, “వెథవా, కుర్రాణ్ణి అడ్డమైన మితాయి దుకాణాలలోనూ తినిపించి పాడు చేస్తున్నావా?” అన్నది.

“మేం దుకాణం పక్కగా వెళ్ళాంగాని, లోపలికి పోనే లేదు, దొరసానిగారూ!” అన్నాడు సయ్యద్.