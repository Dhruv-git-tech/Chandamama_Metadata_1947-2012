“అయితే మాకు నువ్విక కథలు చెప్పవా, తాతయ్య?” అన్నారు మిగిలిన వాళ్ళు దిగులుగా.

“చెబుతానప్రా, కొంచెం ఓపికపట్టండి! నేనా సామెత ఎందుకు చెప్పానను కున్నారూ? మీకు కథ చెప్పటానికే! అబద్ధ మాడినా అతికినట్టుండాలి—అదీ సామెత. దానికి కథ వినండి,” అంటూ తాతయ్య అరంభించాడు:

ఒక ఊళ్ళో ఒక రాజుగా రుండేవారట. అయన దగ్గిర మామూలుగా ఉండే అధి కార్లలో ఒకడు సత్యవాది అనీ, ఇంకోడు అసత్యవాది అనీ ఉండేవారట. సత్యవాది నిజమైన విషయాలే రాజుగారికి చెప్పి కాల కేపం చేసేవాడు. అసత్యవాది ఉన్నాడు చూశారూ? వాడు మాత్రం అన్ని అబద్ధాలు కల్పించి చెప్పి రాజుగారికి కాలకేపం చేస్తూ ఉండేవాడు.

అయితే రాజుగారు అసత్యవాదికి హెచ్చు జీతం ఇచ్చేవాడు, సత్యవాదికి కొద్ది జీతమే ఇచ్చేవాడు. అందుచేత అసత్యవాది గోప్పగా మేడలూ మిద్దెలూ కట్టించేసి, నెకర్లతో, చాకర్లతో మహా వైభవంగా ఉండేవాడు. సత్యవాది తెచ్చేది మాత్రం అతడికి అతడి భార్యకి చాలీ చాలకుండా ఉండేది.

ఇలా ఉండగా ఒకనాడు సత్యవాదితే అతగాడి భార్య అన్నది గదా—“మీరు రోజూ రాజుగారికి ఉన్నదున్నట్టు చెబుతా రాయె. లేనిపోని వన్నీ కల్పించి చెప్పే అసత్యవాదికి రాజుగారు పెద్ద జీతం ఇస్తున్నాడాయె. పోనీ ఆ అసత్యవాది ఉద్యోగం మీరే చెయ్యగూడదా? సుఖపడి పోతాం!” అన్నది.

ఆ మాట విని సత్యవాది రాజుగారి దగ్గిరికి వెళ్ళి, “మహారాజా, నేనిన్నాళ్ళూ సత్యవాదిగా తమ వద్ద కొలువున్నాను గదా, నాకు కొంతకాలంపాటు అసత్యవాదిగా కొలు విప్పించగూడదా?” అని ప్రాధేయపడ్డాడు.