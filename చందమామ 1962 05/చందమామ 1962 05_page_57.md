అప్పుడు రాజేంచేశాడు, “ఈ విచ్చి బ్రాహ్మాడు పెద్ద జీతం అడగటానికి బిడియ పడి తనకు చేతగాని ఉద్యోగం అడుగు తున్నాడుగదా!” అనుకుని, సత్యవాదితో, “రేపు నీకు అసత్యవాది పని ఇస్తా లేవయ్యా! అది బాగా చేస్తే ఇక నుంచి ఆ ఉద్యోగం నువే చేద్దువుగాని!” అన్నాడు.

మర్నాడు సత్యవాది సభకు వచ్చి అసత్యవాది కూచునే కుర్చీలో కూచున్నాడు. రాజుగారు మిగిలిన వ్యవహారాలన్నీ చూడటం పూర్తి అయాక అతగాడి కేసి తిరిగి, నవ్వుతూ, “ఏమిటయ్యా, విశేషాలూ?” అని అడిగాడు.

సత్యవాది ఏడో ఒక అబద్ధం చెప్పాలిగా? అందుకని ఆయన, “మరేమి లేదు, మహా రాజా! తమరు విన్నాలో లేదో, నిన్న సాయం కాలంవేళ ఒక మనిషి నదిలో పడి కాలి చనిపోయాట్టా!” అన్నాడు.

“నీటిలో పడ్డ మనిషి ముణిగి చస్తాడు గాని కాలి ఎలా చస్తాడయ్యా? ఏం జరిగిందేమిటి?” అని రాజుగారు అడిగాడు.

సత్యవాది తెల్ల మొహం వేశాడు. అబద్ధ మైతే ఆడాడు గాని దాన్ని ఎలా సమర్థం చాలో తెలియలేదు. రాజుగారు పాత అసత్యవాది కేసి తిరిగి, “ఆ నీళ్ళలో పడ్డ మనిషి కాలి ఎలా చచ్చిపోయాడో నీ కేమన్నా తెలుసుటయ్యా?” అన్నాడు.

“తెలీకేం, మహారాజా? ఆ మనిషి ఒక పడవ నిండా గోతాలలో కాల్చిన సున్నపు రాయి వేసుకుని వాటి మధ్య కూచుని నదిలో ప్రయాణం చేస్తున్నాడట. మధ్యలో పడవ కాస్తా ముణిగింది. సున్నపురాయి నీరు తగలగానే కుతకుతా ఉడికి సెగలు కక్కింది. ఆ సెగలకు ఆ మనిషి కాస్తా మాడి చచ్చాడు. అంతకన్న మరేమిలేదు, మహారాజా!” అన్నాడు పాత అసత్యవాది.

“అదా సంగతీ? ఇంకేమిటయ్యా విశేషాలూ?” అని రాజు సత్యవాదిని మళ్ళీ