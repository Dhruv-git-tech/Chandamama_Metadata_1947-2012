ఆడపిచ్చుక ఎగిరిపోయి ప్రాణాలు దక్కించుకున్నది.

ఆలాగే సూచీముఖి పిలవని పేరం టంగా కోతికి హితవు చెప్పబోయేసరికి కోతికి ఆగ్రహం వచ్చి, సూచీముఖిని పట్టుకుని రాయికేసి కొట్టి చంపేసింది.

కరటకం దమనకానికి ఈ కథ చెప్పి, “మూడుడికి వివేకం చెప్పటం నిష్ప్రయోజనం. ఆలాటి వాడిలో వివేకం జాడీలో దాచి మూత పెట్టిన దీపం లాటిది. నువు పుట్టడమే ఆలా పుట్టావు, నువు వెనకటి దుష్టబుద్ది లాటి వాడివి,” అన్నది.

“ఏమిటా కథ?” అని దమనకం అడిగింది. కరటకం దుష్టబుద్ది కథ ఇలా చెప్పింది:

### దుష్టబుద్ది కథ

ఒక పట్టణంలో దుష్టబుద్దీ, ధర్మబుద్దీ అని ఇద్దరు వైశ్యయువకులు ఉండే వారు. ఇద్దరూ మంచి స్నేహితులు. ధర్మబుద్ది చాలా మంచివాడూ, నిజాయితీ పరుడూను. కాని దుష్టబుద్ది ఆనేక రకాల దుష్ప్రవర్తనగలవాడని ధర్మబుద్దికి తెలియదు.

అంతులేని తన వ్యసనాలు తీరటానికి పుష్కలంగా డబ్బు సంపాదించగోరి, దుష్టబుద్ది ధర్మబుద్దిని వర్తకం కోసం దూర దేశాలకు పోదామని పిలిచాడు.

“కొత్త కొత్త దేశాలు చూసి, మంచి లాభాలు సంపాదించటానికి ఇది మంచి అవకాశం. వయసులోనే ప్రపంచం చూడకపోతే ముసలితనంలో జ్ఞాపకం చేసుకు నేటందుకు ఏమీ ఉండదు. ప్రపంచంలో ఎన్ని భాషలున్నాయో, ఎన్ని రకాల వస్త్రధారణలూ, ఆచారాలూ ఉన్నాయో తెలుసుకోని జన్మ ఏం జన్మ? దేశాంతరాలు చూస్తేనేగాని జ్ఞానమూ, సంపదా, కళాపెంపాందవు. పోదాం పద!” అన్నాడు దుష్టబుద్ది.

ధర్మబుద్ది సర్ధే నన్నాడు.

ఇద్దరూ మంచి ముహూర్తాన బయలు దేరి, కేమంగా ఒక తెలియని దేశం