జ్ఞానోదయం

పెకప్పుడు ధారానగరాన్ని శూరసేనుడు ఆనే రాజు పాలించేవాడు. అతడు ప్రతి చిన్న విషయంలోనూ తన గొప్పతనం కనిపించాలని తాపత్రయపడేవాడు. రాజ్యంలో తన అధ్వర్యం లేకుండా ఏచిన్న కార్యంకూడా జరగరాదు అన్న పట్టుదల అయనకు ఉండేది.

ఆ రాజ్యంలో అనందుడు ఆనే శివ భక్తుడు ఉండేవాడు. అతడు బీద సాద లకు చేతనైన సహాయం చేస్తూ, మంచి వాడుగా పేరు తెచ్చుకున్నాడు. అతనికి ఒక శివాలయం కట్టించాలనే తలంపు కలిగి, పదిమంది దగ్గిరా చందాలు పోగు చేసి, ఈ శ్వరుడికి ఒక ఆలయం కట్టించాడు.

ఆలయంలో ప్రాణప్రతిష్ఠ అయినాక మొదటి పూజ ఎవరిది చేయాలి అన్న సమస్య వచ్చింది. ఆలయం చిన్నది.

దాన్ని కట్టటానికి పెద్దగా చందాలు వేసిన వారూ, శివభక్తులుగా ప్రసిద్ధులైనవారూ కొందరు ఉన్నారు. అయినా రాజుగారు ఇటువంటి విషయాలలో చాలా పట్టుదల గలవాడు. మొదటి పూజ మహారాజుది కావటమే మంచిది; లేకపోతే అయనకు కోపం రావచ్చునని అనందుడు అనుకున్నాడు.

ఆతడ్డు శూరసేనుడి వద్దకు వెళ్ళి, "మహారాజా, నీలకంటుని కోసం ఒక ఆలయం కట్టించాను. అందులో మొదటి పూజ తమచేత జరిపించాలని వచ్చాను," అన్నాడు.

ఈ మాటకు రాజు సంతోషించి, "అలాగే! శివాలయం కట్టేపని పూర్తయిందన్నమాట. పూజ ఏ రోజు జరిపించ బోతున్నారు? మేము ఎప్పుడు రావాలి?" అని అనందుణ్ణి అడిగాడు.