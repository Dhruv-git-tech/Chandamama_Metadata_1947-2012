ఒకనాడు శ్రీపతి వుండే ఏధి వెంట ఒక యువకుడు పోతూ, ఎండ తీవ్రతకూ, ఆకర్షించకూ తట్టు కోలేక మూర్ఛ పోయాడు. శ్రీపతి పరిగెత్తుకుంటూ వెళ్ళి, ఆ యువకుణ్ణి నీడకు చేర్చి, ముఖం మీద నీళ్ళుచల్లి, కోలుకొనేటట్టు చేసి, అతడి సంగతి తెలుసుకున్నాడు.

ఆ యువకుడు ఒక యాచకుడు; రెండు, మూడు రోజులుగా తిండిలేని కారణం చేత మూర్ఛపోయాడు. శ్రీపతి ఆ యువకుడికి కడుపు నిండా తిండిపెట్టి, పడుకునేటందుకు ఒక చాప ఇచ్చాడు. ఆ యువకుడు ఆ రాత్రి కూడా శ్రీపతి ఇంటనే భోజనం చేసి, ఆ రాత్రి పడు

కుని, మర్నాడు ఉదయం ఆయన వద్ద సెలవు పుచ్చుకుని వెళ్ళిపోయాడు.

అయితే ఆ యువకుడు పగలంతో తిరిగినా ఎక్కడా భోజనం దొరకలేదు. చేసేదేమీ లేక ఆ రాత్రి మళ్లీ అతను శ్రీపతి ఇంటికే వచ్చి, భోజనం చేసి, పడుకున్నాడు.

రామనాథుడు శ్రీపతిని కలుసుకుని, “రెండు రోజులుగా మీ ఇంట భోజనంచేసి పడుకుంటున్న యువకుడు ఎవరు?” అని అడిగాడు. శ్రీపతి చెప్పాడు. మూడోనాడు తెల్లవారగానే రామనాథుడు ఆ యువకుణ్ణి కలుసుకుని, “అబ్బాయీ, నువు చూడ బోతే యువకుడివి. నీలో అంగవైకల్యం ఏమిలేదు. ఆలాటప్పుడు ఏదైనా పని చేసు కుని బతకకుండా, ఇలా ఎందుకు యాచ నకు దిగావు?” అని అడిగాడు.

దానికి ఆ యువకుడు, “అయ్యా, నా తల్లిదండ్రులకు నేను ఒక్కణ్ణే కావటం చేత నన్ను చాలా గారాబంగా పెంచారు. నాకు ఏ విద్యా రాలేదు. నిన్న మొన్నటి దాకా నా తల్లిదండ్రుల నీడనే పెరిగాను. వాళ్ళు పొగానే, ఏ పని చేతగాని నేను యాచనతో బతకవలసి వచ్చింది,” అన్నాడు.

రామనాథుడు బాగా అలోచించి, “అబ్బీ, నువు ఇలా యాచన చేసే పని లేదు.