ఈ అవకాశం మళ్ళీ రాదని, శ్రేష్ఠి తనచిత్తం వచ్చినట్టుగా వడ్డు వేసి పత్రాలు రాయించుకున్నాడు.

కరువు పోయింది. వర్షాలు పడి చెరువులు నిండాయి. మళ్ళీ తోటలూ, పాలాలూ కళకళలాడాయి. అయితే, ఊళ్ళోని రైతులకు శ్రేష్ఠి బాధ మాత్రం పొలేదు. తోటల్లోని కాపు అంతా శ్రేష్ఠి బాకీల కింద వసూలు చేసుకున్నాడు. పాలాలు లేని వాళ్లచేత వెట్టి చేయించుకున్నాడు.

శ్రేష్ఠి బాధ నుంచి తమను కాపాడమని గ్రామస్థులు గ్రామాధికారిని అడిగారు. గ్రామాధికారి శ్రేష్ఠిని పిలిపించి, “వీళ్లంతా బతికి ఉన్నంత కాలమూ మీకు వెట్టి చేసినా మీ బాకీ తీరదు. ఎంతో కొంత తీసుకుని వాళ్ల పత్రాలు వాళ్లకు ఇచ్చెయ్యండి!” అని సలహాయిచ్చాడు.

శ్రేష్ఠి అందుకు ఎంత మాత్రమూ ఒప్పుకోలేదు.

"అలా అయితే, ఇంకో పద్దు కూడా చూడవలసి ఉన్నది. ఊళ్లో అన్ని తోటలూ ఎండిపోగా మీ ఒక్కరి తోట ఎలా బతికింది? చెరువు నీరు పిపాలతో పోయించారు కాదూ? మీరే గ్రామప్రజలకు అప్పుపడ్డారు," అన్నాడు గ్రామాధికారి.

"అదెలా?" అన్నాడు శ్రేష్ఠి.

"చెరువు నీరు నీ సొత్తు కాదు. గ్రామం ఉమ్మడి సొత్తు. పిపా నీటి ఖరీదు పది రూపాయల చొప్పున నువ్వు గ్రామస్థుల నుంచి ఎంత వెలగల నీరు కొను క్కున్నావో లెక్కడ కట్టిస్తాను," అన్నాడు గ్రామాధికారి.

"అన్యాయం. ఒక్క పిపా నీరు పది రూపాయలా?" అన్నాడు శ్రేష్ఠి.

"జెను, కరువులో ధరలు అట్లాగే ఉంటాయి," అన్నాడు గ్రామాధికారి.

శ్రేష్ఠి తాను బాకీల కింద పుచ్చుకున్నదంతా ఎవరిది వారికి ఇచ్చేసి, వెట్టి చేయించుకున్న వాళ్లకు కూలి ఇచ్చుకుని, ఋణపత్రాలన్నీ చించేశాడు.