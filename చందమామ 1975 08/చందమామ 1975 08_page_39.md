పగటిదొంగలు

ఒక నగరంలో సోమిశెట్టి అనే రత్నపర్తి కుడు న్యాయంగా వ్యాపారం చేస్తూ లక్షలు గడించాడు. ఆయనలో వేలెత్తి చూపటానికి ఒక్క చెడ్డ గుణం ఉండేదికాదు. ఆయన ఎంతగా డబ్బు సంపాదించేవాడో అంతగా దానధర్మాలు చేస్తూ అంతులేని కీర్తి సంపాదించాడు.

ఆ నగరంలోనే ఇద్దరు గజదొంగలు ఉండేవాళ్ళు. వాళ్ళు పగటి దొంగలు: పట్టపగలే మారు వేషాలు వేసుకుని, యుక్తితో ప్రజలను మోసం చేసేవాళ్ళు. వాళ్ళ సంగతి అందరికీ తెలుసును, కాని వాళ్ళ మోసాలు రుజువు చెయ్యటం ఎవరికీ సాధ్యం కాలేదు. రాజభటులు కూడా విఫలులయారు. ఈ దొంగల కన్ను సోమిశెట్టి పైనపడింది.

వాళ్ళలో చిన్నవాడు జోయితి ముక్రడి వేషం వేసుకుని, ఒక నాడు సోమిశెట్టి

ఇంటికి వెళ్ళి, సోమిశెట్టి ఆతిధ్యం స్వీకరించి, సోమిశెట్టి జీవితంలో లోగడ జరిగినవీ, ప్రస్తుతం జరుగుతున్నవీ వివరంగా చెప్పాడు.

“అయ్యా, నాకు జరిగినదంతా బాగా చెప్పారు. మీరు జోయితిష్యంలో చాలా గొప్పవారులా కనిపిస్తున్నారు. జరగ బోయేది కూడా కాస్తచెప్పండి,” అన్నాడు సోమిశెట్టి.

“త్వరలోనే ఒక మహానుభావుడు నీ ఇంటికి వస్తాడు. అతని దయవల్ల నీ ధనం పదింతలు అవుతుంది,” అన్నాడు చిన్న దొంగ.

శెట్టి అతనికి కొంత బహుమానం ఇచ్చి పంపబోయాడు. కాని అతను ఏమీ తీసుకోలేదు. ఆలా చెయ్యటంపల్ల శెట్టికి తనమీద మరింత నమ్మకం ఏర్పడుతుందని అతను అనుకున్నాడు.