“ ఆగు, తొందరపడకు ! నేను చెప్పేది సాంతం విని, ఆపైన నీ యిష్టం వచ్చినట్టు చెయ్యి,” అన్నాడు గడ్డపువాడు.

“ వినేదేమిటి ? విన్నది చాలు. ప్రాణాలతో పదిలినందుకు బాగా చేశావు. నిన్నేం చేసినా పాపం లేదు. ఇంకా ఆగమంటావేమిటి ?” అంటూ హుంకరించాడు ఉదయనుడు.

“ అబ్బాయి ! నువ్వు యిలా ఆపోహ పడటంలో ఆశ్చర్యం లేదులే. ఐనా చెప్పేది విను. ఈ కణానికి తప్పించు కొని బైటపడితే చాలుననే ఉద్దేశంతోనే, నేను వాడికి మీ జన్మ రహస్యం చెప్పుచలని వచ్చింది. తప్పించుకోటానికి మరో మార్గం లేదు. నా స్థానంలో నువ్వున్నా. మరేమీ చెయ్యలేవు. నా ఉపాయం పారింది. రేపటి వరకూ వాడు ఆగటం నిజంగా మన అదృష్టమే,” అన్నాడు గడ్డపువాడు.

ఉదయనుడు ఆలోచనలో పడ్డాడు. అతడు కొంచం పస్తాయించి, “సరే, నిన్ను నమ్మామే అనుకో. తెల్లవారేలోగా వాడికి చిక్కకుండా మనమందరం తప్పించుకోవటం ఎలా?” అన్నాడు.

అప్పుడు గడ్డపువాడు, “అదీ ఆలోచించా, చెప్పుతా. ముందు వీళ్ల కట్లు కూడా విడిపించుదాం పద,” అంటూ సంధ్యా నిశీధులనూ, రాజభటులనూ విడిపించాడు. తర్వాత వాళ్ళను వెంట బెట్టుకుని కొలను దగ్గిరకు వెళ్ళాడు. వాళ్ళను చూస్తూనే రాకుమార్తెలు ఒడ్డుకి వచ్చేశారు.

గడ్డపువాడు, ఉదయనుణ్ణి, “ఆ ఎర్రఅంజనం యిలాతే,” అన్నాడు.

ఉదయనుడు అంజనం యివ్వగానే, వాడు రాకుమార్తెలను దగ్గరకు రమ్మని పిలిచాడు. వాళ్ళు వచ్చాక ఆ ఎర్రఅంజనం తీసి సుహాసిని భుజానికి రాశాడు. వెంటనే ఆమె చెయ్యి మాయమైంది. తరవాత సుభాషిణిని కూర్చే బెట్టి, మోకాలి దగ్గిర అంజనం రాచేసరికి