ఈ లోపుగా హనుమంతుడు సముద్రం మీద చాలా దూరం వెళ్లి పోయాడు. ఆ సమయంలో దేవతలు, గంధర్వులూ మొదలైన వారికి హనుమంతుడి బలం ఇంకా ఎంత ఉన్నదే చూడాలన్న కోరిక కలిగింది. వాళ్లు సర్పాలకు తల్లి అయిన సురస వద్దకు వెళ్లి, ''హనుమంతుడనే వాడు, వాయు పుత్రుడు, సముద్రం మీదిగా ఎగిరి వెళ్లుతున్నాడు. నువు పర్వతాకారం గల రాకేసి రూపం ధరించి, పెద్ద కోరలూ, గోరోచనం రంగుగల కళ్లూ పెట్టుకుని, అతణ్ణి ఆటకాయించు. అతను నిన్ను గెలిచి ముందుకు పోతాడో, లేక భయపడతాడో చూడాలి,'' అన్నారు.

సురస దేవతల కోరికను పాటించి, మహా భయంకరమూ, వికారమూ అయిన శరీరం ధరించి, హనుమంతుడి మార్గానికి అడ్డంగా నిలబడి ''ఓ, హనుమంతుడా, దేవతలు నిన్ను నాకు ఆ హారంగా ఇచ్చారు. నిన్ను తింటాను. నా నోట ప్రవేశించు,'' అని నోరు తెరిచింది.

ఈ మాట విని హనుమంతుడు ముఖాన సంతోషం కనబరుస్తూ, చేతులు జోడించి, ''దశరధుడి కొడుకైన రాముడు అనేవాడు, లక్ష్మణుడు అనే తమ్ముడి తోనూ, సీత అనే భార్యతోనూ దండ కారణ్యానికి వచ్చాడు. ఆ రాముడు కార్యాంతరము మీద ఉన్న సమయంలో రావణుడు సీతను ఎత్తుకు పోయాడు. నేను రాముడి దూతగా సీత దగ్గిరికి పోతున్నాను. అందుకు నువు కూడా సహాయపడు. లేదంటావా, సీతను చూసి, రాముడి పని పూర్తిచేసి, నేనే నీ నోటిలోకి వస్తాను. ఇది, నిజం,'' అన్నాడు.

ఈ మాటకు సురస, ''నన్నుదాటి ఎవరూ పోలేరు. ఆలా నాకు వరం ఉన్నది,'' అన్నది.

సురస నోరు తెరుచుకుని ఉన్నది. ఆ నోరు పెద్ద గుహలాగా ఉన్నది. హను మంతుడు తన శరీరాన్ని అంగుళం ప్రమాణానికి తగ్గించి, అతి వేగంగా సురస