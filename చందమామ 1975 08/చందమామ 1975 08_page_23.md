విద్యానాథుడు తొణకకుండా, ''ఈ రాయికి ఎలాటి ప్రతిష్ఠ కలిగిస్తానో రేపు నువే చూస్తావు,'' అని రాయి తీసుకుని, ఆక్కడి నుంచి వెళ్ళిపోయాడు.

''ఎవరో పిచ్చివాడిలా ఉన్నాడు,'' అని పిల్లలందరూ నవ్వుకున్నారు.

నారాయణ మట్టుకు, విద్యానాథుడు రాయి తీసుకుపోవడం చూసి, కాస్త ఆశ్చర్యపడ్డాడు.

మర్నాడు నారాయణ నిద్రలేచేసరికి, ఇంటి నడవలో చాలా హడావుడిగా వున్నది. అదేమిటో తెలుసుకుందామని వాడు ఆక్కడికి వెళ్ళేసరికి, ఒక బల్ల మీద జీవకళ ఉట్టిపడే కృష్ణవిగ్రహం ఉన్నది. జనం ఒక్కొక్కరేపచ్చి, దానికి నమస్కారం చేసి పోతున్నారు. విద్యానాథుడు ఆక్కడే నిలబడి ఉండి, నారాయణను చూడగానే, బయటికి రమ్మని సైగ చేశాడు.

''నిన్న నువు కాలితో తన్నిన రాయినే ఆ విగ్రహంగా మరిచాను. అందరూ

దానికి నమస్కారాలు చేస్తున్నారు. ఇప్పటి కైనా నా శక్తిలో నీకు నమ్మకం కలిగిందా ?'' అని ఆయన నారాయణను ఆడిగాడు.

నారాయణ ముఖం చిట్లించి, ''రాయి కాబట్టి మీరు చెప్పినట్టు విని, మీకు లొంగింది. నేనంత సులభంగా మీకు లొంగను. పదిమందీ నన్ను గౌరవించే టట్టు చెయ్యడం మీ వల్ల కాదు.'' అన్నాడు.

విద్యానాథుడు వెటకారంగా నవ్వి. ''వెర్రివాడా! నిన్ను అందరూ గౌరవించేలా చెయ్యలేకపోతే అందువల్ల నాకు వచ్చే ఆవమానమేమీ లేదు. నీ కన్న ఆ రాయే నయమని పది మందీ నిన్ను గురించే అనుకుంటారు. ఆ మాట గుర్తుంచుకో,'' అన్నాడు.

ఆ మాటతో నారాయణకు కనువిప్పు కలిగింది. ఆ తరవాత వాడు తండ్రితో చెప్పి, విద్యానాథుడి వెంట విద్యాభ్యాసా నిక వెళ్ళిపోయాడు.