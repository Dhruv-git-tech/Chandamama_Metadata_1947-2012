ఆమె కాలు మాయమైంది. మరి కాస్తా
అంజనం తీసి సుకేశిని కళ్ళకు రాచాడు.
దానితో ఆమె కళ్ళు రెండూ పోయాయి.
ఈ విధంగా రాకుమార్తెలు ముగ్గురికీ
అంగ వైకల్యం కల్పించటం చూచి
ఉదయనుడు, “ఏమిటీ దారుణం?
ఏదో ఉపాయం చెబుతానని చెప్పి, ఇదా
నువు చేసేపని?” అని ఉగ్రుడయాడు.

“ఎంతకూ నీ తొందరపాటు మాత్రం మానవుకదా! అన్నింటికీ అలా అనుమాన పడతా వేమిటి?” ఆంటూ గడ్డపువాడు, ఉదయనుడి చెవిలో ఏదో చెప్పాడు.

ఉదయనుడు కొంత తృప్తిపడి, “మరి
ఇంతకాలం ఏ విధమైన అవయవలోపం
లేకుండావుండి, రేపు వాడు వచ్చి చూసే
సరికల్లా యిలా జరిగితే వాడు, నీ పైన
అనుమానపడడా? దీనివల్ల మనకు
కలిసినచ్చేదేముంది?” అని అడిగాడు.

“ఆదంతా తర్వాత చూద్దాం. ప్రస్తుతం
యింతకంటే మార్గంలేదు. రేపు రాకసుడు
వచ్చే వేళకు, మేము ఎప్పటిలాగా చెట్లకు
కట్టివెయ్యబడి వుంటాం. నీవు మాత్రం
భస్మం చల్లుకుని అదృశ్యరూపంలో వుండి,
ఏమి జరుగుతుందో కనిపెడుతూ వుండు,”
అన్నాడు గడ్డపువాడు.

ఉదయనుడు తెల్లబోయాడు.
“ఆ భస్మమేవుంటే యిన్ని పాల్లెందుకు

పడాలి? శ్రావస్త్రినగరం నుంచి తిరిగి
వచ్చేప్పుడు, అది కాస్తా పోగొట్టుకొన్నాను.”
ఆన్నాడతడు.

“ఏమిటీ పోగొట్టుకున్నావా ? ఫరవా
లేదులే. నీవు మాకు యిచ్చివెళ్ళిన భస్మం
మేము వాడలేదు. ఇదుగో !” అంటూ
గడ్డపువాడు పాట్లం తీసి యిచ్చాడు.

ఆ తర్వాత ఉదయనుడు వాళ్ళను,
మళ్ళీ ఎప్పటిలాగా చెట్లకు కట్టివేసి, తను
అదృశ్య రూపంలో వుండిపోయాడు.

*

*

*

మరసటి రోజున తెల్లవారే సమయంలో
సుడిగాలి ప్రారంభమైంది. రాకసుడు
వస్తున్నాడు కదా అనుకున్నారు అందరూ.