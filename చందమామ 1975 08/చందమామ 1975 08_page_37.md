కుండా బయటికి వచ్చేశాడు. దారిలో
భూషయ్య మనిషి బర్రెను తోలుకువస్తూ
చెన్నయ్యకు కనిపించాడు.

“ఎక్కడికి?” అని చెన్నయ్య వాణ్ణి అడిగాడు.

“కామయ్యకు ఇచ్చిరమ్మని భూషయ్య పంపాడు,” అన్నాడు భూషయ్య మనిషి.

తరవాత కామయ్యా, భూషయ్యా కలిసి చెన్నయ్యను బెదిరించి, కొట్టీ భూమిని భూషయ్యకు అమ్మినట్టు చెన్నయ్య చేతపత్రం రాయించుకున్నారు.

తెరిగి రంజాన్ పండగ రాబోతున్నది. అది ఇంకా రెండు రోజులు స్నదనగా నవాబుకు రుమాల జ్ఞాపకం వచ్చింది. ఆయన చెన్నయ్యను పిలిపించాడు. చెన్నయ్య వట్టి చేతులతో రావటం చూసి నవాబు, “ఏం, ఈసారి రుమాల నెయ్య లేదా?” అని అడిగాడు.

“తమరు కోప్పడకుంటే మనవిచేసు కుంటాను. శ్రమకు ఫలితం దక్కలేదు, సర్కార్!” అన్నాడు చెన్నయ్య.

“అరె, పెద్ద ఆశాపాతకుడిలాగున్నావే! నీ రుమాలకు సాటికాదా నేని చిచ్చిన భూమి?” అని నవాబు అడిగాడు.

“నా మనవి అదికాదు, సర్కార్. రుమాలను బర్రె మేసింది. భూమి నాకు దక్కలేదు,” అన్నాడు చెన్నయ్య.

“ఏమంటున్నావు? భూమి నీకు దక్క లేదా? నా హుకుం ఏమయినట్టు?” అని నవాబు అడిగాడు కోపంగా.

జరిగినదంతా చెప్పాడు చెన్నయ్య. వెంటనే నవాబు కామయ్యనూ, భూషయ్యనూ పిలిపించి, లంచం తీసుకున్నం దుకు కామయ్యను పదవినుంచితొలగించి, లంచం ఇచ్చినందుకు భూషయ్యకు నూరు రూపాయలు జరిమానా విధించి, భూమిని చెన్నయ్యకు ఇప్పించాడు.

తరవాత చెన్నయ్య భూమి దున్నుకుని, పంట పండించుకుంటూ, భార్యా బిడ్డలతో సంతోషంగా కాలం గడుపుతూ, ప్రతి సంవత్సరమూ రుమాల నేసుకుని వెళ్ళి, నవాబుకు సమర్పిస్తూ వచ్చాడు.