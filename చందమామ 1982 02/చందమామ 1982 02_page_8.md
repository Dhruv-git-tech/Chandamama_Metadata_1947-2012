అతను, "ఇదే అదితో, మా ఊరు నుంచి నీకు పట్టుపరికిణీ కుట్టించి పంపు తాను," అన్నాడు.

అమల యిచ్చిన పదహరణాలు పుచ్చుకుంటున్నప్పుడు అతని చేతులు వణికాయి; కళ్ళల్లో నీళ్ళు తిరిగాయి.

"పాపా, ఒకవేళ, ఏనాడైనా మా ఊరు రావడం జరిగితే, మా ఇంటికి తప్పకుండా రా. ఈ వయసులో నీకు అర్థమౌతుందో లేదో గాని, కష్టంలో ఆదుకున్న వాళ్ళే, నిజమైన స్నేహితులు. చిన్న కాయితం యిచ్చావంటే, నా చిరునామా రాస్తాను," అని అమల యిచ్చిన కాయితం మీద, తన ఊరూ, పేరూ రాసి యిచ్చి వెళ్ళిపొయాడు.

చదువురాని అమల ఆ కాయితాన్ని బట్టల ఆడుగున భద్రంగా దాచుకున్నది. రెండు రోజుల తరవాత ఒక మనిషి పట్టు పరికిణీ, వంద రూపాయిలూ తెచ్చి, అమలకు యిచ్చి. "అమలాపుర వచ్చినప్పుడు, తమ ఇంటికి తప్పకుండా రమ్మని, బాబుగారు చెప్పుమన్నారు," అన్నాడు.

అ వంద రూపాయిల్లో పన్నెండణాలు ఖర్చయేసరికి, అమల సవతితల్లి తిరిగి వచ్చేసింది. ఆమె సంగతి తెలుసుకుని, అమల దగ్గిర్ముంచి మిగిలిన డబ్బు తీసుకున్నది.

ఇది జరిగిన రెండు నెలలకు అమల తండ్రి హాతాత్తుగా జబ్బు చేసి చని