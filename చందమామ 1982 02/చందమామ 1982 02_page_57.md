నారదుడు తులసిదశాన్ని మాత్రమే తీసుకొని కళ్ళుకు అద్దుకొని, కృష్ణుణ్ణి సత్యభామ పరం చేసి వెళ్లిపోయాడు.

కృష్ణ తులాభారంతో సత్యభామకు జ్ఞానోదయం అయింది. ఐశ్వర్యంమీద, మణిమీద వ్యామోహం నశించి కృష్ణుడే తన పెన్నిధిగా భక్తిభావం కలిగింది.

మణివలన లభించిన బంగారాన్ని అంతటిని కృష్ణుడు చెప్పినట్లుగా యాత్రికులకూ, బాటసారులకూ భోజన వసతి సౌకర్యాలు గల ధర్మశాలలనేకం, దేశమంతటా తండ్రి స్మృతిచిహ్నాలుగా కట్టించింది. ఆ ధర్మశాలలు సత్రాజిత్తు పేరు స్పురించేలాగ సత్రములు అని పిలువబడ్డాయి.

అటు పిమ్మట కొంతకాలానికి కృష్ణ బలరాముల చెల్లెలైన సుభద్రకు అర్జునుడితో వివాహం జరిగినప్పుడు, సత్యభామ శ్యమంతకమణిని సుభద్రకు అరణంగా పెట్టింది. ఆ విధంగా మణ్ణి పాండవులను చేరింది.

మణి క్కూర్చిన బంగారం ధర్మరాజు రాజసూయ యాగం చేయడానికి బాగా ఉపయోగపడింది. తరువాత ధర్మరాజు జూదమాడి తనతో బాటు తమ్ములనూ, ద్రౌపదినీ, రాజ్యాన్ని ఓడిపోయాడు. రాజసూయయాగం చూచిదుర్యోధనుడికి కన్నుకుట్టింది. ద్రౌపదిని పరాభవించాలనే దుశ్చింత రేపింది. పాండవుల పురోహితు దైన ధౌమ్యుడు తొలినుండి అనేక అనర్థాలకు కారణమవుతూ వచ్చిన శ్యమంతక మణిని విసర్థించమని చెప్పగా అర్జునుడు మణిని వింటికి సంధించి బలంగా భూమి కేసి కొట్టాడు. మణి భూగర్భంలో నిక్షిప్తపడిపోయింది.

పాండవులు జూదంలో కౌరవులకు ఓడి అరణ్య వాసం చేస్తూండగా, ఒకనాడు నారదుడు వారి వద్దకు వచ్చి, రాజ్య ప్రాప్తిక భక్తిశ్రద్ధలతో విఘ్ను శ్వరుణ్ణి అరాధించి గణేశ్రవతాన్ని చేసి, తరవాత అజ్ఞాత వాసానికి వెళ్ళమని చెప్పాడు.