వారంతరవాత రమాపతి తిరిగి రాగానే గ్రామ మునసబు నుంచి అతడికి కబురు వచ్చింది. రమాపతి వెళ్ళాడు. మునసబు అతడికి మర్యాద చేసి కూర్చోబెట్టి, “నాయనా రమాపతి, నువ్వు చేయించిన పనేం బాగా లేదు. నీ బీడులో నితుప్పలూ, పాదలూ నరికించి పక్క వాగులో పారవేయించావు. మొన్నటి వర్షాలకు అవి కొట్టుకు వచ్చి, చెరువు తూముల ముందు మేట వేశాయి. అవి తీయించి వేయడానికి నూరు రూపాయలు ఖర్చయింది. అ మొత్తం నువ్వు వెంటనే చెల్లించాలి. నీ తండ్రి నాకు బాగా తెలి నిన వాడు గనక, అపరాధం కింద మరి కొంత డబ్బు వసూలు చెయ్యకుండా వదిలి పెడుతున్నాను,” అన్నాడు.

జరిగిందేమిటో రమాపతికి అర్థమైంది. తాగుబోతు బండివాడు అ కంప అంతా తీసుకుపోయి దగ్గిరలో వున్న వాగులో పారవేశాడు. ఇదంతా నాంచారయ్య ఉచిత సలహా వినడం వల్ల జరిగింది!

రమాపతి మునసబుకు క్షమాపణ చెప్పుకుని నూరు రూపాయిలూ చెల్లించాడు. ఈ సంగతి విన్న నాంచారయ్య వెతుక్కుంటూ బీడు దగ్గిరున్న రమాపతి దగ్గిరకు వచ్చి, “మునసబు నీకు వంద రూపాయిలు జరిమానా వేస్తాడా! ఇది పెద్ద దురన్యాయం. అతడికి నేనంటే గిట్టదు. నువ్వు, నాకు బంధువుపని తెలిసి, యో వెధవపని చేశాడు. పట్టం పొయి న్యాయస్థానంలో యితగాడి మీద ఫిర్యాదు చేద్దాం,” అంటూ సలహా యిచ్చాడు.

రమాపతి వచ్చే కోపాన్ని ఆపుకుంటూ, “మీ ఉచిత సలహాలకు ఒక్క నమస్కరం! నా చేతనైనట్టుగా, నా పనులు నన్ను చేసుకోనివ్వండి,” అన్నాడు.

నాంచారయ్య మారు మాట్టాడకుండా ఇంటి దారి పట్టాడు. తాను దమ్మిదీ ప్రతి ఫలం తీసుకోకుండా, ఉచితంగా సలహాలివ్వడం వల్లనే, రమాపతి దృష్టిలో వాటికి విలువ లేకుండా పొయిందన్న అనుమానం అతడికి కలిగింది.