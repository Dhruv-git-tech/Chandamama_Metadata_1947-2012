వచ్చింది. ఇచ్చిన అప్పులకు వడ్డీ డబ్బు సరిగా రాకపోవడంతో అతడు ఇంటి ఖర్చులకుగాను మిగిలిన రెండు వేలలో, వెయ్యి రూపాయిలు ఖర్చు చేయవలసి వచ్చింది. ఇక తనదంటూ రొఖ్ఖంగా మిగిలింది వెయ్యి రూపాయిలు!

ఈ పరిస్థితి చూసి చంద్రయ్య బెంగ పడిపోయి. అప్పు తీసుకున్న వాళ్ళను కలుసుకుని, నెలనెలా వడ్డీడబ్బు యివ్వక పొతేమానె, అప్పుగా తీసుకున్న మొత్త మైనా యివ్వమని ప్రాధేయపడ్డాడు.

"ఎలాగూ, ఇంట్లో వున్న బంగారం అమ్మేయాలనుకుంటున్నాను. నీ బాకీ త్వరలోనే తీర్చేస్తాను," అన్నాడు వైద్యుడు గంగయ్య.

"రామాపురంలో మా తాతలనాటి ఇల్లు బేరం పెట్టాను. అది అమ్ముడవ గానే, నీ డబ్బు పూర్తిగా యిచ్చేస్తాను," అన్నాడు ఊరి పెద్ద సోమనాథం.

"దూరంగా వున్న కోడూరుపాలం అమ్మబోతున్నాను. వడ్డీతో సహా, నీ బాకీ చెల్లువేస్తాను," అన్నాడు మోతుబరిరైతు మారయ్య.

నెల రోజులు గడిచినా, ఆ ముగ్గురి నుంచి వడ్డీ డబ్బు కూడా రాకపోవడంతో, చంద్రయ్య సంగతి ఊళ్లో నలుగురికీ చెప్పి, సాయపడమన్నాడు.

వాళ్ళల్లో కొందరికి వైద్యుడితో మొహమాటాలున్నవి. మరి కొందరికి ఊరి పెద్దతో యింకా తెగని లావాదేవీలున్నవి.