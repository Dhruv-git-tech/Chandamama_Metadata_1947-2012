ఇన్ని కట్టుబాట్లుండవే! ఇలా బతికే కన్న చావు మేలుగదా!'' అన్నది హసన్ భార్య.

తన కోడలు అంత మాట అన్నాక ముసలావిడ నౌచ్చుకుని, స్నానానంతరం ధరించే బట్టలూ, పూసుకునే అత్తర్లు తీసుకుని, ''పదవే అమ్మాయ్! నీ యిష్ట ప్రకారమే కానియ్య. మీ అయనకు కోపం రాకుండా చూసే భారం అఅల్లాదే!'' అంటూ కోడల్ని వెంట బెట్టుకుని, బాగ్దాదు నగరంలో ఉండే స్నానశాల లన్నిటిలోకి ప్రసిద్ధమైన దానికి తీసుకు పొయింది.

హసన్ భార్య, స్నానశాలలో అడుగు పెట్టగానే అక్కడ ఉన్న అడవాళ్ళందరూ ఆశ్చర్యంతో నోళ్ళు తెరిచి అమె కేసే చూడ సాగారు. కొందరు చేసే చేసే స్నానాలు కూడా మాని అమెను చూడ వచ్చారు.

ఇదే సమయంలో రాణి జుబేదా దాసి తూఫా అనే పిల్ల ఆ స్నానశాలలో ఉండటం తటస్థించింది. అది హసన్ భార్యను స్నానశాలలో ఉన్నంతసేపూ

కన్నార్పకుండా చూడటమే గాక, అమె తన అత్తగారితో సహా వెళ్ళిపొయేటప్పుడు వారి ఇంటిదాకా వెంట వెళ్ళి, అ తరవాత ఖరీఫా భవనానికి తిరిగి వచ్చి జుబేదా రాణితో తాను చూసిన స్త్రీ అందాన్ని వైన వైనాలుగా వర్ణించి చెప్పింది.

తూఫా సంగతి జుబేదాకు తెలుసు. అది కనిపించిన అందగత్తినల్లా అంత అత్రంగా మెచ్చుకోదు, ఎవరి అందం గురించి అంత పారవశ్యంతో మాట్లాడదు. అందుచేత ఈ అపురూపపు సౌందర్యరాశిని స్వయంగా చూడాలని జుబేదాకు బలమైన కోరిక కలిగింది. ఆ సౌందర్యవతి పేరు తూఫాకు తెలియదు గాని, అమె ఫలానా భవనంలో ఉంటున్నదని అది చెప్పింది.

ఖరీఫాకు అంగరక్కకుడుగా ఉండే మహూర్తను పిలిచి జుబేదా, ''ఫలానా భవనానికి వెళ్ళి, అందులో ఉంటున్న స్త్రీని వెంటబెట్టుకురా. ఒక్కడవే తిరిగి వచ్చావో నీ తల ఎగిరిపొతుంది,'' అన్నది.

—(ఇంకా వుంది)