మర్మాడు సభతీర్థున్న రాజు జయ చంద్రుడి దగ్గిరకు రుద్రకవి, చపలుణ్ణి వెంటబెట్టుకుపోయి, “ప్రభూ, ఈయన మహా విద్యాంసుడు. వేదార్థసార మెరిగిన వాడు. తన పాండిత్యాన్ని హస్త, శిరోచేష్టల ద్వారా తెలియపరుస్తాడు,” అని చెప్పాడు.

రాజు చాలా సంతోషించి, “అయితే, ఏరి పాండిత్యం ఏపాటిదో తెలుసుకో దలుచుకున్నాను,” అన్నాడు.

రుద్రకవి, చపలుడితో, “విన్నారు గదా! ఇప్పుడు నా సందేహం ఒకదానికి, సమాధానం చెప్పండి. ఈ జగత్తుకంతకూ మూలాధారం ఎవరు?” అన్నాడు.

చపలుడు ఏమాత్రం సంకోచించ కుండా, అకాశం కేసి చేతులెత్తి భగభగ మండుతున్న సూర్యవించాన్ని అభిన యించాడు.

రుద్రకవి రాజుతో, “ప్రభూ, ఈయన పండితుడే కాదు; గౌప్ప వేదాంతి కూడా. నే నడిగిన ప్రశ్నకు సాధారణంగా ఏ పండితుడైనా, భగవంతుడని సమాధానం యిస్తాడు. కాని, ఈయన సూర్యభగవానుణ్ణి ఉదహరిస్తున్నాడు. సూర్యుడు లేకుండా జీవరాశి మనుగడ లేదు గదా? వర్షాలుండవు,” అని భాష్యం చెప్పాడు.

రాజు, “ఆహాఁ,” అన్నాడు.

రుద్రకవి చపలుణ్ణి, “మన శరీరంలో ప్రధానమైన భాగం ఏదో చెప్పగలరా?” అని అడిగాడు.