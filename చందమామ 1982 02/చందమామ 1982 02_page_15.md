CHITRA

వాడూ అయిన ప్రతి వ్యక్తి, ఒక చిన్న రాజై కూర్చున్నాడు. కొందరు అనుచరుల్ని సంపాయించటం, పక్క గ్రామం మీద దాడి చేసి, వాళ్ళను లోబరచుకోవటం— ఇదీ పరిస్థితి. ఈ విధంగా ఒకే రాజ్యంలో చిన్న చిన్న రాజ్యభాగాలు ఏర్పడినై. ప్రజలతో పూర్తిగా సంబంధాలు కోల్పోయిన చిత్రసేనుడికీ, అతడి ఉద్యోగులకూ యివేమీ తెలియవు. కొంతగా కొంత యీ దుష్ట పరిణామాల గురించి తెలుసు కున్న నా మాట అప్పట్లో ఎవరికీ రుచించ లేదు.

దేశంలో వర్తకవ్యాపారాలూ, వ్యవసాయం సమూలంగా నాశనమైనై. అన్ని

టికీ తెగించిన కొందరు, బందిపోటు ముఠాలుగా తయారై పట్టణాలనూ. పల్లెలనూ దోచుకోసాగారు. కాలక్రమాన చిత్రసేనుడి పరిపాలన రాజ్యపాసాదానికి పరిమితమైపొయింది. దేశంలో అతణ్ణి తలచేవాడే లేడు. పుట్టగౌడుగుల్లా దేశంలో ఎక్కడ చూసినా రాజులూ, మహారాజులూ, సామ్రాట్టులూ బయలుదేరారు!

ఒకనాటి సాయంకాలం వినోద ప్రదర్శనాలు తిలకిస్తున్న చిత్రసేన మహారాజుకు, ఒక దూత వచ్చి ప్రతం ఒకటి చేతికిచ్చాడు. రాజు అది ఏమిటో చూడమని, పక్కన వున్న సమరసేనుడికి యిచ్చాడు. సమరసేనుడు అది చదువుతూనే వెలవెల పొయాడు. అతడి మొహాన కత్తివాటుకు నెత్తురుచుక్క లేదు.

"మహారాజా, మీరు యిప్పటికి యీ ప్రదర్శనాలు సరిపెట్టి రాజభవనానికి రాకోరుతున్నాను. రాజ్యాంగ విషయం, మీతో మాట్లాడాలి, అవసరం!" అన్నాడు సమరసేనుడు.

చిత్రసేనుడు అయిష్టంగా నాకేసి, సమరసేనుడి కేసీ చూసి, అక్కడి నుంచి బయలుదేరాడు. నేను శెలవు తీసుకొని వెళ్ళిపొయేటంతలో, సమరసేనుడు నన్నాపి, "శివదత్తా! చాలా ముఖ్య విషయం. నీవు కూడా రావాలి!" అన్నాడు.