లోకనాథుడు రాజుతో, “వీళ్ళు అసా ధారణమైన పండితుల్లా వున్నారు, ప్రభూ! తమ కొలువుకు రప్పించుకుంటే బావుం టుంది గదా,” అన్నాడు.

చతుర్తసేనుడు చిరాగ్గా, “వీళ్లు గౌప్ప పండితులనేందుకు సందేహం లేదు,” అంటూ, ప్రయాణం సాగించాడు.

బేతాళుడు యీ కథ చెప్పి, “రాజా, చతుర్తసేనుడి ప్రవర్తన అసందర్భంగా కనిపించడం లేదా? నగరంలో అపండితుడైన బ్రాహ్మణుడి కవిత్వం, జ్యోతిషం విని, అతడికి బంగారు కాసులు బహూక రించాడు. అటువంటివాడు, నిజమైన పండితుల్లాగా జ్యోతిష్యమూ, కవిత్వమూ చెప్పిన వారికి కొలువులో ఎందుకు ఉద్యోగాలు యివ్వలేదు? వాళ్ళు, తన మంత్రి బంధువు లని, తనను గురించి సర్వం ముందే తెలుసుకుని వచ్చినవాళ్లనీ గ్రహించాడా? ఈ సందేహానికి సమాధానం తెలిసి కూడా చెప్పకపొయావో, నీ తల పగిలిపొతుంది,” అన్నాడు.

దానికి విక్రమార్కుడు, “రాజుకు, అ వచ్చినవాళ్ళు మంత్రి బంధువులని తెలిసి అవకాశం ఏమాత్రం లేదు. మంత్రితో అన్న మాటను బట్టి, వాళ్ళు నిజమైన పండితులన్న భావం కూడా ఆయనకు కలిగింది. అయితే, కళా పొషణను గురించి తనకున్న అభిప్రాయం లోగడే ఒకసారి మంత్రికి చెప్పాడు; తమది బీదదేశం, ముందు ప్రజల సుఖం చూశాకే, కళాపొషణ విషయం ఆలోచించాలని. ఇక, రాజు విడిది చేసిన ఇంటి బ్రాహ్మణుడి కవిత్వం, జ్యోతిషం గురించి. బ్రాహ్మణుడికి ఆ రెండింటిలో, ఏ ఒక్క దానిలోనూ పాండిత్వంలేదు. అయితే, రాజు అతణ్ణి మెచ్చుకోవడానికి కారణం ఏమంటే, నగరంలో ఆయనకు అంతకన్న వినోద కాలక్షపానికి మరెక్కడా అవకాశం లేకుండా పోవడం,” అన్నాడు.

రాజుకు యీ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)