రాజుగారి సమాధానం

విమలు డనే సేనానాయకుడు, తన కుమారుడికి, అల్లుడికి రాజుగారితో చెప్పి, కొలువులో ఉద్యోగాలు వేయించుకున్నాడు. ఒకే కుటుంబం వారికిద్దరికి రాజుగారు యిలా ఉద్యోగాలివ్వడం బావు లేదని చాటుగా కొందరు విమర్శించారు.

ఈ సంగతి రాజుగారికి తెలిసింది.

కొన్నాళ్ళ తరవాత విమలుడు మరొక యువకుణ్ణి రాజుగారి దగ్గిరకు తీసుకుపోయి, “ప్రభూ, ఆసందు డనే వీడు నా మేనల్లుడు. వీడి ముత్తాత అవంతీ యుద్ధంలో, తాత కళింగ యుద్ధంలో, తండ్రి మహరాష్ట్ర యుద్ధంలో; వరసగా తమ ముత్తాత, తాత, తండ్రిగార్ల దగ్గిర సేవలు చేసి తరించారు. తమ తరంలో కూడా....” అంటూ ననిగాడు.

విషయం అర్థం చేసుకున్న రాజు తాపిగా, “ఈ కురవాడి వంశస్తులు మూడు తరాలుగా, మాకు సేవలు చేసి తరించారన్న సంగతి విని, నాకు చాలా సంతేషంగా వుంది. ఈ తరించే అవ కాశం నా తరంలో ఆయినా కొత్తవాళ్ళకివ్వడం న్యాయంగా వుంటుంది కదా!” అన్నాడు.

ఈ విధంగా తన ఆటకట్టడంతో, విమలుడు మరేనాడూ తన వారిని, రాజుగారి దగ్గరకు ఉద్యోగాల కోసం తీసుకుపోలేదు.
— ఎమ్. డ. సౌజన్య.