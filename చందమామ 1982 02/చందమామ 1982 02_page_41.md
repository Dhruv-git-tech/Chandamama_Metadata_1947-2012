మిగిలిన వాళ్ళకు మోతుబరిరైతంటే తగని భయం.

వాళ్ళు చంద్రయ్యతో, “పెద్దవాళ్ళ తోటి వ్యవహారాలు యిలాగే వుంటవి. ఏం చెయ్యగలం!” అన్నారు.

ఇది జరిగిన వారం రోజుల తరవాత, ఒకనాటి ఉదయం చంద్రయ్య భార్యా, ముసలితల్లి గడపలో కూర్చుని దుఃఖపడుతూండడం చూసి, చాలామంది పొగయారు. వాళ్ళల్లో ఒకడు చంద్రయ్య భార్య చేతిలో వున్న కాయితం తీసుకుని చదివి చూశాడు. అందులో యిలా పున్నది: నేను ఫలాని ఫలాని వారికి వడ్డీ కోసం ఆశించి, పెద్ద మొత్తాలు అప్పుగా యిచ్చాను. వడ్డీమాట దేవుడెరుగు, అసలు కూడా వాళ్ళు యిచ్చేలా లేరు. నా దగ్గిరున్న కొద్ది పెట్టుబడితో సొంత వ్యవసాయ ప్పనులు సాగక, మనసు చీకాకై సన్యాసుల్లో కలిసిపొతున్నాను.

చంద్రయ్య భార్యా బిడ్డల్ని విడిచి, సన్యాసుల్లో కలిసి పొవడానికి కారణం,

అక్కడ గుమిగూడిన నలుగురికీ తెలియ గానే వాళ్ళు వైద్యుణ్ణీ, ఊరి పెద్దనూ, మోతుబరి రైతునూ నానాతిట్లూ తిట్ట సాగారు.

క్షణాల మీద యీ సంగతి వాళ్ళ ముగ్గురికీ తెలిసిపొయింది. ఊళ్ళో తమ పరువు ప్రతిష్ఠలు కాపాడుకునేందుకు వాళ్లు ఆ సాయంత్రమే చంద్రయ్య ఇంటికి వచ్చి, వడ్డీతోసహా అసలు బాకీ మొత్తం చెల్లించి, పత్రాలు తీసుకు పోయారు.

మరొక వారం గడవకుండా నే చంద్రయ్య చిన్న గడ్డంతో, మాసిన బట్టలతో ఇంటికి తిరిగి వచ్చి, తాను సన్యాసుల్లో కలిసినందుకు కోప్పడే ఊరి వాళ్ళతో, ' మరేం చేసేది? నేను సన్యాసుల్లో కలిశాక గాని, దేవుడు మన ఊరి పెద్దలకు తీసుకున్న బాకీ చెల్లించాలన్న మంచి బుద్ది కలిగించకపోయె! ఏమైతే నేం, నేను తిరిగి సంసారినయ్యాను," అంటూ చిన్నగా నవ్వాడు.