ఒక ఊరిలో కట్టెలమ్ముకుని జీవించే కష్ట జీవి ఒకడు ఉండేవాడు. వాడు అందరి కంటె పెందలకడనే లేవటం, అడవికి పొవటం, కట్టెలుకొట్టి మోపుకట్టి తేవటం, అవి అమ్ముకొని పొట్టపోసుకోవటం - ఇదీ నిత్యకృత్యం.

ఫలానావాడు నమ్మకస్థుడు, న్యాయ మైన ధర తీసుకుని ఎండు కట్టెలు పట్టు కొచ్చి వేస్తాడు. నిజంగా, కట్టెలు కావాలంటే వాడివద్దనే వేయించుకోవాలి, అని చెప్పి అందరూ వాణ్ణి గురించి ఎంతగానో మెచ్చుకునేవాళ్ళు. వాడి దుస్థితికి జాలి పడేవాళ్ళు కూడాను. వాడు కలిగినదానితో తృప్తిపడేవాడే కాని, కానికూటికి ఎన్నడూ ఆశించినవాడు కాదు.

వాడు రోజు అడవికి రాజుగారి కోట ముందునించి వస్తూ పొతూ వుండాలి. అదే దారి, రాజుగారు పై అంతస్థునించి

రోజు వీడిని గమనిస్తూ వుండేవాడు. రాజు ఎంతో దయగలవాడు. పేదలపాలిటి పెన్నిధి అని పేరుపడ్డాడు. అటువంటిది అదేమోకాని, రాజుకు ఈ కట్టెలవాడిని చూచినప్పుడెల్లా చెప్పలేని బాధ కలుగుతూ వుండేది. అయినా వాడి వైపు చూడటం మానలేదు.

ఈ బాధ కొంత కాలానికల్లా క్రమంగా ఒక విధమైన అవేదనగా మారింది. కట్టెల వాడొక బద్ధశక్రతువుగా కనిపించసాగాడు. చివరకు ఈ వైరం బాగా ముదిరి, వాడిని చంపివేస్తే గాని తనకు కసి తీరదన్నంత క్రోధం ఉచికింది. అప్పుడు రాజు ఆలోచించాడు: "కష్టజీవి ఐనటువంటి ఈ కట్టెలవాడు నా కేమి అపకారం చేశాడు! ఏం చేయగలడు? మరి, వాడిని చూచినంతనే, నా కెందుకింత బాధ కలగాలి?"

25 ఏళ్ళనాటి చందమామ కథ