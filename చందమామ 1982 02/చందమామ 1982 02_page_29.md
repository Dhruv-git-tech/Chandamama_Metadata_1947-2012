అర్థమవుతుంది. ముందు నన్ను చూపి, తరవాత మిమ్మల్ని చూపాడు. అంటే కవిరాజు అని అర్థం. అయితే, యిందులో ఎవరు గౌప్ప అన్న సమస్యకు మిమ్ము చూపి, నన్ను చూపాడు. ఇక్కడ కవిరాజు నేనయితే, రాజకవి తమరు. అంటే, కవి కన్న రాజే ఉన్నతుడని భావం.‘‘

రాజు జయచంద్రుడు పట్టరాని అనం దంతో సింహాసనం మీది నుంచి లేచి, మెడలోని వజ్రాలహారం తీసి, చపలుడికి కానుకగా యిస్తూ, ‘‘తమ పాండిత్యం, హేతుబద్దమైన జవాబులూ, నాకు చాలా సంతోషం కలిగించాయి. మిమ్మల్ని, నా ఆస్థాన విద్యాంసులుగా నియమిస్తు న్నాను.'' అన్నాడు.

అంతలో విశాలుడు, ‘‘మహా పండితుల వారికి, నా చిన్న సందేహం ఒకటి మనవి చేస్తాను. నా అభిప్రాయంలో జగత్తుకు మూలం తల్లిదండ్రులు. వారులేనిది మీరు లేరు; నేనులేను. నేను అనేది జగత్తుకు ఆధారం కదా?'' అన్నాడు.

చపలుడు నివ్వెరపడుతూ రుద్రకవి కేసి చూసి గుటకలు మింగసాగాడు.

విశాలుడు వెంటనే, ‘‘అయ్యో, తమరు మూగవారా? ఇంత గౌప్ప పండితులు మూగవారు కావడం, ఆ సరస్వతీదేవి దురదృష్టం!'' అన్నాడు.

చపలుడు ఉక్రోషంగా, ‘‘నేనేం మూగోణ్ణి కాదు. నువ్వేం రుద్రకవయ్య కన్న మొనగోడివా?'' అన్నాడు.

ఆ మాటలతో రాజుతోపాటు, సభలో వున్న వారందరికీ చపలుడికున్న భాషా జ్ఞానం ఏపాటో తెలిసిపోయింది. అతడు చెప్పిన సంకేత సమాధానాలన్నీ రుద్రకవి నూరిపోసినవని అర్థమైంది.

రాజు ఉగ్రుడైపోయి, అప్పటికప్పుడు విచారణ జరపగా, రుద్రకవి లంచగొండి తనం బయటపడింది. అయన అప్పటి కప్పుడే రుద్రకవిని ఆస్థానం నుంచి బహిష్కరించి, నిజమైన పండితుడు విశాలుణ్ణి, తన ప్రధాన విద్యాంసుడుగా నియమించాడు.