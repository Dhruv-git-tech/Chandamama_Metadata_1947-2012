స్థితుల్ని గురించి నాకు తెలిసినపాటి కూడా తెలియదని అ సరికి గ్రహించాను!

"శత్రువులు బలశాలురనే నాకు తోస్తున్నది. అలా కానప్పుడు వాళ్ళు నగరం మీద హాతత్తుగా దాడి చేసి వుండేవాళ్ళు. హెచ్చరిక చేసి, దాడికి రావటం అంటే ....మీరే ఆలోచించి చూడండి!" అన్నాను.

సమరసేనుడు ఒకటి రెండు నిమిషాలు మాట్లాడలేదు. తరవాతతలపంకిస్తూ, "శివ దత్తా! నీవు చెప్పినదాంట్లో కొంత సత్యం లేకపోలేదు. అయినా మనకు సుశిక్షితమైన సైన్యం వుంది. అనుభవజ్ఞులూ, సమర్థలూ, నమ్మకస్థులూ అయిన నాయకులున్నారు. కనక ఈ దేశ్చరోహిల్ని కాల రాచటం ఎంతోసేపు పట్టదు!" అన్నాడు.

సమరసేనుడు, 'నమ్మకస్థులైన నాయకులు,' అన్నది ఎవరి నుద్దేశించో నాకు చూచాయగా తెలిసినట్టయింది. వాళ్ళు తనతోపాటు మంత్రాలదీవిలో పడరాని పాట్లుపడిన కొద్దిమంది సైనికులూ, వాళ్లల్లో ముఖ్యమైన నరవాహనమిశ్రుడూ.

"అయితే, యీ ద్రోహిల్ని మట్టు పెట్టడం, ఎంత త్వరగా సాధిస్తే అంత మంచిది. సైన్యాన్ని సమాయత్తపరచండి. మీ నాయకత్వం ఎంతటి కష్ట కార్యాన్నయినా సాధించగలదు," అన్నాను.

సమరసేనుడు నా కేసి ఆశ్చర్యపడు తున్నట్టు చూసి "ఈ స్వల్ప కార్యానికి నువ్వు గానీ, నేను గానీ స్వయంగా సైన్యా నాయకత్వం వహించటం హాస్యాస్పదంగా వుంటుంది. నమ్మకస్థుడూ, ధైర్యశాలీ అయిన నరవాహనమిశ్రుడికి ఈ పని వప్పచెప్ప దలిచాను," అన్నాడు.

నరవాహనమిశ్రుణ్ణి గురించే అప్పటికే కొన్ని విషయాలు విని వున్నాను. అతడి ప్రవర్తన నాకు చాలా కాలంగా అనుమాన కారణం అవుతున్నది. కానీ, అ సంగతి సమరసేనుడికి యిప్పటి పరిస్థితుల్లో చెప్పటం శ్రేయస్కరం కాదనిపించింది. అట్లని నాయకత్వం నరవాహనమిశ్రుడికి పొనీయటం ప్రమాదకరం! యిప్పుడు చేయవలసిందేమిటి? —(ఇంకావుంది)