కాలేదా, అక్కడ పడివున్నువేం?'' అని అడిగాడు.

''అవి అమ్మకానికి కావులెండి!'' అంటూ నసిగేశాడు వాడు. మంత్రికి అత్రం కలిగి గుట్టదగ్గరగా వెళ్ళాడు. అతడు అలా వెళ్ళి చూడటం ఇష్టం లేనట్టు సూచించాడు కట్టెలవాడు. మంత్రి ఒక కట్టె తీసి చూచి, మళ్ళీ ప్రశ్నించాడు.

ఇక తప్పనిసరి కావడం వల్ల, ''అవి మామూలు కట్టెలు కావండి, మంచి గంధపు కట్టెలండి!'' అని నిజం చెప్పి వేశాడు కట్టెలవాడు.

''అలా అయితే యింకేమిరా! వట్టి అమాయకుడివి లాగా వున్నావే? ఇవి అమ్ముకుంటే మంచి ధర వస్తుందికదా?'' అన్నాడు మంత్రి, వాడి హితవు కోరుతూ.

కట్టెలవాడి మొగం జేవురించింది. మంత్రి పాదాలమీద పడి, ''క్షమిస్తానంటే చెబుతా,'' అన్నాడు.

మంత్రి అభయమిచ్చేసరికి వాడు చెప్పుసాగాడు: ''అయ్యా! నా కడుపులో

ఉద్దేశం చెప్పివేస్తున్నా. మన్నించండి. మన ప్రభువు కరుణాసింధువు. పేద వాళ్ళందరకూ అయనంటే ప్రాణం. నేనూ ప్రభువుకు జోహారు చేస్తా. ఐతేనేం—నన్నుపట్టి పీడిస్తూవున్న దారిద్యు బాధవల్ల నా కొక దుర్భుద్ది పుట్టింది. ఏలినవారు ముసలివారయ్యారు కదా. ఇంకెంత కాలం జీవించబోతారు? వారు గతించిన రోజున మంచిగంధపు చెక్కలకు గిరాకీ తగులుతుంది. కనుక, గంధపు చెక్కలు జాగ్రత్త చేసినట్టయితే, ఆ రోజున చెప్పిన వెల యిచ్చి తీసుకొంటారు. నాకు పట్టిన దరిద్రం తీరిపోతుంది!'' అనేసరికి మంత్రి నిశ్చేష్టుడైనాడు.

రాజుకు ఈ వర్తమానం తెలియగానే కట్టెలవాడి ఆవేదన గుర్తించి, వాడి దరిద్రం తీరేటట్టు కొల్లలుగా ధనమిచ్చి పంపాడు.

తన మనసులో బాధకు కారణం పరోక్షంగా వాడు అనుభవించే ఈ వేదనే ఐవుంటుందని రాజు గ్రహించాడు.