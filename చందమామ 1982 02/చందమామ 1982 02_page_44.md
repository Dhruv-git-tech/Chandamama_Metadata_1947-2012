కట్టెలకు మహా గిరాకీ అనుకో! నువు ముందు కూలీలను పెట్టి తుప్పలూ, పాదలూ నరికించు. అవి ఎండాక చాలా లాభసాటిగా అమ్ముకోవచ్చు.'' అని సలహా యిచ్చాడు.

రమాపతి కూలీలను పెట్టి తుప్పలూ, ముళ్ళపాదలూ నరికించి ఒక చోట పోగు పెట్టించాడు. అవి కొద్ది రోజుల్లోనే బాగా ఎండినై. కాని, వాటికోసం వచ్చిన ఇటుకల వ్యాపారస్థులెవరూ రమాపతికి అతడు కూలికింద ఖర్చు చేసినదానికి మించి ఒక పైసా కూడా ఎక్కువ యివ్వడానికి ఒప్పుకోలేదు.

“ఈ చుట్టుపక్కల అంతా కొండ ప్రదేశం కదా. కూలివాళ్ళను పిలుచుకు వచ్చే శ్రమపడగలిగితే కట్టెలకు కొదవేం వుండదు. ఆ పని మీరు చేయించారు కనక, అయిన కూలీ డబ్బు యిస్తా మంటున్నాం,'' అన్నారు ఇటుకల వర్తకులు.

ఇప్పుడేం చేయడమా అని రమాపతి ఆలోచిస్తున్నంతలో వారం, పది రోజులు గడిచి, తొలకరివానలు ప్రారంభమయాయి. నరికి బీడులో ఒక పక్కగా కుప్ప వేయించిన కంప అంతా పూర్తిగా తడిసిపొయింది. రమాపతి వాటిని దూరంగా పారవేయించేందుకు బాడుగా బండ్లవాళ్ళను అడిగితే, వంద రూపాయి లివ్వమన్నారు.

ఈ సంగతి తెలిసి నాంచారయ్య బళ్ళవాళ్ళను గట్టిగా కోప్పడి రమాపతితో, “నా సలహా ప్రకారం చెయ్యి. ఈ బళ్ళవాళ్ళందరూ ఆశబోతు వెధవలు. నాకు తెలిసిన వేరే బండివాడొకడున్నాడు; వాడు కాస్త తాగుబోతు అంతే! ఒక్క పది రూపాయిలు వాడి చేతిలో పెడితే, యో చెత్తాచెదారం అంతా దూరంగా పారేస్తాడు," అన్నాడు.

రమాపతి ఆ బండవాడికి పది రూపాయి లిచ్చి, వారంరోజుల్లో వస్తానని నాంచా రయ్యకు చెప్పి, స్వగ్రామం వెళ్ళాడు.