మీరుందరూ కనిపించసాగారు,” అన్నాడు గ్రిఫిత్.

“ఆ దండాన్ని కాస్త చూపుతావా?” అని అడిగింది యక్షిణి.

గ్రిఫిత్ జేబులో నుంచి ఆ మంత్రదండాన్ని తీశాడు. దానిని ఆ యక్షిణి తని చేతిలోకి తీసుకుని అటూఇటూ తిప్పి చూస్తూ, “అరరే, ఇది డైసీది. కొన్నాళ్ళ క్రితం ఎక్కడో పోగొట్టు కుని, డైసీ దీనికోసం తెగ వెతికింది. కని పించలేదు,” అనుకుంటూ, తిప్పి ఇచ్చేసింది.

ఆ తరవాత యక్షిణి దానిని గురించి మిత్రులకు చెప్పింది. యక్షిణులు దానిని గ్రిఫిత్ నుంచి తిరిగి తీసుకోవడానికి పథకం ఆలోచించాయి.

మరునాడు వర్తకుడు దీవికి వచ్చిసరుకులు అమ్మాక, నిన్న చూసిన అందమైన యక్షిణి అతని దగ్గరికి వెళ్ళి మంచిగా మాట్లాడి, తన వెంట వస్తే దీవిని చూపుతానని చెప్పింది. వర్తకుడు సరేనని బయలుదేరాడు. దీవిలో ఎక్కడ చూసినా, మణులు, మాణిక్యాలు, వజ్రాలు, వైడూర్యాలు. ఇళ్ళు కూడా నవరత్నాలతో నిర్మించబడి ఉన్నాయి. వాటిని చూడగానే గ్రిఫిత్ కళ్ళు చెదిరాయి. వాటన్నిటినీ తనకే సొంతం చేసుకోవాలనుకున్నాడు.

అతడి మనసులోని కోరికను కని పెట్టిన యక్షిణి, “కావాలంటే, నీకు కావలసినంత తీసుకెళ్ళవచ్చు,” అని కొంత సేపు ఆగి, “అయితే, నువ్వు దానికి బదులుగా మాకేదైనా ఇవ్వాలి,” అన్నది.

“ఏం కావాలి?” అని అడిగాడు గ్రిఫిత్ ఆత్రంగా.

“అదేం అంత గొప్పదేం కాదు,” అని కొంత సేపు ఆగి, “నిన్న నాకు చూపావే ఒక

బంగారు దండం, దాన్నిస్తే చాలు,” అన్నది యక్షిణి ఏమాత్రం ఆసక్తి లేనట్టు నటిస్తూ.

గ్రిఫిత్ వెంటనే అంగీకరించాడు. రకరకాల మణులు, మాణిక్యాలు, వజ్రవైడూర్యాలు గుట్టలు గుట్టలుగా ఉన్న చోటికి యక్షిణి అతన్ని వెంటబెట్టుకు వెళ్ళింది. గ్రిఫిత్ తనకు కావలసినన్నింటిని తీసి తన పడవలోకి చేర్చాడు. ఆ తరవాత, బంగారు దండాన్ని ఆ యక్షిణి చేతికిచ్చి, తిరుగు ప్రయాణమయ్యాడు.

అతడు పడవలోకి చేరి కొంత దూరం వెళ్ళే సరికి, పడవలోని మణులు కొద్దికొద్దిగా తగ్గడం గమనించాడు. సంగతేమిటని యక్షిణిని అడగ డానికి వెనక్కు తిరిగి చూశాడు. ఒక్క యక్షిణీ కనిపించలేదు. ఆగ్రహావేశంతో ఊగిపోతూ అరిచాడు. కానీ, అంతలో అక్కడ యక్షిణుల దీవికూడా కనిపించలేదు. బంగారు దండం లేకుండా తాను యక్షిణులను చూడలేనన్న సంగతిని అతడు అప్పుడు గ్రహించాడు.

ఒర్తి చేతులతో, చెప్పరాని బాధతో ఇల్లు చేరిన గ్రిఫిత్ కు ఆతరవాత ఎన్నడూ యక్షిణులు కనిపించలేదు!