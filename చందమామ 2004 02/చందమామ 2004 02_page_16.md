పెడతల శవాన్ని చూశావా? నీకూ ఆ గతి
పట్టిస్తాను,” అన్నాడు.

ఆ జవాబు విని కాళీవర్మ ఉత్సాహం
కొద్దీగుర్రాన్ని తలారి దగ్గిరకు పరిగెత్తించి,
కత్తితో అతడి భుజాన్ని తట్టి, “కుక్క కాటుకు
చెప్పుదెబ్బలాంటి జవాబిచ్చావు, తలారీ!
పనిలో పనిగా ఈ దుర్ముఖుడి ఆశ్వికుల
తలలు నరుకుతావా ఏం!” అని అడిగాడు.

“అంతా భల్లూకమాంత్రికుల దయ!
వారు ఆజ్ఞాపిస్తే, అంతపనీ చేయాలని
వున్నది,” అన్నాడు తలారి.

అంతలో దుర్ముఖుడి ఆశ్వికుల్లో ఒకడు
గట్టిగా గుర్రాన్ని అదిలించి, పెద్దగా కేక
పెడుతూ, “వీళ్ళెవరో నరమాంస భక్ష
కులు! మనిషిని చంపి, శాన్ని పెడముఖంగా
గుర్రం మీదకట్టి, నగరానికి తీసుకుపోతు
న్నారు,” అన్నాడు.

భల్లూకమాంత్రికుడు ఛీత్కరిస్తూ ఆ
ఇద్దరు ఆశ్వికుల కేసీ ఓమారు చూసి
కాళీవర్మతో, “కాళీ! ఈ చచ్చువెధవల వెకిలి
వాగుడు మరెంతసేపు భరించేట్టు!” అన్నాడు.

వెంటనే కాళీవర్మ కత్తిదూసి, “ఒరే,
దుర్ముఖుడి సేవకుల్లారా, మర్యాదగా మీ
దారిని మీరు పోతారా, తలలు నరికించు
కుంటారా?” అన్నాడు.

ఆ వెంటనే మంత్రి జీవగుప్తుడి వెంట
వచ్చిన ఆశ్వికులిద్దరూ డాళ్ళు పైకెత్తి,
కత్తులు దూసి, దుర్ముఖుడి ఆశ్వికుల కేసి
తమ గుర్రాలను దూకిస్తూ, “ఆ పని మాకు
వదలండి. ఈ పొగరుబోతులు చాలా అవ
మానకరంగా మాట్టాడుతున్నారు,” అంటూ
వాళ్లమీద పడ్డారు.

దుర్ముఖుడి ఆశ్వికులు కూడా కత్తులు
దూసి ఆత్మరక్షణ చేసుకుంటూ, తమ
గుర్రాలను అదిలించి పారిపోతూ, “దుర్ముఖ
మహారాజుగారు, ఈ దాపులనున్న మామిడి
తోటలోనే గుడారాలు వేసుకుని వున్నారు.
క్షణాల మీద ఆయన వచ్చి, మీ అందర్నీ
చిత్రవధ చేయించగలడు,” అంటూ
కేకలు పెట్టారు.

జీవగుప్తుడి ఆశ్వికులిద్దరూ, శత్రుఆశ్వికుల్ని
చాలా దూరం తరుముకుంటూ పోయి,
వాళ్ళు ఎంతకూ తమ కత్తిదెబ్బలకు అందక
పోవటంతో, తిరిగి వచ్చారు.

అంతలో జీవగుప్తుడి భటులలో ఒకడు,
పక్కకు చూస్తూ, “అయ్యా, ఈ సారి పది
మంది శత్రుఆశ్వికులు మన మీది
కొస్తున్నారు!” అంటూ అరిచాడు.

వాడు అన్నట్టు నిజంగానే పదిమంది
దుర్ముఖుడి ఆశ్వికులు వాళ్ళను సమీపించారు.