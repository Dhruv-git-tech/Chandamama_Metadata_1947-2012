కాని, వాళ్ళు కత్తులు దూసి కలియబడక,
కొంచెం దూరంలోనే ఆగారు. వాళ్ళలో ఒకడు
దుస్తుల్లోనుంచి ఒక పొడవాటి పత్రాన్ని తీసి
పెద్దగొంతుతో ఇలా చదివాడు: “ఇక్కడవున్న
వాళ్ళందరూ, మామిడితోటలో విడిది చేసివున్న
దుర్ముఖ మహారాజుగారి సముఖానికిరావాలి,
ఇది రాజాజ్ఞ!”

అది వింటూనే అందరూ విస్తుపోయి
చూసేంతలో భల్లూకమాంత్రికుడు తను
ఎక్కివున్నఎనుబోతును దుర్ముఖుడి ఆశ్వికుల
కేసి తిప్పమని మంత్రి జీవగుప్తుణ్ణి అజ్ఞా
పించి, దుర్ముఖుడి ఆశ్వికులతో, “దుర్ముఖు
డంతటివాడు అజ్ఞాపిస్తే, ఇక చేయగలిగిందే
మిటి? అతడున్న మామిడితోటకు దారి
తీయండి,” అన్నాడు.

“గురూ, ఏమిటిది?” అన్నాడు కాళీవర్మ ఆశ్చర్యపోతూ.

“స్వయంగా నువ్వే చూద్దువు గాని,”
అన్నాడు భల్లూకమాంత్రికుడు.

దుర్ముఖుడి ఆశ్వికులు వాళ్ళను సరాసరి
వాళ్ళ రాజున్న మామిడితోటకు తీసుకు
పోయారు. రాజు దుర్ముఖుడు ఒక ఎత్తయిన
ఆసనం మీద కూర్చుని వున్నాడు. దానికి

అటూ ఇటూ ఇద్దరు ఖఢగధారులూ, కొంచెం
ఎడంగా మంత్రులూ, సలహాదారులూ తలులు
వంచుకుని నిలబడివున్నారు.

భల్లూకమాంత్రికుణ్ణీ, అతడి వెంటవున్న
వాళ్ళనూ చూస్తూనే దుర్ముఖుడు కళ్ళెర్ర
చేసి, “ఒరే, దుష్టులారా! తలారితో ప్రారం
భించి మీ అందరి తలలూ నరికించబోతు
న్నాను. ఆఖరి వంతు కాళీవర్మ అనేవాడిది,”
అన్నాడు.

దుర్ముఖుడు ఇలా అనగానే భల్లూక
మాంత్రికుడు, “ఆదిభల్లూకా!” అంటూ
ఒక కేకపెట్టి, ఎనుబోతు మీది నుంచి దిగి,
ప్రాణభయంతో గడగడ వణుకుతున్న
తలారితో, “ఒరే, తలారీ! నీ తల దుర్ముఖుడు
నరుకుతాడో, లేక వాడి తల నువ్వు నరుకు
తావో, ఈ క్షణంలోనే తేలిపోతుంది,”
అంటూ మంత్రదండం చివరనున్న భల్లూక
తలాటంతో, వాడి వెన్నును తాకాడు.

ఆ మరుక్షణం తలారి నల్లని భల్లూకా
కారంతో గండ్రగొడ్డలిని గిర్రున తిప్పుతూ,
గుర్రం మీది నుంచి కుప్పించి దూకి,
భీకరంగా అరుస్తూ, రాజు దుర్ముఖుడి కేసి
పరిగెత్తాడు.
- (ఇంకా వుంది)