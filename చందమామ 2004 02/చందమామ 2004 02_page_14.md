జితకేతరాజు దర్పం ఏపాటిదో చూడాలి.
ఓయీ, మంత్రి జీవగుప్తా! నేను ఆ ఎను
బోతు వాహనాన్ని అధిరోహించబోతున్నాను.
నువ్వు ముందుండి, దాని ముక్కుతాళ్ళు
పట్టుకుని నగరం కేసి దారి తియ్యి,” అన్నాడు.

మంత్రి జీవగుప్తుడు మారుమాట్టాడ
కుండా ఎనుబోతు మీదినుంచి దిగి, దాని
తాళ్ళు పట్టుకున్నాడు. భల్లూకుమాంత్రికుడు
ఎనుబోతు మీదకూర్చుని, చుట్టూ వున్నవాళ్ళ
కేసి ఓమారు చూసి, “ఈ ఎనుబోతు చాలా
కాలం కిందట, ఈ లోకంలో దారి తప్పిన ఒక
యమకింకరుడి వాహనం. ఈ మాట నమ్మని
వాళ్ళు మీలో ఎవరైనా వున్నారా?” అని
అడిగాడు.

ఎవరూ ఆ మాట కాదనలేదు గాని, తలారి
మాత్రం ఏదో గొణుక్కున్నాడు.

భల్లూకుమాంత్రికుడు తన మంత్రదండాన్ని
ఎనుబోతు తలమీద ఒకసారి తాకించి,
“కింకరా! క్షుద్రమానవుడి చేతబడి, పుట్టుకతో
అబ్బిన అపూర్వ శక్తులు పోగొట్టుకున్నానని
సంశయిస్తున్నావా? అదేం లేదు. ఏదీ, భూమి
మీది నుంచి ఒకటి రెండు గజాల ఎత్తున
గాలిలోకి లేచి, నగరం కేసి కొద్ది దూరం
ప్రయాణం చెయ్యి,” అన్నాడు.

ఆ వెంటనే ఎనుబోతు ముక్కుపుటాల
నుంచి బుస్సుమంటూ తుఫాను వేగంతో
గాలి వదిలి, తల పైకెత్తి కర్ణకరంగా అరిచి,
నేలమీది నుంచి అలవోకగా గాలిలోకి లేచి,
నగరం కేసి బయలుదేరింది. ఎనుబోతు
అలా పైకి లేచే సమయంలో దాని ముక్కు
తాళ్లను జారవిడిచిన మంత్రి జీవగుప్తుడు,
పడుతూ లేస్తూ దాని కేసి పరిగెత్తసాగాడు.

భల్లూకమాంత్రికుడు కొంతదూరం
పోయి ఎనుబోతును నేలకు దించి మంత్రి
దాని తాళ్ళు పట్టుకోగానే, వెనక వస్తున్న
వాళ్ళ కేసి చూసి, “ఎంతటి మహామంత్రికి,
ఎలాంటిదుర్గతిపట్టిందో చూశారా?” అన్నాడు.

అప్పటివరకూ ఈ జరిగినదానినంతా
మౌనంగా చూస్తూ గుర్రంమీద కూర్చుని
వున్న కాళీవర్మ, మాంత్రికుణ్ణి సమీపించి,
“మిమ్మల్ని నేను గురువుగా భావిస్తున్నాను.
అట్లని నాకు ఇష్టంలేని ఆజ్ఞలన్నిటికీ తల
జర్గుతాననుకోకండి, మీరు నిజంగానే ఆ
దుష్టుడైన జితకేతరాజును శిక్షించబోతు
న్నారా?” అని అడిగాడు.

“గురుశిష్యులన్న తరవాత, గురువు,
శిష్యుడికి మేలు చేకూర్చే ఆజ్ఞలే ఇస్తాడు.
అది సరే, నీకు జితకేతరాజు సింహాసనం
ఆక్రమించాలని వున్నదా?” అని అడిగాడు
భల్లూకమాంత్రికుడు.