కాదు," అని నత్కీరుడు నిష్కర్షగా చెప్పి, కీర్తికాముకుణ్ణి పంపేశాడు.

కీర్తికాముకుడికి చాలాకోపం వచ్చింది. అప్పటినుంచీ ఆయన నత్కీరుడి మీద దుష్ప్రచారంచేయించసాగాడు. డబ్బుకాశ పడి కొందరు గ్రామస్థులు, నత్కీరుడు అహం కారి అనీ, సన్మానం చేస్తానన్న కీర్తికాము కుణ్ణి అమానించి పంపాడనీ, గ్రామంలో అందరికీ చెప్పసాగారు. ఆ మాటలుకొందరు నమ్మారు, కొందరు నమ్మలేదు. నత్కీరుడు మాత్రం ఈ ప్రచారాన్ని బొత్తిగా పట్టించుకోలేదు.

అయితే, వారం రోజులుగడిచే సరికి, నత్కీరుడికి చెరువుకుస్నానానికి పోయినప్పుడు మెట్లమీద కాలుజారి పడడంతో, కాలు దెబ్బతిని పదిరోజుల పాటు మంచం మీద వుండవలసివచ్చింది.

కీర్తికాముకుడు పరమ సంతోషంతో దీనిని చక్కని అవకాశంగా తీసుకుని, “నేను అన్నీ మంచిపనులే చేస్తాను కాబట్టి, నాకు దైవానుగ్రహంవుంది. నా పట్లతప్పగా ప్రవర్తించినవారిని భగవంతుడు శిక్షిస్తూంటాడు. నత్కీరుడి విషయంలో ఇప్పుడు జరిగిందదే!” అంటూ తన అనుచరుల ద్వారా మళ్ళీ ప్రచారంచేయించాడు.

దీనికి నత్కీరుడు నొచ్చుకున్నాడు. ఆయన గ్రామాధికారిని కలుసుకుని, “నేను అహంకారినని ప్రచారం జరిగితే పట్టించు కోలేదు. ఎందుకంటే, నా గురించి ఎవరిష్టం వచ్చినట్లు వారనుకోవచ్చు. కానీ నాకు జరిగిన ప్రమాదం భగవంతుడు నా కిచ్చిన శిక్షణంటే మాత్రం నేనొప్పుకోను. నేను తప్పు చేసిందీ లేనిదీ విచారణచేసి నిర్ణయించ