వినయంగా చేతులు మోడ్చి నిలబడిన ఆ యువకుడితో ఆయన, “విద్యాపీఠంలో చేర్చు కునే ముందు ఎవరికెనా పరీక్ష పెడుతుం టాను. నేనిప్పుడు, నీకొక చిన్న పరీక్ష పెట్ట దలచాను. నేనడిగే ప్రశ్నలకు, నాకు నచ్చిన సమాధాను చొప్పామంటే, పరీక్షలో నువ్వు ఉత్తీర్ణు డివైనట్టే!” అన్నాడు.

“అలాగే, ఆ ప్రశ్న ఏదో అడగండి, గురు దేవా!” అన్నాడు ఆ యువకుడు ఏమాత్రం తొణకకుండా.

“సరే! అతి సామాన్యమైన పది ప్రశ్నలు అడగమంటావా లేక ఒకే ఒక క్లిష్టమైన ప్రశ్న అడగమంటావా?” అన్నాడు చిత్రానందుడు చిరునవ్వుతో.

“క్షమించండి, గురుదేవా! గంగిగోవు పాలు గరిటెడయినను చాలు, అంటారు కదా. పది ప్రశ్నలు అడిగించుకుని, మీ విలువైన సమయాన్ని వృథా చేయడం ఉచితం కాదు. అందుచేత, ఒకే ఒక క్లిష్టమైన ప్రశ్నే అడగండి సమాధానం చెప్పడానికి ప్రయత్నిస్తాను,” అన్నాడా యువకుడు. “ఐతే, తడుముకో కుండా వెంటనే సమాధానం చెప్పు. విత్తు

ముందా చెట్టుముందా?” అని ప్రశ్నించాడు చిత్రానంద స్వామి.

“చెట్టేముందు, గురుదేవా!” అంటూ వెంటనే సమాధానమిచ్చాడు యువకుడు దృఢ విశ్వాసంతో.

ఆసమాధాను విని, చిత్రానందస్వామి కొన్ని క్షణాలు ఆశ్చర్యపోతున్నవాడిలా, యువకుడి ముఖంలోకిచూస్తూ, “ఈ జవాబుకు తిరుగు లేదన్నట్టుగా - చెట్టే అని ఎలా అంతరూఢిగా చెప్పగలవు?” అని మళ్ళీ ప్రశ్నించాడు.

అప్పుడా యువకుడు, “గురుదేవులు మన్నించాలి. నన్ను ఒకే ప్రశ్న అడుగుతాన న్నారు. కానీ, తమరు ఇప్పుడు నన్నడిగింది రెండో ప్రశ్న. కనక సమాధానం చెప్పవలసిన అవసరం లేదని సవినయంగా మనవి చేసు కుంటున్నాను,” అన్నాడు ఎంతో భక్తిగా చేతులు జోడించి.

ఈ జవాబుకు చిత్రానంద స్వామి మొదట ఆశ్చర్యపోయినా, తర్వాత చిరునవ్వు నవ్వి యువకుడి సూక్ష్మబుద్ధికీ, సమయస్ఫూర్తికీ ఎంతగానో సంతోషించి, అతణ్ణి ఆ రోజే తన విద్యాపీఠంలో చేర్చుకున్నాడు.