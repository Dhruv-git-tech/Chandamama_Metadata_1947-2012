లాక్‌హీడ్ సంస్థ ఎంబ్లెమ్ అనీ వారిలో ఒక ఉద్యోగిచెప్పాడు. అంటే, ఆ దొంగ ఆ సంస్థలో పనిచేస్తూ న్నట్టు చూపుకోవడానికి అలా చేసి ఉండవచ్చు.

ఒకనాడు ఒక పోలీసు అధికారికి, నిర్మానుష్యంగా ఉన్న ప్రదేశంలో వదిలివేయబడిన ఒక కారు కనిపించింది. ఆ కారులోపల ఒక కాగితం ముక్కపై, ఒక వ్యక్తిపేరూ, చిరునామా కనిపించాయి. వెంటనే అక్కడికి వెళ్ళి, ఆ ఇంటి తలుపు తట్టాడు పోలీసు అధికారి. ఒక స్త్రీ తలుపు తీసి, పోలీసులకేసి ఆశ్చర్యంగా చూసింది.

“దర్యాప్తు కోసం వచ్చాం,” అన్నారు పోలీసులు.

“అలాగా! సరే కానివ్వండి,” అని సమాధనం ఇచ్చింది ఏబ్లార్ట్ అనే మధ్యవయస్కు రాలైన ఆ స్త్రీ.

పోలీసులు ఇల్లంతా వెతికారు. అతరవాత ఏబ్లార్ట్ పిల్లలు బంతి ఆట ఆడుకుంటూన్న తోటలోకి వెళ్ళారు. ఒక కుర్రాడు విసిరిన బంతి, వేగంగా వెళ్ళి, కాంపౌండ్ చివర ఉన్న షెడ్‌లోకి వేగంగా దొర్లుకుంటూ తలుపు కింద వున్న సందు గుండా లోపలికి వెళ్ళింది. పిల్లలు దాని వెనక పరిగెత్తారు. అయితే తలుపుకు తాళం వేసి ఉంది.

“ఆ షెడ్‌లో ఏం వుంది?” అని అడిగాడు ఒక పోలీసు అధికారి.

“రెండు వారాలక్రితం ఇద్దరు యువకులు వచ్చి దానిని అద్దెకు తీసుకున్నారు. అయినా కొన్ని రోజులుగా వాళ్ళు అక్కడ కనిపించడం లేదు,” అన్నది ఏబ్లార్ట్.

పోలీసు అధికారులు అనుమానంతో షెడ్ తలుపులు పగలగొట్టారు.

తమ బంతి దొరికినందుకు పిల్లలు చాలా సంతోషించారు. అయితే, వాళ్ళకున్నా మరింత ఎక్కువగా సంతోషించారు పోలీసు అధికారులు. ఎందుకంటే వాళ్ళకు ఆ షెడ్‌లో నేల మీద లాక్‌హీడ్ గుర్తింపు బ్యాడ్జ్‌తో ఉన్న ఒక చొక్కా, బ్యాంకు మెసెంజర్స్‌కు చెందిన ఆటో మేటిక్‌రైఫిల్, రివాల్వర్లు కనిపించాయి.

పోలీసులు బ్యాడ్జీని లాక్‌హీడ్‌ఫ్యాక్టరీకి తీసుకువెళ్ళారు. అయితే, అందులోని నంబరుకూ అక్కడి ఉద్యోగుల పేర్లకూ సంబంధం లేదని పరిశోధన ద్వారా తెలియవచ్చింది. అంటే దొంగలు తెలివిగా, అసలు అంకెను చెరిపేసి, ప్రత్యేకమైన పెన్నుతో దొంగనంబరు రాశారన్న మాట. అయితే, సైన్స్ ప్రయోగ శాలలో అట్రా వయొలెట్ వెలుతురు కింద, బ్యాడ్జ్ కొన్ని అంకెలను సూచించింది.