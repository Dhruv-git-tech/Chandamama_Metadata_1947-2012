చంద్రకాంతుడు మెల్లగా బయటికి నడిచి, ఏంచేయడానికీ నిర్ణయంచుకోలేక కుటీరం పక్కన నిలబడ్డాడు. తాంత్రికుడు నిప్పురగిలించి ఏవో మంత్రాలు వల్లించసా గాడు. విపులుడు పక్కనే నిలబడ్డాడు. కొంత సేపయ్యాక, తాంత్రికుడు చిటికెడు బూడిద తీసి విపులుడి అరయేతిలో ఉంచాడు. విపులుడు ఎలాంటి వరాలు కోరుకున్నాడో చంద్రకాంతుడికి వినిపించలేదు. కాని మంటల కాంతిలో తాంత్రి కుడిముఖంలో హాళనమాత్రం అతనికి స్పష్టంగా కనిపించింది.

“నేను తలపెట్టిన బృహత్కార్యం సాధించాలంటే ఈ రాత్రికినేను అబద్ధంచెప్పకూడదు. ఇతరులకు అసంతృప్తి కలిగించకూడదు. అందుకే నీ కోరికలు సిద్ధించేలా వరం ఇచ్చాను. ఇకవెళ్ళు ఇక్కణ్ణించి,” అన్నాడు తాంత్రికుడు.

విపులుడు ఆయనకు వంగి నమస్కరించి పరమానందంతో కుటీరం నుంచి వెలుపలికి వచ్చి, మిత్రుణ్ణి కలుసుకున్నాడు. ఇద్దరూ తిరుగుముఖంపట్టారు.

తెల్లవారగానే ఇద్దరూ నదిలో స్నానం చేసి, గ్రామం మధ్య ఉన్న రచ్చబండ సమీపానికి వచ్చారు. ఏదో పండుగ సందర్భంగా గ్రామ ప్రజలందరూ అక్కడ గుమిగూడి ఉన్నారు.

వాళ్ళను చూడగానే విపులుడు తన మిత్రుడితో, “వీళ్ళందరూ నా పాలితులవుతారు. నేను మహా రాజును కాబోతున్నాను కదా!” అన్నాడు.

“ఆ వరమేనా నువ్వు కోరుకున్నది?” అని అడిగాడు చంద్రకాంతుడు.

“అది వరాల్లో ఒకటి మాత్రమే!” అన్నాడు విపులుడు.

“మరీ, మిగిలిన రెండు వరాలు?” అని అడిగాడు చంద్రకాంతుడు.

“నేను ఎన్నడూ వ్యాధిగ్రస్తుణ్ణి కాకూడదు; ముసలితనం రాకూడదు.”

“మరీ దీర్ఘాయుస్సును ఎందుకు కోరుకో లేదు?”

“మరీ అంత మూర్ఛుడిగా ఉన్నావేమిటి? ముసలితనం రాకూడదంటే, నేనెప్పుడూ యౌవ నంలో ఉంటాననే కదా అర్థం!”

హాతాత్తుగా విపులుడి ముఖం పాలిపోయింది. అతడు గుండె పట్టుకుని అలాగే కుప్పకూలి పోయాడు.

“నేనే పరమ మూర్ఛుణ్ణి. నేను కోరుకున్న మూడవ వరం, నాకు ముసలితనం వచ్చేంత వరకు నన్ను ప్రాణాలతో ఉండనీయదని గ్రహించ లేకపోయాను,” అంటూ విపులుడు మూలు గుతూ ప్రాణాలు విడిచాడు. - బిందుసార్