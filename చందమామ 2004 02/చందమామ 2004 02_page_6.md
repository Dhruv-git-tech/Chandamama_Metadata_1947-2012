పుప్పు పుట్టుగానే...

అపూర్వ కరుణ!

మీధిలో బిచ్చగాడు కొనిపిస్తే, 'అయ్యోపాపం' అనుకుని జేబులో చిల్లర డబ్బులు తీసి వేస్తాం. ఆ తరవాత దానిని గురించి మరి చిపోతాం. అంతే కదా? అయితే, ఒక ఆరేళ్ళ కుర్రాడు ఒక బిచ్చగాణ్ణి చూసి ఏంచేశాడో చూడండి:

ఇటలీలోని ఒక నగరంలో ఆ కుర్రాడు వాడి తల్లితో కలిసి నడిచి వెళుతున్నాడు. చిరిగిన బట్టలతో ఒక బిచ్చగాడు బిచ్చమెత్తుకోవడం వాడి కంటబడింది. అలాంటి దృశ్యాన్ని ఆ పసి వాడు అంతకు ముందెన్నడూ చూడలేదు. వెంటనే పరిగెత్తుకుపోయి తన చేతులతో ఆ బిచ్చగాణ్ణి కావిలించుకున్నాడు. ఆ తరవాత అతడి స్థితికి జాలిపడి ఆ బిచ్చగాడికి డబ్బులివ్వమని తల్లిని వేడుకున్నాడు.

బిచ్చకాడు, పిల్లవాడి చల్లని మనసును చూసి, కన్నీళ్ళపర్యంతమైపోయి, ఆ తల్లితో, “అమ్మా, మీ బిడ్డ మామూలు బిడ్డ కాదు; మహాత్ముడు. అతడు పెరిగి పెద్దవాడై, దేశానికి ప్రజలకు ఎన్నో మంచిపనులు చేయగలడు. అతన్ని జాగ్రత్తగా చూసుకో తల్లీ,” అన్నాడు.

ఆ బిచ్చగాడి మాటలు అక్షరాలా నిజమయ్యాయి. ఆ పసివాడు పెరిగి పెద్ద య్యాక కరుణాముర్తిగా పేరుగాంచాడు. పేదప్రజల దైన్యస్థితిని మార్చడానికి ఎంతగానో కృషిచేశాడు.

ఆయన గొప్ప దేశభక్తుడిగా కూడా పేరుతెచ్చుకున్నాడు. తన హృదయాన్ని తెరిచిచూస్తే, అందులో 'ఇటలీ' అని రాసివుంటుంది అని అతడు తరచూ గొప్పగా చెప్పుకునేవాడు. ఆయన జీవితాన్నే తన దేశం కోసం త్యాగం చేశాడు. ఆయన మరెవరోకాదు. ఇటలీకి చెందిన సుప్రసిద్ధ దేశభక్తుడు జోసెఫ్ మాజినీ.