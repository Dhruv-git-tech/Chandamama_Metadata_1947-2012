ఈ సారి జమీందారు, “ఇదేమిటి, భీమన్నా? మొక్కబొన్న చేలో అన్ని మొక్కలకూ రెండేసి కండెలు ఎక్కడన్నా ఉంటాయా? ఇది అసహజం కాదూ? మన చేను అన్ని చెలూ ఉండేలాగే ఉండేటట్టు చూడు," అని వెళ్ళిపోయాడు.

వెంటనే భీమన్ను కొన్ని మొక్కల నుంచి ఒక్కొక్క కండె విరిచి అ కండెలను కూడా బస్తీకి పంపించి అమ్మించాడు.

మర్చాడు చేను చూడటానికి వచ్చిన జమీందారుకు కొన్ని మొక్కలకు ఒక్కొక్క కండె మాత్రమే ఉండటం కనిపించింది.

"దుర్మార్గుడా, ఇందుకా నాటగ్గిర పనికి కుదిరింది? ఉండునీ మీద ఫిర్యాదు చేస్తా," అంటూ జమీందారు వెళ్ళిపోయాడు.

వెనక నుంచి భీమన్న. "చూడండి, జమీందారుగారూ. మీరు మొదటనే షరతు పెట్టారు, మీరు చెప్పిన పని అకరాలా చెయ్యాలని. అందుచేత మీరు నా మీద ఎక్కడ ఫిర్యాదు చేసినా ఏమీ లాభం ఉండదు," అన్నాడు.

అ మాట నిజమేనని జమీందారుకు తెలుసు. ఫిర్యాదు చెయ్యటమే జరిగితే తాను కూలిడబ్బులు ఎగగొట్టిన వైనాలన్నీ బయటపడతాయి. అందుచేత ఈ వ్యవహారం ఇంతటితో పొనిద్దా మనుకున్నాడు, అయన.

కాని మర్చాడు భీమన్న జమీందారు ఇంటికి వెళ్ళి, "అయ్యా. ఇదు గో మీ కండెలు అమ్మిన బాపతు డబ్బు. ఇందులో న్యాయంగా మా అయ్యకూ, నాకూ రావలిసిన రెండు నెలల జీతమూ మినహాయించు కున్నాను," అంటూ డబ్బు సంచి జమీందారు ముందుపెట్టాడు.

భీమన్న మంచితనానికి జమీందారు విస్మయం చెందాడు.

"భీమన్నా, ఇంత కాలానికి నాకు తగిన వాడివి దొరికావు. ఇక నుంచి నువు నా దగ్గిర పాలేరుగా ఉండి పని చెయ్యి. న్యాయంగా నీ జీతం నీకు ఇస్తాను," అన్నాడు జమీందారు. భీమన్న అందుకు ఒప్పుకున్నాడు.