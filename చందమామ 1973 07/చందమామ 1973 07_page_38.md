ఎంత ఆలోచించినా అర్థం కావటం లేదు," అన్నాడు నష్టుడు.

"అయితే ఇంకో కథ విసు. అది వించే రెంటికీ సంబంధం తెలుస్తుంది," అన్నాడు నారాయణస్వామీ, మరొక కథ చెబుతూ.

సనందనుడు అనే భక్తుడు ఒక యోగి వద్ద నరసింహమంత్రం ఉపదేశం పొంది, నరసింహస్వామీని సాక్షిత్కారం చేసు కోవాలని ఒక అడవిలో కూర్చుని ధ్యాన సమాధిలో పడిపోయాడు. అ సమయాన ఒక బోయవాడు ఒక జింకను తరుముతూ అక్కడికి వచ్చి, "ఇలా ఒక జింక వచ్చింది, చూశావా?" అని సనందనుణ్ణి అడిగాడు.

"ధ్యానంలో ఉన్న వాణ్ణి, ఎలా చూడ గలను?" అన్నాడు సనందనుడు.

"నువు ఎవరు? ఇక్కడ, ఈ అరణ్యంలో ఎందుకు ఇలా కూర్చున్నావు?" అని బోయవాడు అడిగాడు.

వాడికి పెద్ద విషయాలు అర్థం కావను కుని, "నేనూ నీలాగే వేటగాణ్ణి. నువు జింక కోసం తిరుగుతున్నావు. నేను కూడా ఒక మృగం కోసం ధ్యానం చేస్తున్నాను," అన్నాడు సనందనుడు.

"అదేమి మృగం? ఎలా ఉంటుంది?" అని బోయవాడు అడిగాడు.

సనందనుడు నరసింహవతారాన్ని వర్ణించి చెప్పాడు.

"అడవిలో ఉండే అన్ని మృగాలూ నాకు తెలుసు. నువు చెప్పే మృగం ఎక్కడా లేదు," అన్నాడు బోయవాడు.