దానా! బుద్ధిమాలి మైరావణుడు, మా పాతాళలంకకు చీడపురుగును తెచ్చినట్టు నిన్ను తెచ్చిపెట్టాడు. కాళికాలయంలోకి ఎవడిని పంపావో చెప్పు? ఇప్పుడే గొడ్డలితో నీ తల నరికివేస్తా. ఉహఁ, కాదు, గొంతు పిసికి చంపటమే నీకు తగిన శిక్ష!” అంటూ పట్టరాని కోపంతో చంద్రసేన గొంతు పట్టుకున్నది.

హనుమంతుడు వెంటనే తన వాలాన్ని పెంచి కిటికీలోకుండా లోపలికి పంపాడు. కంటకి చంద్రసేన గొంతు నులుము తున్నంతలో, హనుమంతుడి తోక ఆ రాక్షసి మెడను చుట్టి, గట్టిగా బిగించి, ఇవతలికి గుంజింది. కంటకి చాపచుట్టలా నేల మీద పడి, ప్రాణాలు వదిలింది.

హనుమంతుడు గదితలుపులు విరగదన్ని లోపల ప్రవేశించి, చంద్రసేనకు నమన్కరించాడు. తరవాత కొద్ది మాటల్లో పరిస్థితి అంతా ఆమెకు వివరించి, మైరావణుణ్ణి చంపే మార్గం తెలియపరచమన్నాడు.

రాముడి పేరు వింటూనే చంద్రసేన తాను కంటకి వల్ల పడిన హింస అంతా మరిచి, సేదదేరి, “హనుమంతుడా! నీకు మైరావణుడి ప్రాణరహస్యం చెబుతాను. కాని, ముందుగా నువ్వు, ఒక వాగ్దానం చేయాలి. మైరావణ సంహారం జరిగాక, నీ యజమానిని నా దగ్గిరకు తీసుకురావాలి,” అన్నది.

చీకటిమయంగా ఉన్నది. అక్కడక్కడ మాత్రం ఎర్రని కెంపులు చిన్నగా మెరుస్తు న్నాయి. హనుమంతుడు స్త్రీ ఆర్తనాదం వచ్చిన ప్రదేశం కోసందికుడులు చూసేంతలో, భవనం పైఅంతస్తు నుంచి కొరడా ఛెళుకులూ, ఆర్తస్వరమూ మరొకసారి వినిపించాయి.

హనుమంతుడు చప్పున కదిలి చంద్రసేన బంధింపబడి వున్న గది దగ్గిరకుపోయాడు. గది తలుపులు లోపల గడి పెట్టబడి వున్నాయి. హనుమంతుడు ఎత్తుగా వున్న కిటికీ గుండా లోపలికి చూశాడు. అప్పుడే మూర్ఛనుంచి తేరుకున్న చంద్రసేనను కంటకి కొరడాతో కొడుతూ, “ముదనష్టపు