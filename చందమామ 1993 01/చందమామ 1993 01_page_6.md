చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

ప్రేమమతం

1993 మనకూ, మన దేశానికి ఎంతో ప్రాముఖ్యతగల సంవత్సరం. స్వామి వివేకానంద చికాగోలో జరిగిన ప్రపంచమతాలమహాసభలో ఉపన్యసించి, ఈ సంవత్సరంతో వందసంవత్సరాలు పూర్తపుతాయి. ప్రపంచ దృష్టిని ఆకర్షించిన స్వామివివేకానంద, ఆ ఉపన్యాసం ద్వారానే మహోన్నతమైన హైందవ మత సిద్ధాంతాలు ప్రపంచానికి తెలియవచ్చాయి.

స్వామి వివేకానంద ఆ మహాసభలో మాట్లాడడానికి ముందు, వేదికమీది పెద్దలకు బదులు, ఎదుట కూర్చున్న సాధారణ శ్రోతలకు నమస్కరించాడని చెబుతారు. "ఆమెరికా సోదరసోదరీమణులార!" అని ఆయన తన ఉపన్యాసం ప్రారంభించడంతోనే శ్రోతలు ఆనంద పారవశ్యం చెందారట! ఒక్క ఉపన్యాసంతో ఆయన ఆక్కడి శ్రోతలలోనే కాదు; ప్రపంచంలోని ఆలోచనా పరులందరి హృదయాలలోనూ మహత్తరమైన మార్పును తీసుకువచ్చాడు.

వివేకానందుడు ప్రబోధించింది ప్రేమమతం. ఏ దేశానికి చెందినవారైనా, ఏ మతానికి చెందినవారైనా ప్రజలందరూ సమానులేనని ఆయన ప్రబోధించాడు. ప్రజల మధ్య పరస్పర ప్రేమానురాగాలను పెంచేదే నిజమైన మతమని ఆయన ఉద్యోధించాడు.

ఆయన తరవాత, మహాత్మగాంధీ కూడా ఈ సిద్ధాంతాలనే బోధించాడు. దేశ ప్రజలలో ఆత్మవిశ్వాసాన్ని, త్యాగనిరతినీ, నూతనోతేజాన్ని కలిగించాడు. అవే మన స్వాతంత్ర్యసిద్ధికి దోహదం చేశాయి.

"మనది, పరులను జయించాలన్న కోరిక గల జాతి కాదు. అందుకే ఇంకా నిలబడ గలుగుతున్నాం!" అన్నాడు వివేకానంద ఒక సందర్భంలో. ఇది నిజమే అయినప్పటికీ— మనం జయించవలసినది కూడా ఒకటి ఉన్నది. అదే— మనలోని అహంకారం. అహంకారాన్ని, మనలోని బలహినతలనూ జయించినప్పుడే నిజమైన ప్రేమ చిరకాలం నిలుస్తుంది!

నంపుటి 91

జనవరి'93

సంచిక 1

విడి ప్రతి : 4.00

: : సంవత్సర చందా : 48.00