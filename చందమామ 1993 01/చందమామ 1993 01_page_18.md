“అవును, ఇవాళ మరికొందరు పండి తులు వచ్చారు. వచ్చినవారిని వెంటనే యజమాని దగ్గరికి తీసుకువెళ్ళాలి కదా! అందుకని అక్కడే ఉండిపోయాను. నువ్విక్కడ జాగ్రత్తగా ఉండు సుమా!” అని హెచ్చరించి హడావుడిగా వెళ్ళిపోయాడు ద్వారపాలకుడు.

మరునాడు ఉదయం కూడా వంటశాల నుంచి ఇద్దరు పరిచారికలు ఆహార పానీయాలు తీసుకుని వెళ్ళడం మహేంద్ర నాథుడు గమనించాడు. అప్పుడు వాళ్ళ వెంట వృద్ధస్త్రీ లేదు.

ఆ రోజు సాయంకాలం ఆ యువతి కాస్తా ముందుగానే వనవిహారానికి వచ్చింది. ఆమె వెంట ఒక పరిచారిక మాత్రమే ఉన్నది. ఇద్దరూ కలిసి కొంతసేపు వనంలో అటూ ఇటూ తిరిగారు. ఆ తరవాత పరిచారిక ఒకచోట కూర్చున్నది. ఆ యువతి ఏపుగా ఉన్న చెట్ల దగ్గరికి వచ్చి ఎవరినో వెతుకుతున్నట్టు చెట్లలోకి చూసి ముందుకు వెళ్ళింది. ఆమె మళ్ళీ అటూ వచ్చినప్పుడు, “యువరాణీ! నేను మహేంద్ర నాథుణ్ణి, వీరగిరి నుంచివచ్చాను,” అన్నాడు చెట్టుచాటున దాక్కుని ఉన్న మహేంద్ర నాథుడు.

ఆ యువతి ఆ మాటలను వినికూడా అక్కడ ఆగలేదు. కొంతదూరం ముందుకు వెళ్ళి, తిరిగివచ్చి, “అవును, నేను యువ

రాణి విద్యావతినే! ఇక్కడి నుంచి బయట పడాలి!” అన్నది మెల్లగా.

“యువరాణీ! నిన్ను ఇక్కడికి అవహ రించుకుని వచ్చిన వారెవరు?” అని అడిగాడు మహేంద్రనాథుడు.

“నాకు తెలియదు: ఆ సంగతి ఒక్క వృద్ధస్త్రీకి మాత్రమే తెలుసు,” అన్నది యువరాణి.

“ఆమె ఎవరు? ఎక్కడ ఉంటుంది?” అని అడిగాడు మహేంద్రనాథుడు.

“ఆమె పేరు కమల అని చెప్పు కుంటుంది. ఆమె రూపం మాత్రం, రాజ ప్రాసాదం లోని వృద్ధపరిచారిక కమలలాగే ఉంటుంది. అయితే, ఆమె కూడా నిన్నటి