హనుమంతుడు గట్టిగా గాలిపీల్చి, మంటల మీదికి ప్రళయమారుతంలాగా ఈదాడు. కాని, మంటలు చల్లారకపోగా, అవి అతణ్ణి మరింత తీవ్రంగా చుట్టుముట్టాయి.

హనుమంతుడు చేతులెత్తి, “అగ్నిదేవా! నేను నీ మిత్రుడైన వాయువు కుమారుణ్ణి, అనుగ్రహించు!” అంటూ అగ్నిని ధ్యానించాడు. వెంటనే అగ్ని జ్వాలలన్నీ చల్లారి పోయాయి.

ఆ వెంటనే రత్నపేటిక మీది జ్యోతి నుంచి ఇలా మాటలు వినిపించాయి:

“మారుతీ! నీకు ఒక ముఖ్య విషయం చెప్పేందుకే, నేనిలా విజృంభించాను. నీవు ఈ పేటికలోని తుమ్మెదలను ఒక్కసారిగా సంహరించాలంటే, ఐదు ముఖాలు తెచ్చు కుని, వాటిని నీ నోళ్ళతో లోపలికి పీలుస్తూ, వెనువెంటనే నమిలి వెయ్యాలి. ఆ సంగతి బాగా గుర్తుంచుకో!”

హనుమంతుడు అగ్నికి నమస్కరించి, తుమ్మెదలున్న రత్నపేటికను తీసుకుని వాయువేగంతోరామలక్ష్మణులున్న చోటుకు చెచ్చాడు. అక్కడ వాళ్ళిద్దరూ ఇంకా అసంఖ్యాకులైన మైరావణులతో పోరాడు తూనే ఉన్నారు. హనుమంతుడు పెద్దగా సింహనాదం చేస్తూ, మైరావణుడి ఎదురుగా వాలి, నిలబడి, రత్నపేటికను ఎత్తి పట్టుకుని, “ఒరే, పాతాళ లంకేశ్వరా! నీ పంచ ప్రాణాలున్న పేటికను తెచ్చాను. ఇప్పటికైనా బుద్ధి