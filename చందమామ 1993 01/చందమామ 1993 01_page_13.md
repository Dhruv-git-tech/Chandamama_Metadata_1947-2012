వున్నప్పుడు, ఎలాంటి చిట్కాలూ అవసరం
లేదు. ఎదుటి వాడి అవసరాన్ని ఆసరాగా
తీసుకుని, మితిమీరిన వడ్డీకి ఆశపడ
కుండా, ధర్మవడ్డీ తీసుకోండి, చాలు!”
అన్నాడు.

“అంతా బావుంది కానీ, ఇంకా ఒక్క బాకీ మిగిలిపోయింది. అదికూడా వసూలయి వుంటే బావుండేది,” అన్నాడు సూరయ్య పెద్దగా నిట్టూర్చుతూ.

“ఎవరూ? ఆ శంకరయ్య సంగతేనా? చెప్పాను కదా! పాపం, అతణ్ణి వదిలెయ్యి. వాళ్ళ తమ్ముడితో గొడవపడి పంతానికి పోయి, చాలా నష్టపోయాడు,” అన్నాడు సుమేధుడు.

“అయితే, ఆ బాకీ నేను పూర్తిగా వదులు కోవలసిందేనా?” అన్నాడు సూరయ్య చాలా బాధగా.

సుమేధుడు కాసేపు మౌనంగా ఆలోచించి, “నీకు ఇన్ని బాకీలు వసూలు చేసి పెట్టాను, అందుకు నాకు ప్రతిఫలంగా కొంత ఇస్తావు కదా! ఆ సామ్ము నాకేం

వద్దులే. దానిని శంకరయ్య బాకీ కింద జమకట్టుకో,” అన్నాడు.

నిర్వికారంగా, మాటలో ఏమాత్రం విరుపు లేకుండా అంటున్న సుమేధుడి ముఖంలోకి చూసిన సూరయ్యకు, జ్ఞానో దయం అయినట్లయింది. అంతేకాదు, అప్పటికప్పుడు ఒక నిశ్చయానికి వచ్చాడు. సుమేధుడిపై అంత నమ్మకం కలిగింది, సూరయ్యకు.

సూరయ్య ఒకసారి గొంతు సవరించు కుని, “నువ్వు తెలివైన వాడివే కాదు; మంచి మనసున్న వాడివి. నువ్వన్నట్టు నీకివ్వ వలసిన డబ్బు, శంకరయ్య బాకీ కింద జమ కట్టుకుంటాను. కానీ నీకు ప్రతిఫలంగా, నేనొక కానుక ఇవ్వదలిచాను. ఆ విషయం మా అమ్మాయి సువర్చల నడిగి చెబుతాను,” అంటూ లోపలికి నడిచాడు.

అంతవరకూ తలుపు చాటున వుండి, వాళ్ళ సంభాషణ వింటున్న సూరయ్య ఏకైక పుత్రిక సువర్చల సిగ్గుతో పెరట్లోకి పరుగు తీసింది.