పూర్వజన్మ సుకృతంగా భావిస్తున్నాను.
వారసులులేని నా సింహాసనానికి, నిన్నీ క్షణమే వారసుడిగా నియమించి, నేను సన్యాసం స్వీకరిస్తున్నాను,"అన్నాడు పరమా నందంతో.

బేతాళుడు ఈ కథ చెప్పి, "రాజా, వృద్ధాప్యంలో రాజు వసంతవర్మకు మతి భ్రమించినట్టు కనబడుతున్నది. లేకుంటే దోపిడిలు చేసి జీవించే ఒక మామూలు దొంగను, మహర్షి అంటూ ప్రశంసిస్తాడా? దొంగకు రాజ్యాధికారం అప్పగించడం కంటే మూర్ఖత్వం మరేదైనా వుంటుందా? సరే, దొంగను రాజును చేస్తే చేశాడు. తను సన్యాసం ఎందుకు స్వీకరించినట్టు? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది," అన్నాడు.

దానికి విక్రమార్కుడు, "రాజు వసంత వర్మమాటతీరూ, ప్రవర్తనాసరళీ చూస్తూంటే, అతడు సంస్కారవంతుడనీ, ప్రకృతి సొందర్యాన్ని చూసి పరవశించిపోయే కళాహృదయం కలవాడనీ తెలుస్తున్నది.

దీన్ని మనం అతడి సహజ నైజంగా గుర్తిం చాలి! ఇలాంటి వ్యక్తులు జీవితంలో కొన్ని కొన్ని, సందర్భాలలో తాత్కాలికంగా మాన సికమైన బలహీనతలకు లొంగిపోతారు. అంత మాత్రాన దాన్ని మతిభ్రమ అనడం సరికాదు. ఈ చరాచర సృష్టి సమస్తం, ప్రకృతి ధర్మానికి లోబడి నడుస్తున్నదన్న సత్యం, అందరెరిగినదే. అయితే, యవ్వన ప్రలోభానికి వశుడైపోయిన వసంతవర్మకు గజదొంగ తన ప్రాణాన్ని పణంగా పెట్టి అన్న మాటలతో గాని కనువిప్పు కలగలేదు. అది జరిగాక, సాహసం, సంస్కారం, త్యాగనిరతి మూర్తీభవించిన గజదొంగను మహర్షి అని సంబోధించి, సింహాసనాన్ని అప్పగించాడు. ఆ తర్వాత, అనివార్యమైన మరణాన్ని చిరు నవ్వుతో ఆహ్వానించడమే, జీవితపరమార్థం అని గ్రహించి, సన్యాసం స్వీకరించాడు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.
--(కల్పితం)

[ఆధారం : ఆర్.పట్టాథిరామరాజు రచన]