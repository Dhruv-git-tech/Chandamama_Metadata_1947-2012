సృష్టిస్తుంది. ఆ విధంగా ఒకసారి ఆ మేక తలను హాయిగా ఒక మట్టికుండలోకి దూర్చి, వెలుపలికి తీయకుండా-- కుండను పగులగొట్టి ఆ సమస్యను పరిష్కరించే బాధ్యతను ఇతరులకు వదిలెపెడు తుంది!

ప్రశాంత వాతావరణంలో తన రచనా వ్యాసంగాన్ని

కొనసాగించాలన్న రచయిత కల త్వరలోనే చెదిరి పోతుంది. ఆయన తల్లీ, అక్క చెల్లెళ్ళూ, బంధుమిత్రులూ ఆయన నుంచి ధనసహాయం ఆశిస్తారు. అయితే, ప్రతి ఒక్కరు కూడా ఆ విషయం మరొకరికి తెలియకూడదని జాగ్రత్తపడతారు.

పాతుమ్మకు మరొక ఆశ: ఆమె మేక త్వరలోనే ఈనుతుంది. అప్పుడది బోలెడంత పాలిస్తుంది. ఆ పాలు అమ్మి కావలసినంత సామ్ము కూడబెట్టవచ్చు!

ఆఖరికి మేక అందమైన తెల్లపిల్లను ఈనుతుంది. అయితే, బంధువులే దొంగతనంగా మేకనుంచి పాలుపితకడం ప్రారంభిస్తారు. అయినా, దొంగిలించిన పాల నుంచి కుటుంబ సభ్యులందరికీ కూడా టీకి క్షావలసిన పాలు వస్తూ ఉంటాయి.

ఈ చిన్న నవలలోని మిగతాభాగం రచయిత చిన్ననాటి ముచ్చట్లనూ, బంధుమిత్రుల విచిత్ర ప్రవర్తననూ తెలియజేస్తుంది. బంధువు ఒకాయన- తన అవసరాలు తీర్చకపోతే వెళ్ళి మిలిటరీలో చేరిపోతానని మాటిమాటికీ బెదిరిస్తూ ఉంటాడు. ఒకసారి స్థానిక పాఠశాల విద్యార్థినులు కొందరు రచయితకేసి చూస్తారు. గొప్ప రచయితనైన తనను చూస్తున్నారని ఒక క్షణం మురిసిపోతాడాయన. అయితే, ఆ అమ్మాయిలు చూసింది తనను కాదనీ, తన వెనక ఉన్న విరగకాసిన ఫలవృక్షాన్ననీ అతడు కొంతసేపటికి గ్రహిస్తాడు పాపం!

సున్నితమైన హాస్యంతో హాయిగా సాగే ఈ నవల కేరళ ప్రాంతంలోని ఒక సాధారణ ముస్లిం కుటుంబానికి దర్పణం పడుతుంది. పేద ప్రజల బ్రతుకులలోని చిన్న చిన్న ఆశలనూ, విశ్వాసాలనూ తెలియజేస్తుంది.

సమకాలీన మలయాళ కథా సాహిత్య మార్గదర్శకులు వైక్కం మహమ్మద్ బషీర్. ఆయన 1910వ సం॥లో జన్మించారు.