“ఒరే, నువ్వు చాలా మంచివాడివిగాని, కాస్త నువ్వువెళ్ళి వాణ్ణి పట్టుకురా!” అన్నాడు జమీందారు.

“నేనాండీ? నావల్లకాదండీ! నా టోపీ కింద డేగ ఉన్నది. దానికి కాపలా కాస్తు న్నాను,” అన్నాడు ముసలమ్మకొడుకు.

“నీడేగను నేనుచూస్తూంటాలే,” అన్నాడు జమీందారు.

“అది పోయిందంటే యజమాని నా పీక కోసేస్తాడు,” అన్నాడు ముసలమ్మకొడుకు భయపడుతూ.

“దానిఖరీదెంత?” అన్నాడు జమీందారు.

“మూడువందలకు తగ్గదు,” అన్నాడు ముసలమ్మ కొడుకు.

“ఇంకేం? అది పోతే దాని ఖరీదు నేను ఇచ్చుకుంటాలే!” అన్నాడు జమీందారు.

“మాటలకేం? ఎన్నయినా చెప్పాచ్చు!” అన్నాడు ముసలమ్మ కొడుకు.

“నామాటలో నమ్మకం లేదురా? ఇదుగో, నా మాట నమ్మకపోతే మూడు వందలూ తీసుకో!” అన్నాడు జమీందారు.

ముసలమ్మ కొడుకు మూడువందలూ తీసుకుని, జమీందారుగారి గుర్రం ఎక్కి అడవిదారి పట్టి, చెట్లచాటున దాచిన గుర్రబ్బండితోసహా ఇంటకి వెళ్ళిపోయాడు.

జమీందారు గంటల తరబడి కూచున్నా వెళ్ళినవాడి జాడలేదు. ఆ సమయానికి సూర్యాస్తమయంకూడా కాబోతోంది.

“ఈ టోపీకింద నిజంగా డేగ ఉందేమో చూతాం. ఉంటే, వాడు తిరిగి వస్తాడు. లేకపోతే వాడి కోసంకనిపెట్టుకోవటం అనవ సరం,” అనుకుని జమీందారు టోపీ నేల మీది నుంచి ఎత్తాడు. దానికింద ఏమీలేదు!

“దొంగ వెధవ! నా భార్యను మోసగించిన వాడు, వాడే అయి ఉండాలి!” అనుకుంటూ జమీందారు ఇంటికి బయలుదేరాడు.

ముసలమ్మకొడుకు జమీందారుగుర్రాన్నీ, బండినీ, పందినీ, పిల్లలనూ, డబ్బునూ ఇంటికి పట్టుకుపోయి తల్లికి చూపించి, “చూశావా అమ్మా? నీకన్న కూడా అమా యకులున్నారు, ప్రపంచంలో! ఇక మనకే లోటూ వుండదు!” అన్నాడు.