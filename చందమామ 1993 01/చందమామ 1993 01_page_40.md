పూర్వం రష్యాలో ఒకముసలావిడ ఉండేది.
ఆవిడకిద్దరు కుమారులుండే వారు. వారిలో
ఒకడు చనిపోయాడు. రెండవ పాడు దూర
దేశం ప్రయాణమై వెళ్ళాడు.

వాడు వెళ్ళిన మూడు రోజులకే ముసలావిడ ఇంటికి ఒక సిపాయివచ్చి, “అవ్వా, చీకటి పడుతున్నది, ఈ రాత్రికి మీ ఇంట్లో పడుకోనిస్తావా?” అని అడిగాడు.

“అలాగేలే నాయనా. అయితే, నువ్వు ఎక్కణ్ణుంచి వస్తున్నావు?” అని అడిగింది ముసిలావిడ.

“నేను ఆలోకం నుంచి వస్తున్నాలే!”
అన్నాడు సిపాయి.

“నిజంగానా! నా కొడుకు ఈ మధ్యనే పోయాడు. వాడుగాని నీకక్కడ కనపడలేదు గద?” అని అడిగింది ముసలావిడ.

“కనబడకేం? అతనూ, నేనూ ఒకే గదిలో ఉండేవాళ్ళం,” అన్నాడు సిపాయి.

“నిజంగానా!” అన్నది ముసలావిడ చాలా ఆదుర్దాగా.

“మీ వాడు ఆ లోకంలో కొంగలను కాస్తు న్నాడవ్వా!” అన్నాడు సిపాయి.

“అయ్యో, పాపం! మావాడెంత కష్టపడి పోతున్నాడో?” అన్నది ముసలమ్మ.

“కష్టం కాదా, అవ్వా? కొంగలంటే ఎటు వంటివనుకున్నావు? ముళ్లపాదల మధ్యకి పారిపోతాయి,” అన్నాడు సిపాయి.

“ఇంకేం? వాడి బట్టలన్నీ కొర్రుపట్టి ఉంటాయి!” అన్నది ముసలమ్మ.

“అతని బట్టలన్నీ పీలికలూ, వాలికలూ అయ్యాయంటే నమ్ము,” అన్నాడు సిపాయి.

“నా దగ్గిర నలబై గజాల తానూ, కొంత డబ్బూ ఉన్నది, వాటిని తీసుకు పోయి వాడికిస్తావా?” అని అడిగింది ముసలమ్మ.

“అలాగేలే, అవ్వా,” అని వాడారాత్రి ముసలమ్మ ఇంటపడుకుని మర్నాడు బట్టల