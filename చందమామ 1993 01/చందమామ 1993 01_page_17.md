మహేంద్రనాథుడు ఒక చెట్టు చాటున
నిలబడి, ఆ యువతి అటుకేసి వచ్చి
నప్పుడు, “యువరాణి, విద్యావతీ!” అని
పిలిచాడు మెల్లగా. ఆ యువతి చప్పున తల
తిప్పి కంఠస్వరం వినిపించిన దిక్కుకేసి
చూసింది. కాని అతడెక్కడున్నాడో పసి
గట్టలేక ముందుకు నడిచింది. తిరిగి ఆమె
ఆ చెట్టు దగ్గరికి వచ్చినప్పుడు మళ్ళీ
మహేంద్రనాథుడు ఆమె పేరుపెట్టి
పిలిచాడు. అప్పుడా యువతి కొంతసేపు
అక్కడ ఆగించే తప్ప, తనకు కాపలా ఉన్న
పరిచారికకు అనుమానం రాకుండా
ఉండాలన్న ఉద్దేశంతో, మళ్ళీ కొంత
ముందుకు నడిచి వెనక్కు తిరిగి వచ్చింది.

అప్పుడు మహేంద్రనాథుడు చెట్టు చాటు
నుంచి తొంగి చూశాడు. వెంటనే ఆ
యువతి తన వేలిని నోటికి అడ్డుగా ఉంచి
గట్టిగా మాట్లాడ వద్దని అతన్ని హెచ్చ
రించింది. అంతలో దూరంగా కూర్చున్న
పరిచారిక లేచి వేగంగా తనకేసి రావడం
గమనించిన ఆ యువతి, ఆకాశం కేసి
చూస్తూ, “రేపు” అని చెప్పి తిన్నగా భవనం
కేసి నడవ సాగింది.

ఆనాటి రాత్రి మహేంద్రనాథుడు
మరింత జాగ్రత్తగా కాపలాకాయ సాగాడు.
మాయాభవనం పైఅంతస్థులోని ఒకే ఒక
గదిలో మాత్రం దీపాలు వెలుగుతున్నాయి.
అయితే, అది నిన్న దీపాలు వెలిగిన గది
కాదు. అంటే, ఉద్యానవనం నుంచి తిరిగి
వెళ్ళిన ఆ యువతి ఒక్కొక్క రాత్రి ఒక్కొక్క
గదిలో గడవడానికి ఏర్పాట్లు చేశారని
అతడు గ్రహించాడు. పైగా, ముగ్గురు
యువతులూ ఒకేవిధమైన దుస్తులూ,
ఆభరణాలూ, ధరించేట్టు చేయడం, కొత్త
వాళ్ళకు యువరాణిని గుర్తుపట్టకుండా
చేయడానికి తీసుకున్న జాగ్రత్త అని కూడా
మహేంద్రనాథుడు గ్రహించాడు.

కొంతసేపటికి అక్కడికి వచ్చిన
ద్వారపాలకుణ్ణి, “మిత్రమా! ఈ రోజుంతా
కనిపించనేలేదు, ఏమిటి విశేషం?” అని
చిరునవ్వుతో పలకరించాడు మహేంద్ర
నాథుడు.