## వార్తలు-విశేషాలు:

# చైనాలో వస్తూన్న మార్పులు

1991వసం||లో సోవియట్ యూనియన్ లోకమ్యూనిస్టు ప్రభుత్వపతనం, సోవియట్ యూనియన్ విచ్చిత్తి, వీటి కారణంగా చైనా వంటి ఇతర కమ్యూనిస్టు దేశాల లోనూ కొన్నిమార్పులు వస్తు న్నాయి.

గత అక్టోబర్ నెలలో చైనా కమ్యూనిస్టుపార్టీ 14వ జాతీయ కాంగ్రెస్ మహాసభలు జరిగాయి. అప్పుడు 'సోషలిస్టు ఎకానమీ' ప్రాతిపదికగా సంస్కరణలు తీసుకురావాలన్న ఉద్దేశంతో రాజ్యాంగచ్ఛటంలో కొన్ని సవరణలు ప్రవేశ పెట్టారు. చైనాను ఇంతవరకు 'వెదురుతెర' దేశంగా వర్ణించేవారు. అంటే, విదేశ పెట్టు బడులనూ, వనరులనూ, సాంకేతిక పరిజ్ఞానాన్నీ అక్కడ అనుమతించేవారు కాదు. అయితే, ఇప్పుడు ఇతర దేశాలతో ఆర్థిక, సాంకేతిక సహకారాలను పెంపాందించు కోవాలని ఆ సమావేశం తీర్మానించింది. అంటే, చైనా బయట ప్రపంచంతో ఆర్థిక సంబంధాలకు తలుపులు తెరిచిందన్న మాట!

'బూజుపట్టిన' పాత విధానాలు దేశ ఆర్థిక పురోగతికి ఆటంకంగా ఉన్నట్టు ఆ సమావేశం అభిప్రాయం వెలిబుచ్చింది.

పార్టీ ప్రధాన కార్యదర్శి సమర్పించిన 2,600 మాటల నివేదికలో- మార్కెట్ శక్తులకు స్వేచ్ఛ నిచ్చినప్పుడల్లా ఆర్థిక రంగంలో శక్తివంతమైన, సత్వరమైన అధిక అభివృద్ధినిసాధించినట్టుపేర్కొన్నారు. "సంస్కరణ కూడా విప్లవమే. ఉత్పత్తి శక్తు లకు స్వేచ్ఛనివ్వడమే దాని లక్ష్యం" - అని నివేదిక తెలియజేసింది.

కాంగ్రెస్ తీసుకున్న నిర్ణయాన్ని 'రెండవ చైనా విప్లవం'గా హర్షించారు. 1949వ సం||లో మావోసేటుంగ్ నాయకత్వంలో కమ్యూనిస్టుపార్టీ అధికారంలోకి వచ్చింది. మావోకు కుడిభుజం వంటివాడైన డెంగ్ సియోపింగ్, మావో మరణానంతరం 1978వ సం|| నుంచి చైనాను ఆధునీకరణ చేయడానికి, ఆర్థికరంగ పునర్నిర్మాణానికి పూనుకున్నారు. 1987వ సం||లో జరిగిన 13వ జాతీయ కాంగ్రెస్ సమావేశానికి అధ్యక్షత వహించిన తరవాత ఆయన 'పోలిట్ బీరో'నుంచి వైదాలగారు. ఆయనకు ఇప్పుడు 88 సంవత్సరాలు. అయినప్పటికీ, ఆయన శాంతియుత విప్లవానికి కృషి చేస్తున్నారు. ఒక సంవత్సరం క్రితమే దేశాన్ని