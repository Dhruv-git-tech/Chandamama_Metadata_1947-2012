దానికి గోపాలుడు విచారంగా, “నేను మంచితనాన్నే తప్ప, దేవుడినెప్పుడూ నమ్మ లేదు. తీర్థయాత్రలవల్ల నాకు మనశ్శాంతి కలగదు,” అన్నాడు.

“దేవుడిని నమ్మకపోవడం వల్లనే, మీకు మనశ్శాంతి లేకుండా పోయింది. ఒక్కసారి నమ్మిచూడండి, ఎంతహాయిగా వుంటుందో మనసుకు!” అన్నది వాడి భార్య.

అయినా గోపాలుడు అంగీకరించక, “జీవమున్న మనిషికంటే, గుడిలో వున్న రాతిబొమ్మ గొప్పదని నేను నమ్మను. ఈ విషయంలో మాత్రం నన్ను వేధించకు,” అన్నాడు.

వాడి భార్య వెంటనే, “పోనీ, మనిషి రూపంలోని దేవుడినే నమ్మండి. శృంగ వరంలో ఆత్మానందుడనే మహానుభావుడు, తాను దేవుడి అవతారాన్నని చెప్పుకుంటూ ఎన్నో మహిమలు ప్రత్యక్ష నిదర్శనంగా చేసి చూపుతున్నాడట. మీ పెదనాన్నగారబ్బాయి గోవిందుడికి, ఆయనంటే గాఢభక్తి ఏర్పడిందట. ఆయనకూడా ఒకప్పుడు మీలాగే నాస్తికుడు కదా!” అన్నది.

ఆ మాటలతో గోపాలుడిలో చలనం కలిగింది. గోవిందుడిలో భక్తిభావం ప్రవేశ పెట్టగలిగాడంటే ఆ ఆత్మానందుడు నిజంగా అవతారపురుషుడే అయుండాలి! ఎందుకంటే, గోవిందుడు చిన్నప్పటినుంచి చెప్పలేనంత స్వార్థపరుడని పేరు. వాడు

ఇవ్వనివాళ్ళకు కోపం. నా అవసరంలేని వాళ్ళకు అసూయ, ద్వేషాలూ! ఇక మీదట కొంతకాలంపాటు నేనెవర్ణీ పట్టించుకో కుండా ఉండడం మంచిదనుకుంటాను,” అన్నాడు.

అందుకు వాడి భార్య నవ్వి, “తనను రక్తించినవాడినైనా సరే తేలు కుట్టకుండా వుండలేదు. రాయి మీదవిసిరిన వాడికి చెట్టు పండునివ్వకుండా వుండలేదు. ఇవి సహజగుణాలు! మీ సహజగుణాన్ని మాను కుని, మీరుసుఖపడలేరు. అయితే ప్రస్తుతం మీకు మనశ్శాంతి లేదు. కాబట్టి కొన్నాళ్ళ పాటు తీర్థయాత్రలు చేసి దైవదర్శనం కావించుకుని తరించి వద్దాం,” అన్నది.