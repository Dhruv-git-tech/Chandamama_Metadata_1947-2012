“మావాళ్లంతా కొలనుకు స్నానానికి వచ్చారు. నేను జలకాలాడే సరదాలో వాళ్ళు రమ్మనగానే తిరిగి పోలేదు. వాళ్లు ఇళ్ళకు వెళ్ళిపోయారు. నేను తప్పిపోయాను,” అని చెప్పింది బాతు దీనంగా.

అందుకు భరతమ్మ బాతును బుజ్జు గించి, “బాతమ్మా, బాతమ్మా! నీకు వచ్చిన భయమేం లేదు. మా పెరట్లో పెద్దకొలను ఉన్నది. ఆ కొలనులో నీ ఇష్టంవచ్చినట్టుగా జలకాలాడుకోవచ్చు. నీకు లేదెమ్మ సాయం వుంటుందిలే. నేను మా తాతగారింటికి పోయి తిరిగివచ్చాక నిన్ను మీ ఇంటికి దిగ బెట్టిస్తాను,” అంటూ కిటికీ ఊచలలోని తాళంచెవి తీసి, తలుపుతెరిచి, బాతమ్మను పెరట్లోవుండే కొలనులో ప్రవేశపెట్టింది.

తరువాత మళ్ళీ భరతమ్మ తలుపు తాళం వేసుకుని, తాళంచెవి కిటికీ ఊచలలో దాచుకుని, బస్తీలో తాతగారింటికని బయలుదేరింది.

ఇప్పటికే చాలా ఆలస్యమై పోయింది. అందుచేత భరతమ్మ ఈసారి గబగబ అడుగులు వేయసాగింది. తీరా నాలు గడుగులు వేసేసరికల్లా “భరతమ్మా! భరతమ్మా!” అంటూ మళ్ళీ ఒక ఆర్తనాదం చెవినిపడింది. అక్కడే ఆగి వెనకుక్క తిరిగి చూసింది భరతమ్మ.

ఒక చిన్నారి ఉడుత. అది మొహం చిన్న బుచ్చుకొని వున్నది. దానిని చూసి, “ఉడుతమ్మా, ఉడుతమ్మా! ఏం ఇలా వచ్చావు?” అని అడిగింది భరతమ్మ.