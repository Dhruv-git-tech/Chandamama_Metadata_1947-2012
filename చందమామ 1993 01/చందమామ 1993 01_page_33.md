మన సమకాలీన సాహిత్యం

ప్రత్యేకమైన ఇతివృత్తం అంటూ లేకుండానే నవల ఉంటుందా? ఉండవచ్చు. సుప్రసిద్ధ మలయాళ రచయిత వైక్కం మహమ్మద్ బషీర్ రచించిన ‘పాతుమ్మయూడె ఆడు’ అనే నవలను చదివినట్టయితే ఈ మాటను మీరూ అంగీకరిస్తారు.

రచయిత స్వయంగా చెబుతున్నట్టు నడుస్తుందీ నవల. అనేక సంవత్సరాలు అక్కడక్కడా సంచార జీవనం గడిపి, ఆఖరికి స్వగ్రామంలోనే స్థిరపడాలని ఇంటికి తిరిగివస్తాడు రచయిత. ఆనాటికే ఆయన చాలా నవలలు రచించి రచయితగా

వైక్కం మహమ్మద్ బషీర్ 'పాతుమ్మయూడె ఆడు'

ప్రసిద్ధుడయి ఉంటాడు.

అయితే వాళ్ళ ఇల్లు చిన్నది. ఇంటినిండా
మనుషులు. రచయిత తల్లీ, భార్యాపిల్లలతో
ఇద్దరన్నదమ్ములు; చెల్లెలు, ఆమె భర్త; పెళ్ళి
కావలసిన కడగొట్టు తమ్ముడు. వీళ్లకుతోడు
పిల్లలూ, ఎలుకలూ, కోళ్ళూ. వీటన్నిటితో ఇల్లు
పాద్దస్తమానం హడావుడిగా, గందరగోళంగా
ఉంటుంది. ఇవన్నీ చాలవన్నట్టు ఇంట్లో
ఎక్కడపడితే అక్కడ విచ్చలవిడిగా తిరుగుతూ
ఉంటుంది ఒక మేక!

ఒకనాడు ఆమేక తన పడకమీదికి లాఘవంగా
ఎక్కి, తాను రాసిన రెండు పుస్తకాలను ఆసక్తితో
నమలడం చూసి రచయిత ఆశ్చర్యపోతాడు.
అయినా, దానిని తరమకుండా అలాగే ఓర్పుగా
చూస్తూ ఉండిపోతాడు. అయితే, ఆ మేక అంతటితో తృప్తి చెందకుండా తాను
యాబైరూపాయలు పెట్టి కొన్న దుప్పటిని రుచి చూడడానికి పూనుకోవడం. చూస్తూ
ఊరుకోలేక పోతాడు!

ఈ నవల ఆద్యంతం ఈ మేక ప్రస్తావన వస్తుంది. అది అదే గ్రామంలో ఉంటున్న రచయిత సోదరి పాతుమ్మది. ఒక్కొక్కసారి అది చాలా విచిత్రమైన పరిస్థితులను