గోపాలు డాశ్చర్యపోయి, “నువ్విప్పుడు దైవ భక్తుడివయ్యావుకదా! నీకు రాగద్వేషాలుండ వనుకున్నాను. పాత పగలు గుర్తుపెట్టుకుని ప్రతీకారం తీర్చుకోవడం, నీకు తగునా?” అని అడిగాడు.

వెంటనే గోవిందుడు విసుగ్గా, “పాత పగల సంగతి అలావుంచు! ఈ ఊరికి మొన్నంటే మొన్న, మనూరి శంకరు డొచ్చాడు. వాడి కూతురు కీఁళ్ళ మంచి సంబంధం దారికింది. శంకరుడు మనూరి వాడని తెలిసి, వాళ్ళు వాడి కూతురు గురించి నన్నడిగారు. నిజం చెప్పాద్దూ— వాడికీ నాకూ ఏనాడూ ఏ గొడవాలేదు. కానీ ఒకసారి ఎవరో వాడి కూతుర్షి, నాకూతు

రితో పోల్చి పాగిడి దాని పెళ్ళి నా కూతురి పెళ్ళికంటే ముందవుతుందన్నారు. అంతే! అది నాకు గుర్తుండిపోయింది. నా కూతురి కింకా సంబంధాలు చూస్తున్నాను. ఒక్కటీ కుదరలేదు. అందుకని ఆ పెళ్ళి చెడ గొట్టేశాను. ఆత్మానందస్వామి దయవల్ల ఒక్క రోజు తర్వాత— అంటే నిన్న నా కూతురికి సంబంధం కుదిరింది. అందుకే ఈ రోజు ఇంత ఘనంగా పూజ చేశాను,” అన్నాడు.

ఇది విని గోపాలుడు నివ్వరపోయి, “తొందరపడి ఒక పెళ్ళి సంబంధం చెడ గొట్టినందుకు నీకు బాధగా లేదా?” అని అడిగాడు.

“బాధ నాకెందుకు? అంతా ఆస్వామి లీల. శంకరుడి కూతురుకా సంబంధం రాసిపెట్టి వుంటే, నా కూతురు పెళ్ళి ఇంకో రెండు రోజుల ముందరే కుదిరి వుండేది. అంతా శంకరుడి దురదృష్టం!” అన్నాడు గోవిందుడు.

“నీకు మాత్రమే మంచి చేస్తూ, ఇతరు లకు హాని చేసేవాడు దైవస్వరూపుడవు తాడా? నువ్వు పాగిడే, ఆ ఆత్మానంద స్వామిని శంకరుడు తిట్టడా?” అన్నాడు గోపాలుడు.

గోవిందుడు చిరునవ్వుతో, “ఎవరేమంటే నాకెందుకు? నేనూ, నా కుటుంబం పచ్చగా వుండాలి. నాకు మేలు జరిగినంతకాలం,