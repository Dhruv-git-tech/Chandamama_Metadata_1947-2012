న్నాడు రాజు. ఇరవైఏళ్ళు దాటని సింగన్నను చూసి, మంత్రి విస్మయం చెందాడు.

రాజు ప్రశ్నించిన మీదట సింగన్న, “ప్రభూ, నేను నగరంలోని అక్రమార్జనా పరులైన సంపన్నుల గృహాలే దోచాను. ఆ సొమ్మంతా నిరుపేదలకు పంచిపెట్టాను. నేనేనాడూ స్త్రీలను దోపిడి చెయ్యలేదు; అవమానించలేదు. నాకు ప్రాణాపాయం ఏర్పడిన పరిస్థితుల్లో కూడా, హత్యలకు పాల్పడ లేదు,” అన్నాడు నిర్చయంగా.

దొంగ మొహం చూస్తే, అసత్యాలు పలికే వాడిలా కనిపించలేదు రాజుకు. వాడి నీతి నియమాలు కూడా రాజును ముగ్ధుణ్ణి చేశాయి. అయినా, వాడు దొంగ! వాణ్ణి ఎలా శిక్షించకుండా వదలడం? అని రాజు

ఆలోచిస్తున్నంతలో మంత్రి ఆయనను సమీపించి, చిన్నగొంతుతో, “ప్రభూ, నగర మంతా గాలించి వస్తున్నాను. అర్ధరాజ్యం ఆశచూపినా, ముష్టివాళ్ళుకూడా ముందుకు రావడంలేదు. ఈ నేరస్థుడికి ఏ శిక్ష విధించినా, మనకు కలిగే లాభం ఏమీ లేదు. మీరు ఊఁ అనంది చాలు! మిగతా కథ నేను నడుపుతాను,” అన్నాడు.

ఇందుకు మహారాజు యవ్వన ప్రలో భంతో సరే అని తల ఊపాడు.

మంత్రి, దొంగను సమీపించి, గొంతు సవరించుకుని, “సింగన్నా, నువ్వు చేసిన దోపిడిలకు ఎలాగూ నీకు ఉరిశిక్ష పడుతుంది...” అంటూ ఇంకా ఏదో చెప్పబోతుండగా, దొంగ మధ్యలోనే అందుకుని,