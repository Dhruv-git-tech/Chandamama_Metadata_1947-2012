భవిస్తూ అక్కడే ఉండి పోతాను. ఇక ఈ అడవికి తిరిగి రానేరాను. ‘బస్తీభరతమ్మ’ అని అనిపించుకుంటే నాకు ఎంతో గౌరవం కూడాను,” అనుకుంది.

ఈ నిశ్చయంతో భరతమ్మ ఉదయానే భోజనంచేసుకుని, మంచి మంచి దుస్తు లతో ముస్తాబు చేసుకుంది. ప్రయాణానికి కావలసిన డబ్బు జాగర్త పరచుకుంది. ఇంటి తలుపులు తాళం వేసింది. తాళం చెవి కిటికీ ఊచలలో దాచింది. కాలినడకని బస్తీకి వెళదామని బయలుదేరింది.

తీరా బయలుదేరి రెండడుగులు వేసే సరికల్లా, “భరతమ్మా! భరతమ్మా!” అంటూ ఒక లేడిపిల్ల పరుగెత్తుకు వచ్చింది. అది

భయంతో వణికి పోతున్నది. వెనక్కుకు వెనక్కు తిరిగి చూస్తున్నది.

“ఏచమ్మా, లేడెమ్మా! ఇలావచ్చావు?” అని లేడిపిల్లను అడిగింది భరతమ్మ.

“ఏమిటేమిటి? మన అరణ్యంలో వేట కాండ్రుప్రవేశించారు. విల్లంబులుచేత పట్టు కొని కనబడ్డ జంతువునల్లా తరుముకు వస్తున్నారు. నన్ను కాస్త నీ ఇంట్లో తల దాచుకోనిస్తావా, భరతమ్మా!” అని బతి మాలుకుంది లేడిపిల్ల.

జాలిగుండె గల భరతమ్మ, దాచుకొన్న తాళంచెవి బయటకు తీసి, తలుపు తాళం తెరిచి, లేడిపిల్లను లోపల ప్రవేశపెట్టి, “అమ్మడూ! పెరట్లో సమస్తమైన కూరలూ వున్నాయి, ఫలజాతులున్నాయి. నీ ఇష్టం వచ్చినట్టు స్వేచ్ఛగా వుండు,” అని చెప్పి, మళ్లీ తలుపు తాళం వేసుకొని, తాళంచెవి కిటికీ ఊచలలో దాచుకుని, తాతగారింటికి బయల్దేరింది.

తీరా బయల్దేరి రెండడుగులు వేసేసరి కల్లా, “భరతమ్మా! భరతమ్మా!” అంటూ ఒక దీనాలాపం వినిపించింది.

మళ్ళీ ఎవరో ఆపదలో చిక్కుకొని వుంటారని అనుకుంది భరతమ్మ. అను కొన్నట్టుగానే, చూడగా, ఒక బాతు ఉరకలు వేసుకొంటూ రావటం కనిపించింది.

“ఏచమ్మా బాతమ్మా! ఇలావచ్చావు?” అని అడిగింది భరతమ్మ.