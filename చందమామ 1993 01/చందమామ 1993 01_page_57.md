చందమామ కబుర్లు

మేళాలో 'మహల్'

ఇటీవల కొత్త ఢిల్లీలో 'బెలూన్ మేళా' జరిగింది. ఈ సందర్భంగా జరిగిన పోటీలలో మనదేశం నుంచే కాకుండా, జర్మనీ, ఇంగ్లాండు దేశాలకు చెందిన దాదాపు పది బృందాలు పాల్గొన్నాయి. ఆరోజు పొద్దున దట్టంగా పట్టిన పొగమంచు కారణంగా అనుకున్న సమయానికి పోటీలు ప్రారంభంకాలేదు. అయితే, హాతాత్తుగా ఆకాశంలో ప్రత్యక్షమైన 'బెలూన్ తాజ్ మహల్' అక్కడి వారందరినీ అలరించింది. ఒక బెలూన్ పోటీ బౌత్సాహికుడు, బెలూన్ లతో తాజమహల్ చేసి ఎగరవేశాడు. ఆ సమయంలో అక్కడే ఉన్న మన ఉపరాష్ట్రపతి కె.ఆర్. నారాయణన దానిని చూసి, “మన తాజమహల్ అందాన్ని చూసిన ఒక వైస్రాయ్‌కి దానిని అలాగే ఇంగ్లాండుకు తరలించాలనే కోరిక వుండేది. ఆ మహానుభావుడు ఇప్పుడే గనక వుంటే ఈ 'మహల్'ను కూడా ఒక్కొక్క బెలూన్‌గా తన దేశానికి ఎగరవేసుకుపోవాలనుకునేవాడు!”, అనేసరికి అందరూ నవ్వేశారు!

బాణాసంచా కాల్చే 'యంత్రం'

దీపావళికి బాచాసంచా కాల్చడానికి ఉత్సాహపడని పిల్లలంటూ ఉండరు. అయితే, కొందరికి దగ్గరికి వెళ్ళి టపాకాయలు కాల్చాలంటే భయం. మరి కొందరిని పెద్దలు బెదిరిస్తూ ఉంటారు. అయితే, అటువంటి భయం ఏదీ లేకుండా టపాకాయలు కాల్చే రోజులు అట్టేదూరంలో లేవు. ఎందుకంటే తమిళ నాడు, ఈరోడులోని ఒక పాఠశాలలో పనిచేసే కె. ఆనందన్ అనే డ్రాయింగు మేష్టారు – బాణాసంచాను చేతిలో పట్టు కుని కాల్చేలా ఒక యంత్రాన్ని రూపాందించాడు. ఈయంత్రంగుండా విద్యుత్తు ప్రసరించినట్టయితే అందులో వుంచిన టపాకాయకు నిప్పంటుకుని 20 అడు గుల అవతల ఎగిరిపడి పేలుతుంది!