సహజగుణం

నొగపట్నంలో గోపాలుడనే వాడుండే వాడు. వాడిది చిన్నప్పటినుంచీ మంచి మనసు. తనచుట్టూ వున్న వారందరూ, తనంత సుఖంగా వున్నప్పుడే వాడు సంతో షంగా వుండగలడు. అందువల్ల పెరిగి పెద్దవుతున్నకొద్దీ వాడిలో ఉపకారగుణం ప్రబలింది. కొందరికి మాటసాయం చేసే వాడు. కొందరికి పనిసాయం చేసేవాడు. కొందరికి ధనసాయం చేసేవాడు.

ఇలా కొంతకాలం, జరిగేసరికి గోపాలుడి ఉపకార గుణానికి విలువ లేకుండా పోయింది. అడిగి అందరికీ సాయపడడం వల్ల, చాలామంది కష్టాల్లో వున్నప్పుడు వాడి వద్దకు వెళ్ళేవారుకాదు సరికదా, వాడొచ్చి అడగలేదని దెబ్బలాడేవారు.

అందరికీ అన్నివేళలా సాయపడడం, గోపాలుడు ఒక్కడివల్లా అయేపనికాదు! ఆ కారణంగా ఎవరికైనా సాయం చేయ

లేనంటే, “నిన్ను నమ్ముకుని అందర్నీ కాదన్నాను. ఎవర్నీ అడగలేదు. ఇప్పుడు నేనేమైపోవాలి?” అని నిలదీసేవారు.

ఇంతేకాక, కొందరు చాటుమాటుగా గోపాలుడి గురించి చెప్పుకుని నవ్వు కునేవారు. ఒక రోజున ఎవరో, “ఆ గోపాలుడికి కట్టుకుపోయేంత డబ్బుంది. అయినా, సాంతానికి వాడుకోడు. పేరు ప్రతిష్ఠలకోసం వాళ్ళకూ వీళ్ళకూ కొంచెం కొంచెంగా సాయం చేసినా, ఇచ్చే డబ్బు తక్కువ. డబ్బెక్కువైతే రెండు చేతులా దానాలు చేయాలి కానీ, ఇలా చిల్లర సాయాలుచేసి ఏమి లాభం?” అనుకోవడం గోపాలుడు విన్నాడు.

ఇది విన్న గోపాలుడి మనసు పాడు యింది. వాడు భార్యతో తనువిన్న మాటలు చెప్పి, “నా మంచితనాన్నెవరూ అర్థం చేసు కోవడంలేదు. ఇచ్చిన వాళ్ళకు తృప్తి లేదు.

“వసుంధర”