శివుడికి ప్రణామాలు చేశాడు. బ్రహ్మ, శివుడూ వారి వెంట వచ్చిన దేవతలూ, రామ లక్ష్మణులకు విజయం కలగాలని ఆశీర్వదించి, వెళ్ళిపోయారు.

బ్రహ్మ వెళ్ళిపోయే ముందు రాముడికి, పాతాళ లంకారాజ్యానికి మత్స్యవల్లభుణ్ణి అధిపతిగా చేయమని ఆదేశం ఇస్తూ, "రామా! సత్యసంధుడూ, ప్రజల సుఖమే తనదిగా భావించి రాజ్యమేలే వాడూ మొదట ఎన్ని కష్టాలు అనుభవించినా, చివరకు అతడికి విజయం తప్పదు. తిరుగులేని, ఈ ధర్మ సూత్రం నీ పట్ల నిజమయింది," అన్నాడు.

బ్రహ్మ చెప్పినదానికి రాముడు పరమానంద భరితుడై, హనుమంతుడికి, వెంటనే మత్స్యవల్లభుణ్ణి పిలిపించవల సిందిగా చెప్పాడు.

త్వరలోనే మత్స్యవల్లభుడు రాముడున్న చోటుకు వచ్చి నమస్కరించాడు. రాముడు అతడికి సంగతి చెప్పి ఆశీర్వదించి పాతాళ లంకావాసుల, ఆనంద కోలాహలాల మధ్య, మత్స్యవల్లభుణ్ణి, పాతాళలంక

పాలకుడుగా అభిషేకించి, పట్టాభిషేక్షుణ్ణి చేశాడు.

ఇవన్నీ పూర్తి అయిన తరవాత హను మంతుడు ఎంతో వినయంగా రాముడికి, తాను చంద్రసేనకు చేసిన వాగ్దానం గురించి చెప్పి, "రామా, ఆ చంద్రసేన సహాయం లేకపోయినట్టయితే, నేను మైరావణుడి ప్రాణాలున్న ప్రదేశం కనుక్కోవటం సాధ్యమయ్యేది కాదు. అప్పటి పరిస్థితుల్లో తప్పని సరి అయినకారణంగా, మైరావణసంహారం తరవాత నిన్ను, ఆమె దగ్గిరకు తీసుకువస్తానని వాగ్దానం చేశాను," అన్నాడు.

ఇది విని, రాముడు ఆశ్చర్యపోతున్న వాడిలా హనుమంతుడి కేసిచూసి, కొంచెం సేపు మౌనంగా ఆలోచించి, తల పంకిస్తూ, "అలాగా! సరే పద," అన్నాడు.

రాముడు ఇలా అనగానే హనుమంతుడు ఎంతో సంతోషపడి, చంద్రసేన ఉన్న మందిరానికి ముందుండి దారి తీశాడు. రాముడు చిరునవ్వు నవ్వుతూ అతణ్ణి అనుసరించాడు.