గుర్రాలను బండికి పూన్ని, పందినీ,
పిల్లల్నీ అందులో కూచోబెట్టి, బండీని ముస
లమ్మకొడుక్కు వప్పగించారు. వాడు బండి
తోలుకుంటూ ఇంటికి బయలుదేరాడు.

వేటకు పోయిన జమీందారు ఇంటికి తిరిగిరాగానే జమీందారు భార్య నవ్వుతూ, “అయ్యో, నవ్వలేక చచ్చాం! ఇక్కడికొక కావువాడు వచ్చి మన ఆడపందికి వంగి, వంగి దణ్ణాలు పెట్టసాగాడు. ఏమిట్రా అంటే ఆ పంది తన భార్యకు వేలువిడిచిన బంధువనీ, దానిని తన కొడుకు పెళ్ళికి పెత్తనంచెయ్యటానికీ, తోడుపెళ్ళికూతుళ్ళుగా పందిపిల్లల్నీ తనవెంట పంపమన్నాడు,” అన్నది.

“ఇంకేం? నువ్వు పంపావు, అవునా?” అన్నాడు జమీందారు.

“అవును. పందికి నా ఉన్నికోటు తొడిగి
పిల్లలతోసహా గుర్రబ్బండిలో ఎక్కించి మరీ
పంపాను,” అన్నది భార్య.

“వాడెక్కడ ఉంటాడు?” అని అడిగాడు జమీందారు.

“నాకేం తెలుసునండి?” అన్నది భార్య.

“మతిలేనిదానవు నువ్వు, వాడు కాడు!” అంటూ జమీందారు తన గుర్రం ఎక్కి బయలుదేరాడు. గుర్రపుడెక్కలచప్పడును బట్టి ముసలమ్మకొడుకు తనవెంట ఎవరో పడ్డట్టు పసికట్టాడు. బండిని దట్టమైన అరణ్యంలోకి తోలి, తాను బాటమీదికి

వచ్చి, తన టోపిని నేలమీద పెట్టి, దాని
పక్కనే కూచున్నాడు.

ఇంతలో జమీందారు అక్కడికి వచ్చి,
“ఏయ్, కుర్రవాడా? గుర్రబ్బండిమీద
పందినీ, పిల్లల్నీ ఎక్కించుకుని ఇటుగా
ఎవడన్నా పారిపోవటం నువ్వు చూశావా?”
అని ముసలమ్మ కొడుకును అడిగాడు.

“చూశాను దారా. వాడు వెళ్ళి చాలా సేపాయె!” అన్నాడు ముసలమ్మకొడుకు.

“వాణ్ణిపట్టుకోవాలి. ఎటుగా వెళ్లాడూ?”
అని అడిగాడు జమీందారు.

“వాణ్ణి మీరు పట్టుకోలేకేం? పోనీ, మీకీ ప్రాంతాల అడ్డదార్లు తెలుసా?” అన్నాడు ముసలమ్మకొడుకు.