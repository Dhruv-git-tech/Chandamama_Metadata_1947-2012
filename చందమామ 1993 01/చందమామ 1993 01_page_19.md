నుంచి కనిపించ లేదు!” అన్నది యువ రాణి.

“నీ వెంటవున్న పరిచారికలు ఎవరు?” అని అడిగాడు మహేంద్రనాథుడు.

“చాలామంది ఉన్నారు. చూడడానికి అందరూ ఒకే లాగా ఉంటారు. వాళ్ళ పేర్లు కూడా నాకు సరిగ్గా గుర్తులేదు!” అన్నది యువరాణి.

“వాళ్ళమీ నీతో చెప్పలేదా?” అని అడి గాడు మహేంద్రనాథుడు.

“అవసరానికి మించి ఒక్క ముక్క మాట్లాడరు. ఏదో కుట్రలాగా కనిపిస్తున్నది. ఆపద ముంచుకురాక ముందే ఇక్కడి నుంచి తప్పించుకోవాలి,” అని చెప్పి,

యువరాణి దూరంగా ఉన్న పరిచారిక దగ్గరికి వెళ్ళింది. అంతలో అక్కడికి మరొక పరిచారిక కూడా రావడంతో, ముగ్గురూ కలిసి మౌనంగా మాయాభవనం లోపలికి వెళ్ళారు.

యువరాణిని చూసిన ఉత్సాహంతో ఉప్పాంగిపోయాడు మహేంద్రనాథుడు. అదృష్టవశాత్తు యువరాణి క్షేమంగానే ఉన్నది. ఆమెను ఇక్కడికి తీసుకువచ్చిన వారెవ్వరు? తాను దూరం నుంచి చూసిన ఈ మాయాభవన యజమాని, ఆ పని చేసి ఉంటాడా? అతడు కాకపోతే మరెవ్వరు చేశారు? ఎందుకు ఆ పని చేశారు? యువరాణిని సురక్షితంగా రాజుగారికి అప్పగించడం ఎలాగా? అని ఆలోచిస్తూ కూర్చున్నాడు మహేంద్రనాథుడు.

“ఏమిటి బాగా అలిసి పోయినట్టు న్నావు?” అన్న ద్వారపాలకుడి కంఠస్వరం విని ఉలిక్కిపడి, వెంటనే తేరుకుని, “లేదు, మిత్రమా! నీ సలహా ప్రకారం కాస్త పెందలాడే ఇక్కడికి వచ్చి కూర్చున్నాను. అంతే! ఇంతకు ముందు ఎవరో కొందరు స్త్రీలు ఉద్యానవనంలో తిరగడం చూశాను,” అన్నాడు మహేంద్రనాథుడు, ఏమాత్రం ఆసక్తి లేనివాడిలాగా.

“స్త్రీలా? నువ్వు వాళ్ళను అంతకు ముందు చూశావా?” అని అడిగాడు ద్వార పాలకుడు.