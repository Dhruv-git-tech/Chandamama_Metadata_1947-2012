కోసం వెతికించాడు. కాని అతడి జాడ కని పించలేదు. ఇదీ ఒకరకంగా మేలే అను కుంటూ శివయ్యలో పలసంతోషించాడు.

ఇలా రేండేళ్ళు గడిచాయి. తనకు అన్ని పనుల్లోనూ పక్కన వుండి సాయపడే రామ చంద్రం దూరమవడం, కూతురు పెళ్ళికి ఒప్పుకోకపోవడం, శివయ్యకు పెద్ద దిగు లుగా పరిణమించి, క్రమంగా ఆయన ఆరోగ్యం కోల్పోసాగాడు.

ఇది గమనించిన శివయ్య భార్య, కూతు రుకు రకరకాలుగా నచ్చచెప్పి, ఎలాగైతేనేం పెళ్ళికి ఒప్పించింది. ఈ వార్త చెవిన పడగానే శివయ్య పరమానందం చెంది, మందాకినికి సంబంధాలు వెతకడం ప్రారం భించాడు.

ఇలాంటి సమయంలో, దూరగ్రామంలో వున్న ధర్మయ్య అనే కోటీశ్వరుడి కొడుకు సంబంధం వచ్చింది. శివయ్య, ఒక పెద్ద మనిషిని వెంటబెట్టుకుని, ధర్మయ్య వుండే గ్రామానికి వెళ్ళాడు. అయితే, ఆ సమయంలో ధర్మయ్య కొడుకు ఇంట్లో లేడు.

ధర్మయ్య, శివయ్యకు అన్ని మర్యాదలూ చేసి, “మా అబ్బాయికి కబురు చేస్తాను. నాకు వ్యవసాయంతో పాటు వ్యాపారం కూడా వున్న సంగతి, మీరు వినే వుంటారు. మావాడికి ఎప్పుడూ ఒకే వ్యాపారం ధ్యాసే!” అని కొత్తగా ఉద్యోగంలో పెట్టుకున్న గుమా స్తాను పిలిచాడు.

ఆ వచ్చిన వాణ్ణి చూసి శివయ్య ఆశ్చర్య పోయాడు. కారణం, అతను రామచంద్రం.