తానూ, డబ్బూ తీసుకుని తనదారిన తాను వెళ్ళిపోయాడు.

ఇది జరిగిన కొంతకాలానికి, దూరదేశం వెళ్ళిన ముసలమ్మకొడుకు తిరిగివచ్చాడు.

“ఒరే, నాయనా, నువ్వు వెళ్ళిన సమయంలో ఆ లోకం నుంచి ఒకడు వచ్చాడు. చచ్చిపోయిన నీఅన్నవిషయాలన్నీచెప్పాడు. ఇద్దరూ ఒకగదిలోనే ఉంటున్నారుట. మీ అన్నకివ్వమని ఒక బట్టలతానూ, డబ్బూ ఇచ్చి పంపించా,” అన్నది ముసలమ్మ తన రెండో కొడుకుతో.

“చాలా గొప్పపని చేశావు! నిన్ను అమా యకురాలిని చేసి ఎవడో దోపిడి చేశాడు. నీ వంటి అమాయకులు ప్రపంచంలో

ఇంకా ఎందరున్నారో చూసి, నా తెలివి తేటలు వాళ్ళ మీద చూపిస్తాను,” అంటూ ముసలమ్మ కొడుకు బయలుదేరాడు.

పోగాపోగా ఒక గ్రామం వచ్చింది. ఆ గ్రామం జమీందారు భవంతి పక్కన పున్న పశువులశాల ముందు ఒక ఆడపందీ, దాని పిల్లలూ మేత తింటున్నాయి. ముసలమ్మ కొడుకు ఆడపంది ముందు మోకరించి నేలకు వంగి సమస్కారం చేశాడు.

ఇదంతా భవంతి కిటికీనుంచి చూస్తున్న జమీందారు భార్య, తన దాసీని పిలిచి, “వాడు ఎందుకట్లా సమస్కారం చేస్తున్నాడో విచారించి రావే!” అని పంపింది.

దాసీది వచ్చి ముసలమ్మకొడుకుతో, “మా పందిముందు సాప్టాంగ పడుతున్నావేం?” అని అడిగింది.

“చల్లనితల్లీ, ఈ పంది నా భార్యకు వేలువిడిచిన బంధువు. రేపు నా కొడుకు పెళ్ళి. పెళ్ళిపెత్తనం చెయ్యడానికి పందినీ, తోడుపెళ్ళికూతుళ్ళుగా పందిపిల్లల్నీ పంపు తారేమో కాస్త అమ్మగారి నడిగివస్తావా?” అన్నాడు ముసలమ్మ కొడుకు.

దాసీ చెప్పిన మాటలు విని జమీందారు భార్య, “పెళ్ళికి పందుల్ని పిలుచుకుపో వచ్చాడా? ఎంత వెర్రివాడూ! సరేకానీ, వాణ్ణి చూసే నవ్వుతారు, మనకేం? ఆ పందికి నా ఉన్నికోటును తొడిగి, పిల్లలతో సహా గుర్ర బ్బండిలో పంపించు!” అన్నది నవ్వుతూ.