మరొకరికి చాకిరీ చేయనపసరం లేదు. నీ చాకిరీ నువు చేసుకోవచ్చు.'' అన్న దామె తన భర్తతో. టోంగ్ ఆమె పాదాల ముందు సాప్టాంగపడబోయాడు, కాని ఆమె అతణ్ణ వారించింది.

అది మొదలు అతని దశ బాగా ఎత్తు కున్నది. అతను ఏం చేసినా కలిసి వచ్చింది. అతని కింద పని చేసేవాళ్ళు అతని పట్ల ఎంతో ప్రేమాభిమానాలు చూపేవారు.

ఇలా ఉండగా అ ఇంట్లో మగ్గం అడటం మానేసింది. టోంగ్ భార్య గర్భవతి. ఆమె సకాలంలో పండువంటి కొడుకును కన్నది. వాణ్ణి చూడవచ్చిన వారంతా, ''వీడు మామూలు పిల్లవాడు కాడు! వరాస పుట్టిన వాడు! నూరేళ్ళు బతుకుతాడు!'' అన్నారు.

ఆ యేడు చలికాలం ప్రారంభ మవుతూండగా ఒక రాత్రి అంతా భార్యాభర్తలు పిల్లవాణ్ణి గురించీ, భవిష్యత్తు గురించీ ఎడ తెగకుండా మాట్లాడుకున్నారు. ఆమె ముఖం చూస్తుంటే అతనికి, ఎప్పటికన్నా ఎక్కువ అందంగా ఉన్నట్టు కనిపించింది.

తెల్లవారబోతూండగా ఆమె చప్పున లేచి, అతని చెయ్యి పట్టుకుని పిల్లవాడి ఉయ్యాల తొల్చె దగ్గిరికి తీసుకుపోయింది. ఎందుకో టోంగ్ ఆమెను చూసి కొద్దిగా బెదిరాడు, ఆమెను మొదటిసారి చూసినప్పుడు బెదిరి నట్టే. అతను కళ్ళు మూసుకుని, అప్రయత్నంగా ఆమె ముందు మోకరించాడు. అతను తల ఎత్తి ఆమె ముఖం కేసి చూసేసరికి ఆమె అవతారం పూర్తిగా మారిపోయింది. ఆమె ఇప్పుడు మామూలు స్త్రీల కన్న చాలా ఎత్తుగా ఉన్నది. ఆమె శరీరంలో నుంచి కాంతులు వెలువడుతున్నాయి.

''నేనిక నిన్ను విడిచి వెళ్ళిపోవాలి. నేను మానవస్త్రని కాను. నీ కోసం మానవ స్త్రని అయాను. నా జ్ఞాపక చిహ్నంగా నీకు మన కొడుకు ఉంటాడు. నీ పితృభక్తి మెచ్చి స్వర్గాధిపతి నన్ను నీ వద్దకు పంపాడు. నే నాయన దగ్గిరికి తిరిగి వెళ్ళాలి. నేను చీ-నియు అనే అప్పరసను,'' అన్న దామె. క్రమంగా ఆమె శరీరకాంతులు తరిగి పోయాయి. ఆమె కనిపించకుండా పోయింది.