ఏర్పాటు చేసి, అవి చేరవలసిన రేవులకు చేరకుండా చూసి, ఆ నౌకలు సముద్రంలో ముణిగిపోయినట్టు వార్తలు తెప్పించాడు. బాకీ దార్లందరూ శంకర్‌ను చుట్టి ముట్టి తమ బాకీలు వసూలు చేశారు. శంకర్‌దివాలా తీశాడు. ఈ విధంగా శ్రీకాంత్‌ శంకర్‌పై పగ తీర్చుకున్నాడు.

రమాకాంతుడు సైనికాధికారిగా ఉండి అంత ధనం ఎలా సంపాదించాడన్నది శ్రీకాంత్‌ అరాతీయగలిగాడు. రమాకాంత్‌ తన పై అధికారి సొత్తు కాబేసి, అతన్ని ఎవరి చేతనో చంపించాడని తెలుసుకుని, ఆ సంగతి బయటపెట్టాడు. రమాకాంతుణ్ణి విచారణ చేశారు. నిజం బయటపడింది. అవమానం భరించలేక రమాకాంత్‌ ఆత్మ హత్య చేసుకున్నాడు.

న్యాయమూర్తికి మొదటి భార్యవల్ల ఒక కుమార్తె ఉండేది. న్యాయమూర్తికి ఆమె అంటే చాలా ప్రేమ. న్యాయమూర్తి రెండో భార్య శ్రీకాంత్‌ విషమని ఇచ్చిన దాన్ని తన సవతి కుమార్తె మీద ప్రయోగించింది.

ఆ పిల్లను చనిపోయినట్టు నటించమని శ్రీకాంత్‌ ముందుగానే హెచ్చరించాడు. తన కుమార్తె నిజంగానే చనిపోయిందనుకుని న్యాయమూర్తి ఆమెను శవపేటికలో పెట్టి సమాధి చేయించాడు. తరవాత శ్రీకాంత్‌ ఆమెను సమాధి నుంచి తీయించి, ఆమె ప్రేమించిన యువకుడికిచ్చి పెళ్ళిచేశాడు.

తన రెండో భార్య చేసిన విషప్రయోగం వల్ల తన కుమార్తె పోయినట్టు న్యాయమూర్తికి తెలియ వచ్చింది. న్యాయమూర్తి ఆమెను దుర్భాషలాడాడు. తనగుట్టు బయట పడిందని ఆమె ఆత్మహత్య చేసుకున్నది.

తరవాత ఒకసారి న్యాయమూర్తి తన తండ్రి వెంట శ్రీకాంతుణ్ణి చూసి ఆశ్చర్య పోయాడు. శ్రీకాంత్‌ తాను ఎవరైనది బయటపెట్టాడు. అతని కథ అంతా విన్నాక న్యాయమూర్తికి మతిచెడి, పిచ్చి వాడై పోయాడు. న్యాయమూర్తి తండ్రిని శ్రీకాంత్‌ తన తండ్రిలాగే చూసుకుంటూ, శత్రువుల మీద పగ తీర్చుకున్న సంతృప్తితో సుఖంగా జీవించాడు.