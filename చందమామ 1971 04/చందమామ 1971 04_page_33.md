"నాకసలు పని చేసినట్టే లేదు. ఎడ్లను బీడులో పదిలేసి, హాయిగా చెట్లకింద పడుకుని నిద్రపోయాను. అస్తమయం వేళకు ఆవే నా దగ్గిరికి వచ్చేశాయి. వాటి మువ్వల చప్పుడుకు నిద్రలేచి, వాటిని తోలుకుని హాయిగా ఇంటికి వచ్చేశాను," అన్నాడు కన్నడు.

"నా పనీ అంతే అయింది. చిటికెలో నాలుగు కడవలు తోడేసి తోటంతా తడిపేసి, ఇక చేసిందుకు పనంటూ లేక, హాయిగా మంచంమీద పడుకుని నిద్రపోయాను," అన్నాడు చిన్నడు.

"బాగుంది. రేపు సరదాగా నువు ఎడ్లను మేపుకురా, నేను తోటకు నీరు పెడతాను," అన్నాడు కన్నడు.

చిన్నడు సంతోషంగా ఒప్పుకుంటూ, "నేనూ. అదే అందామనుకుంటున్నాను," అన్నాడు.

"నీకు మంచం మీదే పడుకోవాలని ఉంటే మంచం పట్టుకుని మరీ వెళ్ళు, ఒరే!" అన్నాడు కన్నడు చిన్నడితో.

మర్నాడు ఇద్దరూ పనులు మార్చుకుని, సాయంకాలం వేళకు ఒకరి మోసం ఒకరు గ్రహించారు.

అయితే, కన్నడు తోటకు నీరు పోస్తూ ఒక చిత్రం గమనించాడు. ఒక మా? డి చెట్టు మొదట్లో ఎన్ని కడవలు నీరు పోసినా ఇంకిపోతూ వచ్చింది. దాని రహస్య మేమిటో అరాత్రి ఆరాఠీయాలని కన్నడు నిశ్చయించుకున్నాడు.