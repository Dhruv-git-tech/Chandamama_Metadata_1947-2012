ఒకరినిమించి ఒకరు

ఒక దేశంలో దొంగతనాలు జాస్తి అయాయి.
అందుచేత ఆ దేశపురాజు పట్టుబడిన ప్రతి
దొంగకూ ఉరిశిక్ష వెయ్యసాగాడు. పరసగా
అనేక మంది దొంగలు ఉరిపడ్డాక దొంగ
తనాలు చాలా తగ్గిపోయాయి.

అ దేశంలోనే ఒక ఊళ్ళో కన్నడూ,
చిన్నడూ అని ఇద్దరు దొంగలుండే వాళ్ళు.
వాళ్ళు కూడబలుక్కుని, "ఇక దొంగ
తనాలు అచ్చిరావు. మనం మరోపృతి
ఏ దన్నా చూసుకుందాం. చేసుకోదలిస్తే
లోకంలో అనేక వృత్తులున్నాయి," అని
తీర్మానించు కున్నారు.

వాళ్ళు ఆ మరసటి రోజునే తమ పక్క
గ్రామానికి వెళ్ళి, ఆ వూరి పెద్దరైతు దగ్గిర
పనికి కుదిరారు.

రోజూ ఎడ్లను బీడు మీదికి తోలుకుపోయి
మేపుకు వచ్చేపనికి కన్నడు కుదిరాడు.
తోటకు రోజూ నీళ్ళు తోడిపోసే పని చిన్నడు

ఒప్పుకున్నాడు. ఎవరు ఏ పని చేసినా
యజమానికి ఒకటే.

మొదటి రోజు ఉదయం కన్నడు ఎడ్లను
బీడు మీదికి తోలుకుపోయాడు. ఎడ్లు వాణ్ణి
నానా తిప్పలూ పెట్టాయి. వాటిలో అవి
కుమ్ములాడు కున్నాయి; అందకుండా
పరుగులు తీశాయి; వాళ్ళ పాలాల్లోనూ,
వీళ్ళ పాలాల్లోనూ పడ్డాయి. వాటిని
అదుపులో ఉంచటం కన్నడికి చాలా కష్టమై
పోయింది.

ఈ లోపల చిన్నడు నీరు చేది తోటకు
పోయసాగాడు. ఎంత నీరు తోడినా చెట్లకు
చాలలేదు. సగం తోట తడిసేసరికే చిన్నడి
చేతులు పడిపోయాయి, నడుము విరిగి
పోయింది. ఆ పని పూర్తి అయేసరికి
సాయంకాలమయింది.

ఆ రాత్రి కన్నడూ, చిన్నడూ ఒకరి పనిని
గురించి మరొకరు విచారించారు.