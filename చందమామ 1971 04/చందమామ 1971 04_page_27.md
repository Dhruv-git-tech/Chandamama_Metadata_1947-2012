కూడా ఆమె అందం చూసి నివ్వెరపో
తూండేవారు.

అందరూ తన అందాన్ని పొగుడుతుంటే
మృదులకు బాగా అతిశయం ఎక్కిపోయింది.
ఆ కారణం చేత ఆమె కంటికి ఎంతటి
వాళ్ళు ఆనేవాళ్ళు కారు. తల్లిదండ్రులు
తన కోసం చూసిన సంబంధాలన్నింటినీ
ఆమె నిరాకరించింది. మొదట ఆమె అందం
ఎలా ప్రసిద్ది కెక్కిందో, ఇప్పుడు ఆమె అతి
శయం అంత ప్రసిద్ది కెక్కింది. ఆమెకు
సంబంధాలు రావటం మానేశాయి. ఆమెను
గురించి అందరూ హాస్యాలాడసాగారు.

అందుచేత ఆమె తన ఇల్లు దాటి బయ
టిక వెళ్ళటం కూడా మానేసింది.

గొప్ప కుటుంబంలో పుట్టి, ఎంతో అందం
ఉండి తమ కుమార్తెకు పెళ్ళి కాకపోవటం
మృదుల తల్లిదండ్రులకు తీరని విచారమై
పోయింది. ఒక రోజు ఆమె తల్లి, "ఇక
నిన్ను చేసుకుంటామని ఎవరూ రారు
కాబోలు!" అన్నది మృదులతో.

"ఎవరూ రాక పోతే మృత్యుదేవత
అయినా నా కోసం రాదా?" అన్నది
మృదుల చిరాకుగా.

ఆ రాత్రి మృదుల నిద్రపట్టక మంచం
మీద పొర్లాడుతూ ఉండగా ఎవరో ఆమె
భుజం మీద చెయ్యి వేసి, "మృదులా,
నిన్ను పెళ్ళాడటానికి వచ్చాను," అన్నారు.

మృదుల ఉలిక్కిపడి కళ్ళు తెరిచి
చూస్తే తెల్లగా ఉన్న అందమైన యువకుడు
కనిపించాడు.

మొదట ఆమె ఆశ్చర్యపోయింది. ఆ
యువకుడు ఎవరు? లోపలికి ఎలా
వచ్చాడు? ఆతనికి తన పేరు ఎలా తెలి
సింది? ఒక వేళ అతను మృత్యుదేవతే
నేమో నన్న అనుమానం మనస్సులో
మెదలగానే ఆమెకు గుండెదడ పట్టుకుని,
ఒళ్ళంతా భయంతో చెమట పట్టింది. ఆ
భయంతో ఆమె ఆ యువకుణ్ణి, "నువు
ఎవరు?" అని కూడా అడగలేక పోయింది.

ఆ యువకుడు మాత్రం కొంత సేపు
సరదాగా కబుర్లు చెప్పి, మళ్ళీ కనిపిస్తా

చంద్రమామ