"అలా దొంగతనాలు అంటగట్టితే మర్యా దగా ఉండదు. ఇది మా దగ్గిరే పుట్టి పెరిగిన గుర్రం," అన్నాడా మనిషి.

తండ్రి కొడుకులు న్యాయాధికారి దగ్గిరికి వెళ్ళి ఆ మనిషి మీద ఫిర్యాదు చేశారు. న్యాయాధికారి పిలిపిస్తే ఆ మనిషి తన చెంట మరొక మనిషిని తెచ్చాడు.

ఇద్దరూ న్యాయాధికారి దగ్గిర్ర చెప్పారు: ఆ గుర్రం వాళ్ళ కళ్ళ ఎదటనే పుట్టింది; అది ఇన్నేళ్ళూ తమ దగ్గిరే పెరిగింది.

తండ్రి కొడుకుల తరఫున ఎలాంటి సాక్ష్యం లేదు.

"మీరు అబద్ధాలు చెప్పి ఇతరుల గుర్రాన్ని కాజెయ్య జూసిసందుకు ఉరిశిక్ష విధిస్తున్నాను," అన్నాడు న్యాయాధికారి.

వాళ్ళను ఊరిబయట ఉరితీయడానికి భటులు తీసుకుపోయారు. ఉరికి సన్నాహాలు జరుగుతున్నాయి.

"అ గుర్రం పుట్టినప్పుడే దైవజ్ఞుడు చెప్పాడు, ఇద్దరికి ప్రాణగండం ఉన్నదని!" అన్నాడు తండ్రి.

"అయన గుర్రం తలలో పెట్టి కుట్టించిన యంత్రం కూడా ఎందుకూ పనికిరాలేదు!" అన్నాడు కొడుకు.

"అవునన్నట్టు! ఆ యంత్రం ఇంకా దాని చర్మం కింద ఉండే ఉంటుంది!" అన్నాడు తండ్రి.

తన సమక్షంలో ఉరిశిక్ష అమలుజరపటా నికి న్యాయాధికారి స్వయంగా వచ్చాడు.

"అయ్యా. న్యాయాధికారిగారూ! ఆ గుర్రం ముఖం మీది చర్మం చిల్చి చూడండి. లోపల యంత్రం వేసిన రాగిరేకు ఉంటుంది. లేని పక్షంలో మమ్మల్ని ఉరి తీయండి," అన్నాడు తండ్రి.

కత్తి తెచ్చి గుర్రం ముఖం మీది చర్మం కోశారు. లోపల రాగిరేకు ఉన్నది.

న్యాయాధికారి తండ్రి కొడుకులకు ఆ గుర్రాన్ని ఇప్పించి, అది తమది అని చెప్పిన ఇద్దరినీ అప్పుడే ఉరి తీయంచాడు.

దైవజ్ఞుడు చెప్పినది నిజం కావటమే గాక ఆయన పెట్టిన రక్త కూడా ఆ తండ్రి కొడుకులను కాపాడింది.