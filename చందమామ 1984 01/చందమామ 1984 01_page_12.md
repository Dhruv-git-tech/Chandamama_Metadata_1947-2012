అంతలో పద్మపాదుడు ఎక్కి వున్న పిశాచగార్డభం క్రమంగా కిందకు దిగి ఎత్తయిన ప్రాకారం గల పద్మపాదుడి యింటిముందు ఆగింది. భల్లూకకేతుడు కూడా కిందికి దిగాడు. ప్రాకార ద్వారానికి గల పెద్ద యినప తలుపులముందు, యిద్దరు నీగ్గే బానిసలు పహారా తిరుగుతున్నారు. వారు పద్మపాదుణ్ణి చూస్తూనే, తమ చేతుల్లో గల శూలాలను పైకి ఎత్తి, "జై, పద్మపాదా!" అంటూ జయజయ ధ్యానాలు చేశారు.

పద్మపాదుడు గార్డభం మీంచి దిగి ముందు దారి తీశాడు. పింగళుడు కూడా, భల్లూకకేతుడి భుజాల మీంచి కిందకు దూకి అతణ్ణి అనుసరించాడు. అందరూ

భవనం ముందుగల చిత్రవిచిత్రమైన చెట్లలోంచి నడుస్తూ, భవనాన్ని సమీపించే సరికి, మెట్లవద్ద తెల్లని బారెడు గడ్డంతో వున్న ఒక వృద్ధుడు ఎదురయ్యాడు. పద్మపాదుడు అతణ్ణి చూస్తూనే భక్తితో వంగి ప్రణామం చేసి, వెనుదిరిగి పింగళుడితో, "వీరే మా తండ్రి గురువులు!" అన్నాడు.

పింగళుడు కూడా అయనకు సమస్కరించాడు.

వృద్ధుడు అందరూ సమీపించేవరకూ అగి, తరవాత పింగళుడి కేసి వేలు చూపుతూ, "పద్మపాదా! యీ యువకు డెవరు?" అంటూ అగి, "అవంతి నగరపు బాలరి కాదు గదా?" అన్నాడు.