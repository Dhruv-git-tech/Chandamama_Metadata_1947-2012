చూసి నవ్వేవాళ్ళ కోసం, నువ్వు శ్రమ పడాలనుకుంటున్నావన్న మాట! మరి, నిది దీనస్థితి కాక మరేమిటి?'' అన్నాడు మరుగుజ్జు.

'' అయితే, నిన్ను చూసి ఎవరైనా నవ్వితే, నీకు బాధగా వుండదా ?'' అని ఆడిగాడు సొమయ్య.

'' మొహమాటపడకుండా ఒక సంగతి చెప్పు! నా ఆకారం చూసి చాలామంది నవ్వుతారు. వాళ్ళతోపాటు నువ్వు నవ్వు తావా లేదా ?'' అన్నాడు మరుగుజ్జు.

సొమయ్య అమాట నిజమేనని ఒప్పుకున్నాడు. '' అలాగే, నీ ఆకారం చూసి నవ్వేవాళ్ళతో, నేనూ నవ్వుతాను. అవునా ?'' అన్నాడు మరుగుజ్జు.

'' అంతేగదా మరి! నీ ఆకారం చూసి నాకూ, నా ఆకారం చూసి నీకూ నవ్వు రావడం సహజం,'' అన్నాడు సొమయ్య.

'' అదీ సంగతి! ఇప్పుడు మన సమ స్యాల పరిష్కారానికి ఎంత సులువైన మార్గం వున్నదో చెబుతా విను. ఎవరైనా

నిన్ను చూసి నవ్వారనుకో, అప్పుడు నువ్వే నేననుకో. నన్ను చూసి ఎవరైనా నవ్వి నప్పుడు, నేనే నువ్వనుకుంటాను. ఇంక బాధేముంది ?'' అన్నాడు మరుగుజ్జు నవ్వుతూ.

మరుగుజ్జు మాటల్లో ఎంతో నిజం వున్న దనిపించింది, సొమయ్యకు. ఆరోగ్యం బావున్నప్పుడు ఎవరో చూసి నవ్వారని మన శరీరాన్ని బాధ పెట్టుకోవడం ఎందుకు ? ఆహార పానీయాలపట్ల వున్న ఇష్టాన్ని చంపుకోవడం ఎందుకు ?

సొమయ్య, మరుగుజ్జుకు నమస్కరించి, ''నీకు అతిథ్యం యివ్వడం, నాకు మేలే అయింది. నువ్వు మహాజ్ఞానిలా హితబోధ చేశావు. ఇంక నాకు ఏ సమ స్యలూ లేవు,'' అన్నాడు.

ఆ తర్వాత సొమయ్య లావు తగ్గలేదు కానీ, అతణ్ణి చూసి నవ్వే జనం శ్రమంగా తగ్గిపోయారు. ఎదటివాడికి బాధ కలిగించలేనప్పుడు, అలా నవ్వడం ఎవరికీ యిష్టం వుండదు.