## చెవిటితనమే నయం!

ఒక ఊళ్ళో పుట్టుచెవిటివాడైన పావుకారొకడుండేవాడు. అయన చదవడం, రాయడం నేర్పుకున్నాడు. పడ్డీవ్యాపారం చేసి చాలా ఆస్తిపాస్తులు గడించాడు.

అ ఊరుకు ఒకసారి సన్యాసి ఒకడు వచ్చాడు. అతడు చిట్కా వైద్యంలో మహామటికుడు. ఎందరికో దీర్ఘకాలంగా వున్న వ్యాధులను భస్మాలతో, రసాయనాలతో నయం చేశాడు. పావుకారుకు యీ సంగతి తెలిసి, తన చెవిటితనానికి వైద్యం చేయించుకోవాలనిపించింది. అయన సన్యాసి దగ్గిరకు వెళ్ళి, తన పరిస్థితి కాయితం మీద రాసి చెప్పుకున్నాడు.

“ చెవిటితనంప్ల, నీకొచ్చిన నష్టం ఏమిలేదు. పడ్డీవ్యాపారంలో బాగానే సంపాయిస్తున్నావు గదా? దాని సంగతి మరిచిపో,” అని సన్యాసి సలహా యిచ్చాడు.

షావుకారు అందుకు ఒప్పుకోలేదు. తన దగ్గిరకు డబ్బు కోసం వచ్చేవాళ్ళు కొందరు కోపంగా ఏదో మాట్లాడతారని, మరికొందరు తనకేసి ఆయిష్టంగా చూస్తారని పావుకారు సన్యాసికి చెప్పి, “అయ్యా, వాళ్ళనేదేమిటో, వినాలని వున్నది,” అన్నాడు.

చిట్కా సన్యాసి అయనకు ఏదో ద్రావకం యిస్తూ, “ఇది వనమూలికలతో చేసిన కర్ణామృతం. దీనిని వాడితే, ఒక్క నెలరోజులపాటు, నీకు వినే శక్తి వస్తుంది. ఈ లోపల దీనికి విరుగుడు కావాలంటే మాత్రం యివ్వలేను,” అన్నాడు.

షావుకారు అనాటి సాయంకాలమే సన్యాసి దగ్గిరకు తిరిగి వచ్చి, “మీ కర్ణామృతం అమోఘంగా పనిచేసింది. కాని, నా దగ్గిరకు పడ్డీడబ్బు కోసం వచ్చేవాళ్ళు, నేనింకా చెవిటివాడినే అనుకుంటున్నారు. వాళ్ళనే మాటలు భరించలేను. చెవిటితనమే నయం! మందు ప్రభావం నెలరోజులన్నారు గదా? ఈ నెలా తమ సన్నిధిలోనే కాలం గడపనివ్వంది,” అని దీనంగా వేడుకున్నాడు.

సన్యాసి చిన్నగా నవ్వి, షావుకారును నెలరోజులపాటు తన దగ్గిర వుండనిచ్చాడు.

—ఎం. డి. సౌజన్య