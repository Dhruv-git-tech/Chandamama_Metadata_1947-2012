నాలుగు రోజులుగా అది పాల వాసన కూడా చూడలేదు. సామ్మసిల్లి గోడవారగా ముడుచుకు పడుకున్నది. భార్య వచ్చే సమయానికి, అది కళ్ళు తేలవేసి నిగడ దీసుకుపొయింది. అటు భార్య భయంతో ఏమి పాలుపోని ఇంటి యజమాని దాన్ని గోనెలో వేసి, అటక మీద దాచేశాడు.

అతడి భార్య ఇంటికి వస్తూనే, ''నా కన్నతల్లి, నా ముత్యాలపిల్లి—ఏదీ?'' అంటూ ఇల్లంతా వెతకసాగింది.

పిల్లి చచ్చిపోయిందని చెబితే, భార్య అన్నంత పని చేస్తుందని ఎరిగిన ఇంటి యజమాని అవిడతో, ''నువ్వు వెళ్ళిన రోజు రాత్రే, అదినీ కోసం బెంగ పెట్టు

కుని ఎటో వెళ్ళిపోయింది. నువ్వు వచ్చావు గదా, అదీ వస్తుందిలే !'' అని సర్ది చెప్ప చూశాడు.

కాని, అమె పెద్ద గౌడవచేసి, భోజనం చెయ్యకుండా ఏడుస్తూ పడుకున్నది. అమెకు కొంచెం కునుకు పట్టిందని తెలియగానే, ఇంటాయన లేచి పిల్లిని పూడ్చి పెట్టేందుకు పెరట్లో గుంట తవ్వుతున్నాడు!

భూపతి సాయంతో త్వరలోనే గుంట తవ్వడం పూర్తయింది. ఇంటి యజమాని అతడికింకేదో చెప్పబోతున్నంతలో, అతడి భార్య తలుపు తీసుకుని వస్తూ, భర్తను, ''ఇంత చికట్లో పెరట్లో ఏం చేస్తున్నావు?'' అంటూ కోపంగా ప్రశ్నించింది.

భార్యను చూస్తూనే ఇంటి యజమాని గాభరా పడిపోతూ, గోనెను గుంటలోకి తోసి, భూపతితో, ''నే వెళ్ళుతున్నాను. బాబ్బాబు, నువ్వు కాస్త గుంట పూడ్చి మరి వెళ్ళు.'' అంటూ భార్యకు ఎదురు వెళ్ళాడు.

అ భార్యా, భర్తలు ఇంట్లోకి పొగానే భూపతి గుంట మీద యింత మస్సు కప్పి. వీధి వాకలిగుండా బయటికి వచ్చి, గబ గబా ఇంటికేసి నడవసాగాడు. దారిలో అతడికి గస్తీ తిరుగుతున్న యిద్దరు రక్కక భటులు తారసపడ్డారు.