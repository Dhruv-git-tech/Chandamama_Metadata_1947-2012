సూక్ష్మగ్రాహి

పురందర నగరంలో వుండే చంద్రనాగుడు తూర్పు సముద్రంలోని దీవులతో ఒడ వర్తకం చేస్తూండేవాడు. అతడికి వర్తకపు సరుకుల ఎగుమతీ, దిగుమతీ పనుల్లో సాయపడేందుకు సమర్థుడైన మనిషి అవసరం కనబడింది. ఈ సంగతి తెలి సిన తోటివర్తకుడొకడు, చంద్రనాగుది దగ్గిరకు విశాఖుడు, అనందుడు ఆనే యిద్దరు యువకులను పంపుతూ, నచ్చిన వారిని పనిలో పెట్టుకోవలసిందిగా తెలియ బరిచాడు.

చంద్రనాగుడు ఆ యిద్దరిలో ముందుగా అనందుణ్ణి, ఒడరేవు వద్దవున్న తన గోదాముకు తీసుకుపొయాడు. అక్కడ చాలా చెక్కపెట్టెలు చెల్లి చెదురుగా పడివున్నవి.

ఆనందుడికి ఆ పెట్టెలను చూపించి, చంద్రనాగుడు, ''ఈ పెట్టెలనిండా వెండీ, యితర లోహాలతో చేసిన వస్తువులున్నవి. వీటిని నేను చంద్రపురం వర్తకుడి వద్ద కొన్నాను. త్వరలో ఒడల మీద తూర్పు దీవులకు పంపవలసివుంది. ప్రస్తుతానికి వీటిని మన గోదాములో సర్దిపెట్టించు,'' అన్నాడు.

తరవాత ఆయన కొంచెం దూరంగా వున్న నలుగురు మనుషులను పిలిచి, అనందుడితో, ''వీళ్ళు చంద్రపురం వర్తకుడి మనుషులు. వీళ్ళే యీ పెట్టెలను యిక్కడికి తెచ్చారు. గోదాములో మన మనిషి వున్నాడు. వీళ్ళు పెట్టెలను అక్కడకు తెస్తారు. మన మనిషి వాటిని ఒక క్రమపద్ధతిలో సర్దిపెడతాడు. నువ్వు మాత్రం దగ్గిర వుండి, మొత్తం ఎన్ని పెట్టెలో జాగ్రత్తగా లెక్క రాసి తీసుకురా,'' అని అక్కడినుంచి వెళ్ళి పొయాడు.