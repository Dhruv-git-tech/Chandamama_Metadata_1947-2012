సూటపది అని చెప్పి, '‘అయ్యా, మీరనే ఆ చంద్రపురం వర్తకుడితో, తమ కు లోగడే లావాదేవీలున్నవేమో, అ సంగతి నాకు తెలియదు. కాని అతడి నిజాయితీ గురించి మాత్రం నాకు అనుమానం కలుగుతున్నది. అ విషయం తమకు చెప్పడం, నా బాధ్యత!'’ అన్నాడు వినయంగా.

‘‘ఏమిటది?’’ అని అడిగాడు చంద్ర నాగుడు.

‘‘ఆ పెట్టెలనిండా వెండీ, యితర లోహాలతో చేసిన వస్తువులున్నట్టు, మీరు చెప్పారు. కాని, యిందులో ఆ వర్తకుడు మిమ్మల్ని తెలివిగా మోసిగించినట్టు, నాకు అనుమానం కలుగుతున్నది. వాటిని గోదాములోకి మోసుకువచ్చిన నలుగురూ, అయన మనుషులేకదా! వాళ్ళు, వాటిని మోయడానికి ఎంతో శ్రమపడుతున్నట్టు నటించారు. అలా కాకపోతే మనవాడు ఒక్కడు వాటిని తెలిగ్గా ఎత్తి, ఒకదానిపై ఒకటి దొంతరగా అమర్చగలడా? ఆ

పెట్టెల్లో వెండి వస్తువులుకాదు; ఏదో గడ్డిగాదం వున్నదని, నా అభిప్రాయం. తమరు వెంటనే గోదాముకు వచ్చి, వాటిని తెరిపించి చూడండి.'' అన్నాడు విశాఖుడు.

ఆ మాటలకు చంద్రనాగుడు తృప్తిగా నవ్వుకుని, విశాఖుడి భుజం తట్టి, '‘నువ్వు. సూక్ష్మగాహివి!'’ అని మెచ్చు కుని, '‘ఆ పెట్టెలూ, వాటిని మోసిన నలుగురు మనుషులూ, గోదాములో వున్న వాడూ—అందరూ మనవాళ్ళే! ఉద్యోగం కోసం వచ్చిన, మీ యిద్దరి తెలివితేటలూ, చురుకుదనం తెలుసుకునేందుకు, యీ పరీక్ష పెట్టాను. అందులో నువ్వు నెగ్గావు. ఈనాటి నుంచే నువ్వు, నా దగ్గిర. పనిలో చేరినట్టు నా వర్తక మిత్రుడికి, తెలియ చేస్తాను.'' అన్నాడు.

ఇది పరీక్ష అని తెలియకుండా నే, అందులో తాను విజయం సాధించి నందుకు, విశాఖుడికి చాలా ఆనందం కలిగింది.