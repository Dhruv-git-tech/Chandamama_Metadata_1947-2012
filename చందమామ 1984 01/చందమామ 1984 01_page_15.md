భల్లూకకేతుడు దట్టంగా మేఘాలతో కప్పబడిన ఆకాశమార్గాన ఎగురుతూ, సరిగా మిట్టమధ్యాహ్నం వేళకు అవంతి నగర పరిసరాలకు చేరాడు. పింగళుడు, ఆ నగరాన్ని, ఆ నగరం పారిమేరలలో వున్న తన పూరిగుడిసెనూ చూస్తూనే, ఉరిక్కిపడి భల్లూకకేతుడి భుజం తట్టి, "భల్లూకా! నువ్వు యిక ముందుకు సాగకుండా, ఆ దిగువ కనిపిస్తున్న చెట్ల మధ్యకు దిగు!" అన్నాడు అదుర్దాగా.

భల్లూకకేతుడు, పింగళుడు కోరిన విధంగా, అవంతినగర పారిమేరలలో వున్న ఒకానొక చెట్లగుంపు మధ్య దిగాడు. పింగళుడు అతడి భుజం మించి దిగి "భల్లూకా! నిన్ను యీ రూపంలో నగరంలోక తీసుకుపోవటం, అనేక చిక్కులకు కారణం కాగలదు. యిప్పుడేం దారి?'' అన్నాడు నిస్పృహగా.

పింగళుడి భయానికి కారణం ఏమిటో గ్రహించిన భల్లూకకేతుడు పెద్దగా నవ్వి, "ప్రభో! అయితే మీరు ఒంటరిగానే

నగరంలోక వెళ్ళండి. నా సహాయం కావలసివచ్చినప్పుడు యీ మంత్రం పఠించండి! వెంటనే నేను మీ సాన్నిధ్యంలో వుంటాను," అంటూ ఏదో మంత్రం పింగ శుడి చెవిలో చెప్పి. అదృశ్యుడయాడు.

పింగళుడు, పద్మపాదుడు యిచ్చిన ధనరాసుల్ని మోసుకుంటూ తన యింటి వైపుకు నడిచాడు. అతడు కొంత సేపటికి యింటిని సమీపించేసరికి, చికిక్క శల్యమైపోయిన స్థితిలో వున్న అతడి తల్లి, వాకిట్లో కూర్చుని నీరసపడిన గొంతుతో, "అయ్యా! ధర్మదాతలు, యీ ముసలి దానికి ఏమైనా ధర్మం చెయ్యండి. అకటితో అలమటిస్తున్నాను!" అంటూ దీనాతిదీనంగా చేతులు చాచటం అతడి కంటబడింది.

పింగళుడు అ దృశ్యాన్ని చూస్తూనే నిలువెల్లా వణికిపోయి, వచ్చే దుఃఖాన్ని ఆపుకుంటూ, "అమ్మా! నీకు యీ దుస్థితి ఎలా కలిగింది!" అంటూ తల్లి కేసి పరిగెత్తాడు. —(ఇంకావుంది)