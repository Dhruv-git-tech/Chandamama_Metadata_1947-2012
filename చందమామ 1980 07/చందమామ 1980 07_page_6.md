పరధర్మం భయావహం

పవిత్రమైన వారాణసి నగరంలో కర్పూర పటకుడు అనే చాకలి ఉండేవాడు. వాడు ఒకరాత్రి అలసిపోయి గాఢనిద్రలో పడి పోయాడు. వాడి ప్రాంగణంలో వాడి గాడిదా, కుక్కాక్కట్టివేసి ఉన్నాయి.

ఇంతలో చాకలి అవరణలోకి ఒక దొంగ ప్రవేశించాడు.

అదిచూసి గాడిద కుక్కతో, “మిత్రమా, నువు వెంటనే మొరిగి, మన యజమానిని నిద్రలేపు. అది నీ ధర్మం కదా?” అన్నది.

“నువు నా విషయాలలో జోక్యం కలిగించుకుని, నా ధర్మం గుర్తుచేయ వలసిన పనిలేదు. ఒకప్పుడు నేను ఎంతో విశ్వాసంతో నా యజమాని ఇంటినీ, సొత్తునూ కాచిన సంగతి నీకు తెలుసు.

చాలాకాలంగా సుఖమూ, క్షేమమూ మరిగి అతగాడు నా విలువ మరచిపోయి, నాకు చాలినంత తిండి పెట్టకుండా ఉన్నాడు. అంతో ఇంతో ఆపాయం ఎదురయేదాకా యజమానులు తమ సేవకులను లక్ష్యపెట్టరు. ఇవాళ దొంగను కొన్ని వస్తువులు దోచుకుపోనీ! రేపటి నుంచి యజమాని నాకు బాగా తిండి పెట్టుతాడు,” అన్నది కుక్క.

“నా మాట వినవే, త్రాష్ట్రమా! తన ధర్మంనిర్వర్తించవలసిన క్షణంలో స్వార్థం ఆలోచించే మనిషి ఎలాటి నౌకరు, ఎలాటి మిత్రుడు?” అన్నది గాడిద.

“సేవకులను తిండికి మాడ్చి. అవసరం పడినప్పుడు మాత్రమే తియ్యటి మాటలాడేవాడు ఏమన్న యజమాని?” అని కుక్క అడిగింది.