విశ్వలుడు తమ సంభాషణను జాగ్రత్తగా వింటున్నట్టు కూడా రత్నాభుడికి పొడగట్టింది.

ధనపతి వెళ్ళిపోయాడు.

విశ్వలుడి మనసు బాగా వికలమయింది. వాడి మనసులో రక్తకభటులు మెదులు తున్నారు. కారాగృహం కనిపిస్తున్నది. వాడి ప్రతి కదలికా వాడికే అనుమానా స్పదంగా ఉన్నది.

ఈ పరిస్థితి ఎంతో సేపు భరించలేక వాడు తన యజమానితో, ''ఈ రోజు నాకు ఒంట్లో బాగాలేదు. సెలవు ఇప్పించండి,'' అన్నాడు.

రత్నాభుడు ఆశ్చర్యం నటిస్తూ, ''అదేమిటి? ఒంట్లో బాగా లేక పొతే

పనిలోకి ఎందు కొచ్చావు? రాలేనని కబురు పెడితే నేను కాదంటానా?'' అన్నాడు.

విశ్వలుడే ఏ కారణం చేతనే కకుక్రతి పడి హారాన్ని దొంగిలించినట్టు వాడి ముఖం చూస్తేనే తెలుస్తున్నది. ఆ సంగతి తనకు తెలిసినట్టు వాడికి తెలియనియ్యకుండా, వాడు తన తప్పు దిద్దుకు నేటట్టు చేయాలి.

''చూడు, విశ్వా! నీకు ఇవాళ ఒక సంగతి చెబుదామనుకున్నాను,'' అని రత్నాభుడు ఆగాడు.

విశ్వలుడి ముఖంలో రక్తంలేకుండా పొతున్నది. వాడు యజమానివంక సూటిగా చూడలేకుండా ఉన్నాడు.