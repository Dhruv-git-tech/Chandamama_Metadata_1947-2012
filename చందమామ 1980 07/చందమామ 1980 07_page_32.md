ఆ రథంలో ఉన్నవాడూ, వాడి పరిస్థితి వారమూ నరభక్తకులైన యక్కులు. వాళ్ళు ఎడారి ప్రయాణీకులను ఇలాగే వంచించి, వారు తిండికి మాడి, దాహంతో చచ్చినాక వాళ్ళను పీక్కుతింటారు.

ఈ సంగతి గ్రహించక మందమతి తన బండ్లలోని పీపాలన్నీ ఖాళీ చేయించి, ముందుకు కదిలాడు. దూరాన రాజు పురుషుడు చూపిన అడవి కనబడుతున్నదే గాని, ఎంత దూరం వెళ్ళినా అది చేరువ కాలేదు.

ఆందరూ దాహంతో బాధపడుతున్నారు. తాగటానికి నీటిచుక్క కూడా లేదు. గొంతులు ఎండిపోయి ఒక్కొక్కరే మరణంచేసాగారు. క్రమంగా ఎడ్లు కూడా సొలిపోయాయి. చచ్చిన మనుషులనూ, పశువులనూ యక్కులు తినేసి, అస్థిరములను ఎడారి ఇసుకలో వదిలేశారు.

నలభై అయిదు రోజులు గడవనిచ్చి, బోధిసత్యుడు కూడా తన బిడారుతో అదే తోవన బయలుదేరాడు. అతను కూడా ప్రయాణానికి అవసరమైన తినుబండా రాలూ, పీపాలతో నీరూ సమకూర్చుకున్నాడు. వాళ్లు ఎడారి ప్రాంతం చేర గానే బోధిసత్యుడు తన మనుషులతో, "నాతో చెప్పకుండా ఎవరూ ఒక్కచుక్క నీరు పారబోయవద్దు. ఇలాటి ఎడారిలో విషవృక్షాలుంటాయి. నాకు చెప్పకుండా కొత్త రకం కాయగాని, ఆకుగాని ఎవరూ తినవద్దు," అన్నాడు.