క్రమంగా మదయంతికి నారదుడి మీద మోహం పుట్టుకు వచ్చింది. అతని విశాఖ వాదనమూ, సామగానమూ ఆమె మన నును ఆమితంగా అకర్షించాయి. ప్రేమ పూర్వకంగా ఆమెచేసే పనులు నారదుణ్ణి బలంగా అకర్షించాయి. ఆమె సహజంగా, ఇద్దరికీ సౌకర్యాలు ఆమర్చటంలో, నారదుడి పట్ల పక్షపాతం చూపసాగింది. స్నానం చేసేటప్పుడు నారదుడికి వేడి నీళ్ళూ, పర్వతుడికి చన్నీళ్ళూ ఏర్పాటయేవి; భోజనం దగ్గిర నారదుడికి పెరుగు వడ్డన అయితే, పర్వతుడికి మజ్జిగ మాత్రమే లభించేది. పక్కలు కూడా ఇద్దరికీ ఒక విధంగా ఆమరేవి కావు. ఆమె నారదుడికేసి చూసే చూపులు గురించి చెప్పనే అకర్లేదు.

వారిద్దరికీ రాజకుమార్తె మదయంతి పరిచర్యలు చెయ్యటంలో ఈ తేడా కొట్ట వచ్చినట్టు కనపడేసరికి, పర్వతుడు నార దుడితో ఏకాంతంగా, 'రాజు కూతురు వాలకమూ, ప్రవర్తనా చూస్తే నిన్ను వరించినట్టుగా కనపడుతుందే ! నీకు కూడా ఆమె మీద మోహం వున్నట్టే ఉన్నది. మరిమనం ఒకరిదగ్గిర ఒకరం రహస్యాలుంచుకోరాదన్న నియమం మరిచావా? చాటుమాటెందుకూ? నిజం చెప్పు!' అన్నాడు.

నారదుడు కొంచెం సిగ్గుపడుతూ, 'మునీంద్రా, ఇందులో దాచేటందుకు ఏమున్నది? రాజకుమార్తె నన్ను వలచింది, నేనూ ఆమెను ప్రేమిస్తున్నాను,' అన్నాడు.

ఆ మాట వింటూనే పర్వతుడికి కోపం వచ్చి, 'నియమం తప్పి నన్ను మోసించావు గనక, నీది కోతిముఖం అయి పోవుగాక!' అని శపించాడు.

నారదుడు కూడా కోసోద్రేకం కలిగి, 'ఈ కాస్త తప్పుకు నన్ను శపించిన నీకు స్వర్గప్రాప్తి లేకపోవుగాక ! ఇక నువు భూలోకంలోనే ఉండిపో!' అని ఎదురు శాపం యిచ్చాడు.