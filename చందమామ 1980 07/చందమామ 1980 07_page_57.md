అందుకు సమ్మతించాడు. ఇద్దరూ నగ రానికి వెళ్ళి, అక్కడ పెళ్ళి చేసు కున్నారు.

నారదుడిలో పురుషభావంగాని, బ్రహ్మ జ్ఞానంగాని కొంచెం కూడా మిగలేదు. తనకు సాటిరాగల స్త్రీలే లేరన్న గర్వం కూడా వచ్చింది. నారదుడు పన్నెందేళ్ళు కాపరం చేసినాక గర్భం కలిగింది. తరవాత కొడుకు పుట్టాడు. వాడికి వీర వర్మ అని పేరు పెట్టారు. తరవాత వరసగా కొడుకులు పుట్టుకురాసాగారు. నారదుడు ఆ స్త్రీరూ పం లో పన్నెండు మంది కొడుకులను కన్నాడు. కొడుకులు పెద్దవారై, పెళ్ళిళ్ళు చేసుకుని, తాము కూడా పిల్లల్ని కన్నారు. వంశం విస్తరించింది.

కొంత కాలానికి కాన్యకు బ్జనగరం మీదికి శత్రువులు యుద్ధానికి వచ్చారు. ఆయుద్ధంలో నారదుడు కన్న కొడుకులూ, వాళ్ళ కొడుకులూ చచ్చారు. నారదుడికి తీరని గర్భశోకం సంప్రాప్తమయింది.

ఆ సమయంలో విష్ణువు ముసలి బ్రాహ్మణుడి రూపంలో వచ్చి, 'ఎవరు కొడుకులు? ఎవరు నువు? కాలపశాస అన్నీ అవుతాయి. ముందు స్నానం చేసి, తర్పణాలు విడు,' ' అని చెప్పాడు.

అతను నారదుణ్ణి తన వెంట పురుష తిర్థం అనే సరస్సుకు తీసుకుపోయి, అందులో స్నానం చెయ్యమన్నాడు. అందులో ముణగగానే నారదుడి స్త్రీరూపం పోయి పురుషరూపం వచ్చింది. ఒడ్డున తన వీణనూ, జింక చర్మాన్నీ పట్టుకుని విష్ణువు కనిపించి, 'ఎంతసేపు, నారదా? వచ్చెయి్యి!' ' అన్నాడు.

నారదుడు బయటికి వచ్చి, స్త్రీగా తన జీవితాన్ని మరిచిపోయాడు. కాని తాల ధ్వజుడు మాత్రం తన భార్య మగవాడై పోయినందుకు ఎంతో దుఃఖించాడు. విష్ణువు ఆ రాజుకు వేదాంతం బోధించి పంపేశాడు. మాయచేతిలో మనిషి ఎలాటి కీలుబొమ్మ అయినదీ నారదుడికి తెలిసి వచ్చింది.