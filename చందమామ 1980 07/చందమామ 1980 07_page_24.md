“ఏం మనిషివి నువ్వు? నీ వాళ్లిద్దరు అన్యాయంగా చస్తేగాని బయట పడ్డావు కావు!” అన్నాడు రాజు సుచోరుడితో.

“అన్యాయమని తెలిసి ఉండీ, వాళ్లిద్దరినీ ఉరి తీయించావు, నువ్వేమి రాజువు?” అని సుచోరుడు రాజును అడిగాడు.

“దొంగను పట్టడానికి వేరే దారి లేనప్పుడు రాజు కొన్ని అన్యాయాలు చేయక తప్పదు. అందుకే వాళ్ళను ఉరి తీయించాను,” అన్నాడు రాజు.

“దొంగను పట్టడానికి వేరే దారి ఎందుకు లేకపోయిందో ఆలోచించి చూశావా?” అని సుచోరుడు మళ్ళీ అడిగాడు.

“నీ దగ్గిర దోచిన డబ్బు ఉన్నది గదా, ప్రజలకు లంచాలుపెట్టి ఉంటావు!” అన్నాడు రాజు.

“లంచాలు ఎంతని ఇయ్యగలను? ఎంత మందికి ఇయ్యగలను? స్వార్థంతో ఎంత మందిని నా వాళ్ళను చేసుకో గలను? నేను దొంగనే కావచ్చు. కాని రాజు చేయవలసిన పని నేను చేస్తూ ఉండడం వల్ల ప్రజలు నన్ను రాజుకన్న ఎక్కువగా అభిమానిస్తున్నారు. నువు లక్ష వరహాలు ఆశపెడితే వాళ్ళు లొంగ లేదు. లక్ష వరహాల కోసం నాలాటి మనిషిని వాళ్ళు వదులుకోరు. నువు అమాయకులను బంధించినప్పుడు కూడా ప్రజలు నన్ను నీ ముందుకు రానియ్య