శెట్టి ఆ విషయమే మరిచాడు, పోని తాను కొన్నవాటిలో ఏదైనా రంగడికిద్దామా అంటే అంత చవక వస్తువు ఏదీ లేదు.

వరహాల శెట్టి మిగిలిన వర్తకులతో, “ఒడను మళ్లా చీనాకు తీసుకుపోదాం. ఇలా నా వల్ల పారపాటు జరిగిపోయింది,” అన్నాడు. వారెవ్వరూ అందుకు ఒప్పుకోక, “కావలిస్తే మేమంతా తలా ఒక అయిదు మొహరీలూ చందా వేసుకుని ఆ కుర్ర వాడికి ఇచ్చుకుంటాం. ఒడ మాత్రం వెనక్కు తిప్పవద్దు!” అన్నారు.

కొన్నాళ్లు గడిచాక ఒడ తూర్పుదీవుల్లో ఒక రేవు చేరుకున్నది. ఒడ దగ్గిరికి బిచ్చ గాళ్లు చాలామంది వచ్చారు. వారిలో

ఒకడి వెంట మూడు కోతులున్నాయి. అందులో రెండు చలాకీ అయినవి, యజమాని ఏ ఆట ఆడమంటే ఆ ఆట ఆడగలవి. మూడో కోతి ముసలిది. దానికి ఒక్క ఆటా వచ్చినట్టు కనబడలేదు. మిగిలిన రెండూ ఆడుతుంటే అది దిగులు ముఖం పెట్టి సముద్రం మీదికి చూస్తూ కూచుంది.

ఆ కోతులను చూస్తూంటే వరహాల శెట్టి కొక ఆలోచన వచ్చింది. రంగడిచ్చిన అయిదు వెండి కాసులతో ఒక కోతిని కొనుక్కుపోయి ఇస్తే, తన బాధ్యత తీరి పోతుందనుకున్నాడు శెట్టి.

“అబ్బీ, ఆ కోతుల్లో ఒకటి అమ్ము తావా? అయిదు కాసులిస్తా ను!” అన్నాడు శెట్టి కోతులాడించే వాడితో.

“ఈ ముసలికోతిని తీసుకోండి బాబూ!” అన్నాడు వాడు.

“పడు చుకోతి నివ్వరాదు రా?” అన్నాడు శెట్టి.

“వాటిని నూరు కాసులకూడా ఇవ్వను బాబూ. ఆవే నా బతుకుతెరువు. ఈ ముసలి మొద్దును అయిదు కాసులకు కొన్నాను. తిండి దండగే తప్ప ఒక్క ఆటా రాదు. నేర్పినా నేర్చుకోదు. దాన్ని తీసుకోండి, బాబూ!” అన్నాడు కోతుల నాడించేవాడు బతిమాలుతూ.