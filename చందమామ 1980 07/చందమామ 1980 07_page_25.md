లేదు. అమాయకులు బలి అయిపోయినా వాళ్ళు నన్ను వదులుకోవటానికి ఒప్పుకో లేదు. నేనే సహించలేక నీ ముందుకు వచ్చాను. ఇప్పుడైనా నన్ను నువ్వు ఏమీ చెయ్యలేవు. నా మీద చిన్న దెబ్బపడిందో ఆఖండ ప్రజావాహిని నిన్ను ముంచే స్తుంది,'' అన్నాడు సుచోరుడు.

అతని మాట రుజువు చేస్తున్నట్టుగా, అతను పట్టుబడ్డాడని తెలిసి, లక్షలాది ప్రజలు అన్ని వైపులనుంచి రాజధానికి వచ్చి, సుచోరుణ్ణి విడిచి పెట్టాలని నినాదాలు చేస్తున్నట్టు భటులద్వారా రాజుకు తెలిసింది.

ఈ సంగతి వింటూనే రాజు మరింత ఆశ్చర్యపడి, ''రాజు చెయ్యవలసిన పని నువు చేశానంటున్నావు. ఏమిటది? దొంగ తనమా?'' అని హేళనగా అడిగాడు.

''కాదు. రాజు చేయవలసిన పని ప్రజల క్షేమం కనిపెట్టడం; వాళ్ళ అవసరాలు తీర్చడం! నువ్వు అది చేయ లేదు, నేను చేశాను. అందు చేత

మామూలు దొంగను అయి ఉండి, రాజుకు కూడా లొంగకపోయాను,'' అన్నాడు సుచోరుడు.

''అయితే ఇప్పుడు నీకు కావలసిన దేమిటి? ఈ దేశాన్ని ఏలాలనుకుంటు న్నావా?'' అని రాజు అడిగాడు.

''అంతటి సమర్థతా, అలాటి కోరికా నాకు లేవు. రాజు కంటె నా వంటి దొంగలే నయం అని ప్రజలు అనుకునే విధంగా మాత్రం రాజ్యాన్ని పాలించవద్దు. ప్రజా క్షేమాన్ని పట్టించుకుని పరిపాలిస్తే నావంటి దొంగలు క్షణంలో మాయమవుతారు. ఇంతకన్న నేనేమీ చెప్పలేను,'' అంటూ సుచోరుడు అక్కడి నుంచి వెళ్లిపోయాడు.

కుబేరుడు వాణ్ణి బంధించే ప్రయత్నం చెయ్యలేదు. ఒక దొంగ వాడి పాటి పేరూ, అభిమానమూ ప్రజలలో సంపాదించుకో లేకపోయిన తన చేతకాని తనానికి సిగ్గుపడి, ఆయన ఆప్పటి నుంచి విలాసాలు కట్టి పెట్టి, శ్రద్ధగా రాజ్యాన్ని ఏలసాగాడు.