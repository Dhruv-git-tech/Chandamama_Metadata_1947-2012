అన్న శంక కలుగుతున్నది. వాళ్ళ స్వభావ స్వరూపాలను నీవు గుర్తించేందుకు వీలుగా, విలసిత అనే రాకుమార్తె కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

మాల్యవంతం అనే రాజ్యాన్ని పాలించే భూపతిసేనుడికి విలసిత ఒక్కతే కుమార్తె. ఆమెకు రాజు, ఒక మహాపండితుణ్ణి నియమించి, వివాహమాడే వయసు వచ్చేసరికి, మంచి విద్యావంతురాలుగా తీర్చిదిద్దాడు. విద్యతో పాటు ఆమెలో కొంత అహంభావం కూడా పెరగడం గమనించిన గురువు, భర్తను ఎన్నుకునే విషయంలో విలసితకు పూర్తి స్వేచ్ఛ ఇవ్వడం మేలని రాజుకూ, రాణికీ సలహా ఇచ్చాడు.

విద్యలోనే కాక, అందచందాల్లో విద్యుల్ల తలా మెరిసిపోయే విలసితను వివాహం

చేసుకోవాలని చాలామంది రాకుమారులు పోటీ పడివచ్చారు. ఐతే, వరుని ఎన్నికలో ఆమె ఆలోచన కొంత విలక్షణంగా వున్నది. తను వరించబోయేవాడు అన్నిటా తనకు సమ ఉజ్జీగా వుండాలన్నది, ఆమె నిశ్చితాభి ప్రాయం.

భూపతిసేనుడు, కుమార్తెకు స్వయంమరు ప్రకటించాడు. ఏడాది గడిచినా స్వయంప రానికి వచ్చిన రాకుమారుల్లో ఏ ఒక్కరూ, ఆమె అడిగే ప్రశ్నలకు తృప్తికరమైన జవాబులు ఇవ్వలేకపోయారు.

ఇలా వుండగా, ఒకనాటి ఉదయం రుద్ర పురు రాజకుమారుడు అభిలాషవర్మస్వయం వరానికి వచ్చాడు. అతడు గుర్రాన్ని రాజ భవనం ముందు ఆపగానే, రాజసేవకుడొకడు పరుగున వచ్చి, గుర్రాన్ని శాలలో కట్టేసి, అభిలాషవర్మను భవనంలోని ప్రత్యేకమంది రంలో విడిదిచేయించాడు.

ఒక గంట కాలం గడిచే సరికి, చిలకపట్టు చీరలో వనదేవతలా వున్న రాకుమారి విలసిత, తల్లిదండ్రులతో వచ్చి, అభిలాషవర్మకు ఎదు రుగా ఆశీనురాలయింది. ఆమె సౌందర్యాతి శయానికి తన్మయుడయ్యాడు, అభిలాష వర్మ. తన వివరాలు తెలిపాడు.

విలసితమందుహాసంచేసి, “నేను మిమ్మల్ని కొన్ని ప్రశ్నలడుగుతాను. వాటికి మీరు సరి అయిన జవాబులు చెప్పగలిగితే - అంటే నేను ఊహించిన సమాధానాలు చెప్పగలితేనే మన వివాహం జరుగుతుంది,” అన్నది.

తాను సిద్ధమే అన్నట్లు అభిలాషవర్మ తలూపాడు.