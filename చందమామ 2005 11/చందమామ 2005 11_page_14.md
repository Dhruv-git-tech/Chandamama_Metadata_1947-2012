రాళ్ళమీదపడి తునాతునియలై పోతానో అని అతడు కంగారుపడసాగాడు. వింతజంతువు పక్షిలా ఒక రాతిమీది నుంచి ఇంకొక రాతి మీదికి ఎగురుతూ కేశవుణ్ణి కొండ శిఖరానికేసి తీసుకుపోసాగింది.

ఆ కొండ ప్రదేశమంతా మహా భయంక రంగావున్నది. కొండమీద పాదలూ, పెద్ద పెద్ద చెట్లూ, గుహలూ - వాటిమీద కారాడుతూ తిరిగే చిరుతపులులూ, ఎలుగుబంట్లూ, మహా సర్పాలూ-వీటిని చూస్తూనే కేశవుడు తన ప్రాణాలమీద ఆశవదులుకున్నాడు. ఈ క్రూరజంతువుల బారినబడి దిక్కులేని చావు చచ్చేకన్న, బ్రహ్మపుర సైనికులకు చిక్కి కారా గారంలో మరణించటం అతడికి సుఖంగా వుండేటట్టు కనబడింది.

“ఈ వింతజంతువునున్నుమోసంచేసింది!” అనుకున్నాడు కేశవుడు. కాని, అంతలోనే అతడికి జంతువు మోసం చేయట మేమిటా అన్న సంశయం కలిగింది. తన తండ్రి చెప్పి నట్టు ఇదేమైనా మాయారక్కసేమో అనుకు న్నాడు కేశవుడు. ఏది ఏమైనా తను ఇప్పుడు చేయగలిగిందేమీ లేదు. వింతజంతువు తనను ఎక్కడికి తీసుకుపోతే అక్కడికి వెళ్ళ వలసిందే. తన చేతిలోవున్న కత్తితో దాన్ని అప్పటికప్పుడు మెడనరికి చంపినా, తను క్రూరమృగాల మధ్య వుండిపోవలసి వస్తుంది. వాటినుంచి ప్రాణాలతో బయటపడటం అసాధ్యం.

కేశవుడు ఇలాంటి భయాందోళనలతో వుక్కిరి బిక్కిరవుతుండగా, వింతజంతువు ఒక ఎత్తయిన రాతిమీది నుంచి పల్లంలోకి దూకి,

ఎదురుగావున్న గుహముందు చప్పున ఆగి పెద్దగాసకిలించింది. ఆమెటనేచీకటి గుయ్యా రంగావున్న గుహలో మినుకు మినుకు మంటూ చిన్న కాంతి కనబడి, అంతలో పెద్ద కాగడా వెలుగూ, నల్లని పాగా... హాం ఔం ఫట్ భట్ హుం అన్న భీకరమైన గొంతూ వినిపించింది. కేశవుడు నిలువెల్లా వణికి పోయాడు. మరుక్షణంలో అతడు ఒరనుంచి కత్తిదూసి, వింతజంతువు మీది నుంచి కిందికి దూకాడు.

గుహ మళ్ళీ ఎప్పటిలా చీకటి మయమై పోయింది. వెలుగూ, పాగా మటుమాయ మయినై. మంత్రం పరిస్తున్న గొంతుకూడా ఆగి పోయింది. అంతా నిశ్శబ్దం. ఈ వింత మార్పు కేశవుణ్ణి ఆశ్చర్యపరిచింది. గుహలో ఎవడోవున్నాడు, వాడు రాక్షసుడు కావచ్చు,