జరిగిపోయిన పారబాటు

ప్రతాపరాయుడు అనే జమీందారు, సూర్యభూపతి అనే మరొక జమీందారు కుమార్తె అనంతలక్ష్మి అనే ఆమెను వివాహమాడాడు. ప్రతాపరాయుడి జమీకన్న, సూర్యభూపతి జమీలో మరొక యాబై గ్రామాలు అధికంగా వుండేవి. వివాహం జరిగినప్పటి నుంచి అనంతలక్ష్మికి, తను తక్కువస్థాయి జమీందారును వివాహమాడానన్న అసంతృప్తి మనసులో మెదులుతూండేది. ఆ కారణంగా, భర్తును సూటీపోటీ మాటలతో దెప్పి పాడుస్తూ, దివాణంలో చిన్నా పెద్ద ఉద్యోగులందరిచేతా చాటుమాటుగా గయ్యాలి జమీందారిణి అనిపించుకునేది. ప్రతాపరాయుడు మాత్రం భార్య గయ్యాలితనాన్ని పట్టీ పట్టనట్లు చూస్తూండేవాడు.

వాళ్ళ వివాహానికి యాబై ఏళ్ళు నిండినై. ఆ రోజు ఉదయానే ఇద్దరూ గుర్రపుబగ్గీలో దాపులనున్న కొండ ప్రాంతానికి వెళ్ళి, అక్కడవున్న చెట్టుచేమల్నీ, ఆ చుట్టు పక్కల మేస్తున్న పశువుల మందలనూ చూసి ఆనందించ సాగారు. ఉన్నట్టుండి అనంతలక్ష్మి, భర్తకు, అక్కడ గౌరెల మందలో వున్న ఒక పాటేలును చూపుతూ, “మన వివాహానికి యాబై ఏళ్ళు నిండిన శుభసమయంలో, ఆ పాటేలును కోయించి దివాణంలో అందరికీ విందు భోజనం ఏర్పాటు చేద్దాం,” అన్నది.

అందుకు ప్రతాపరాయుడు అయిష్టంగా తలపంకిస్తూ, “యాబైఏళ్ళ నాడు జరిగి పోయిన పారబాటుకు, ఈ రోజు ఆ పాటేలును శిక్షించడం ఎందుకు?” అన్నాడు.