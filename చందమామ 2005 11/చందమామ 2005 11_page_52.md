# విష్ణు కథ

బుద్ధుని ఆగమనానికి కపిలవస్తున్నగరం స్వాగతశోభతో వెల్లివిరిసింది. ప్రపంచానికి జ్యోతిగా నిలిచిన బుద్ధదేవుడు తమ నగరానికి చెందినవాడైనందుకు పౌరులు పొందుతున్న అనందానికి అవధులు లేవు. తమకు ఏలిక కావలసిన రాకుమారుడు, సర్వమానవాళి మానవతకు చక్రవర్తి అయినందుకు పొంగి పోతున్న నిండు హృదయాలతో దారి పొడ వునా పువ్వులు పేర్చారు.

కుమారుణ్ణి ఆలింగనం చేసుకోవడానికి వృద్ధుడైన శుద్ధోదన మహారాజు పితృహృదయం తహతహలాడుతున్నది.

బుద్ధుడు వస్తున్నాడు. అర్ధనిమీలిత నేత్రాలతో, శిరమువంచని గంభీరగమనంతో, నిశ్చల శాంతవదనంతో కరుణామూర్తిగా వస్తున్న అతని మెనుక, “బుద్ధం శరణం గచ్ఛామి, ధర్మం

శరణం గచ్ఛామి, సంఘం శరణం గచ్ఛామి,” అనే వాక్యాలతో అసంఖ్యాక జనసందోహం చేస్తున్న ధ్వానం, గంభీర సముద్ర ఘోషలా వినవస్తున్నది.

యశోధర, రాహులుడు, శుద్ధోదనుడు రాజప్రాసాదం సోపానాలు దిగి ఎదురు చూస్తు న్నారు. చెన్నుడు ప్రాంగణం ముందుకొచ్చి నిల్చుని అనందాశ్రువులు రాల్చుతూ ఎదురు చూస్తున్నాడు.

బుద్ధుడు భిక్షాపాత్రపట్టుకొని రాజ ప్రాసాదాన్ని చేరుకున్నాడు. రాహులుడు పరుగున వెళ్ళితండ్రిపాదాలపై మోకరిల్లాడు. యశోధర చిరకాలానికి కనిపించిన భర్త ప్రసన్నవదనాన్ని తదేకంగా చూస్తూ, అలాగే అతని ముందు మోకరిల్లింది. అతని పాదాలపై తలవాల్చి కన్నులతో అద్దుకొన్నది. ఆమె కళ్ళలోని మంచి