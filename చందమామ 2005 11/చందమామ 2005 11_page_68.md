పగటిపూట సూర్యరశ్మీ భూమి మీద పడేప్పుడు భూమి త్వరితగతిలో వేడెక్కుతుంది. రాత్రి పూట చెట్టు చేమలు ప్రాణ వాయువును గ్రహించి, బొగ్గుపులుసు వాయువును వెలువరి స్తాయి. రాత్రి వేళ ఆకాశం చల్లబడుతుంది. పగటి పూట వేడెక్కిన భూమి నుంచి వేడి ఆకాశంకేసి పయనిస్తుంది. అయితే, అప్పుడు గాలిలో బొగ్గుపులుసు వాయువు కొద్దిగా ఎక్కువగా ఉన్నా, ఆ వేడిని తిన్నగా పైకి వెళ్ళనీయకుండా అడ్డుకుంటుంది. బొగ్గుపులుసు వాయువు మరీ ఎక్కువ పరిమాణంలో ఉన్నట్టయితే, భూమి మీది వేడిని పైకి వెళ్ళనీయకుండా బలంగా అడ్డుకుంటుంది. దాంతో వాయు మండలం ఎల్లప్పుడూ వేడిగానే ఉండిపోతుంది. ఇలా-పగలూ, రాత్రీ వేడిగానే కొనసాగడం వల్ల వాతావరణ సమతౌల్యం దెబ్బతింటుంది. పర్యవసానంగా మంచుకొండలు కరగడం, వెల్లువలు, వర్షాలు, వరదలు, తుఫానులు మొదలైన ప్రకృతి వైపరీత్యాలు సంభవిస్తాయి.

భూమండలంలోని మొత్తం కర్చనం-బొగ్గుపులుసు వాయువు సరైన నిష్పత్తిలో ఉండాలి. అయితే, ఇటీవలి కాలంలో బొగ్గుపులుసు వాయువు నిష్పత్తి వాతావరణంలో క్రమంగా ఎక్కువవుతున్నది. ఎందుకో తెలుసా?

అభివృద్ధి పథంలో అమితవేగంతో పురోగమించాలని కాంక్షిస్తూన్న మనుషులు అసంఖ్యాకంగా పరిశ్రమలు నెలకొల్పుతున్నారు. వాటిని నడపడానికి భూగర్భంలోని బొగ్గు, పెట్రోలియం మొదలైన ఇంధ నాలను వెలికితీసి మండిస్తున్నారు. మితిమించిన బొగ్గుపులుసు వాయువును పుట్టిస్తున్నారు.

ప్రపంచం మొత్తం మీద ఈనాడు యేటా 360 కోట్ల టన్నుల పెట్రోలియం, 200 కోట్ల టన్నుల పెట్రోలియంకు సమమైన సహజ వాయువులు, 240 కోట్ల టన్నుల పెట్రోలియంకు సమమైన నేల బొగ్గు దహింపబడుతున్నది. పర్యవసానంగా రోజురోజుకూ భూమండలంలోని కర్చనం తరిగిపోతూ, బొగ్గు పులుసు వాయువు పరిమాణం పెరిగిపోతున్నది.

కర్చనాన్ని బొగ్గుపులుసు వాయువుగా మార్చడానికి తెలిసిన మనుషులకు బొగ్గుపులుసు వాయువును కర్చనంగా మార్చడానికి తెలియడంలేదు. మనుషులు చేయలేని ఆ మహత్కార్యాన్ని చేయగలిగినవి పచ్చటి చెట్లు. పచ్చటి చెట్లు మాత్రమే ప్రకృతి వైపరీత్యాలను అరికట్టగలవు. అందువల్ల మనం చేయవలసిందల్లా ఒక్కటే. అదే వృక్షసంపదను పెంచడం; అందుకు మొక్కలను నాటడం!

- లీనా మోమెండలే, సంయుక్త కార్యదర్శి (పి.సి.అర్.ఏ)

వాయుమండలం CO₂

కరిగించడం, కుళ్ళిపోవడం
దహించడం

చెట్టు

జీవనాథులు,

ఇంధనం, భూమి, సుముద్రం,

భూగర్భింలోని బొగ్గు, పెట్రోలియం