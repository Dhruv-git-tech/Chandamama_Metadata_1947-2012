భారత దర్శిని

‘మామిడి పళ్ళ పండుగ’

మనదేశంలో జరుపుకునే పండుగలకూ, ఆయా ప్రాంతాలలో జరిగిందని చెప్పుకునే పూర్వగాథ లకూ సంబంధం ఉంది. కారైక్కాల్ అమ్మయార్‌గా ప్రసిద్ధిగాంచిన పునిదవదికీ, తమిళనాడులోని ‘కారైక్కాల్ పట్టణంలో యేటా నాలుగు రోజుల పాటు జరిగే ‘మామిడి పళ్ళ పండుగ’ కూ సంబంధం ఉంది. శివభక్తురాలైన పునిదవది గౌరవార్థమే ఈ పండుగ జరుపుకుంటారు. శివభక్తి తత్పరులైన 63 మంది నాయన్మార్లలో కారైక్కాల్ అమ్మయార్ ఒక్కరే మహిళ కావడం విశేషం.

ధనికవర్తకుడైన పరమదత్తన్ ధర్మపత్ని పునిదవది. ఆమె పరమ శివభక్తురాలు. ఒకనాడు ఆమె భర్త అరుదైన రకానికి చెందిన రెండు మామిడిపళ్ళు తెచ్చాడు. ఆ రోజే ఒక శివభక్తుడు వాళ్ళ ఇంటికి అతిథిగా వచ్చాడు. పునిదవది ఆయనకు భక్తిశద్ధలతో భోజనం పెట్టి, ఒక మామిడి పండును తినడానికి ఇచ్చింది. ఆ సమయంలో భర్త ఇంటివద్ద లేడు. ఆయన వచ్చి భోజనానికి కూర్చుని ఒక మామడి పండును తిన్నాక, తాను తెచ్చిన రెండో మామిడి పండును అడిగాడు. పునిదవది పూజగదిలోకి వెళ్ళి శివుణ్ణి ప్రార్థించగా అతడు మామిడి పండును ప్రసాదించాడు. దానిని రుచి చూసిన వర్త కుడు ఇది తాను మొదటి తిన్న దానికూ చాలా రుచిగా ఉండడంతో ఇది ఎక్కడిదని ఆరా తీశాడు. అది శివప్రసాదమని పునిదవది చెప్పింది. అది జరిగింది తమిళ ఆణిమాసం పౌర్ణమినాడు.

దానికి గుర్తుగానే ఇవాళ కూడా యేటా ‘ఆణి’ మాసం పౌర్ణమినాడు కారైక్కాల్లో శివుడు స్వీకరించి, ఆశీర్వదిస్తాడన్న విశ్వాసంతో భక్తులు వీథుల్లో మామిడి పళ్ళను ఉంచి ప్రార్థనలు జరుపుతారు.

MAHE