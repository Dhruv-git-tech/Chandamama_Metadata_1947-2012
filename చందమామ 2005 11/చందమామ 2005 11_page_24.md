అయినా, నన్నుచూడగానే హడలిపోయి మూర్ఛ పోని మనుషులను నేనింతవరకు చూడలేదు. మీరిద్దరే అందుకు మినహాయింపు. అలాంటి మీరు చాలా రుచిగానూ ఉండగలరని అను కుంటున్నాను,” అన్నది ఎలుగుబంటు.

ఆ కుర్రాళ్ళూ, వాళ్ళ తెగమనుషులూ కొలిచే దేవుడి పేరు వాంకాటాంకా. “ఓ వాంకా టాంకా! ఈ భయంకరమైన ఎలుగుబంటుకు ఆహారం కావడానికేనా మమ్మల్ని ఈ అందమైన లోయలోకి నడిపించావు? మేము తప్పించు కునే మార్గమే లేదంటున్నదీ ఎలుగుబంటు. మాకేదైనా మార్గం చూపించే భారం నీదే!” అంటూ కుర్రాళ్ళిద్దరూ కన్నీళ్ళతో ప్రార్థించారు.

వాంకా టాంకా వాళ్ళమొర ఆలకించాడు. కుర్రాళ్ళుగాని, ఎలుగుబంటుగాని ఏం జరుగు తున్నదో గ్రహించేలోగా, అంతవరకు కుర్రాళ్ళు నిలబడిన భూభాగం అలాగే పైకి నిటారుగా పెరగసాగింది. అలా అది పెరిగి పెరిగి ఎలుగు బంటు అందుకోలేనంత ఎత్తుకు చేరింది.

ఎలుగుబంటు కోపావేశంతో గోళ్ళతో ఆ నిటారు బండను రక్కింది. దాన్ని పలుసార్లు చుట్టివచ్చింది. కుర్రాళ్ళు తమ దేవుడికి కృత

జ్ఞతలు చెప్పుకున్నారు. అయితే, ఆ తరవాత ఏంచేయాలో తెలియక తికమకపడ్డారు. వాంకా టాంకా సంకల్పం మేరకు, వాళ్ళ తెగప్రజలకు ప్రీతి పాత్రమైన వాన్లీ అనే గరుడపక్షి అక్కడికి ఎగురుతూ వచ్చి, ఇద్దరు కుర్రాళ్ళనూ ఒక్కొక్క రిగా వాళ్ళ గ్రామ సమీపంలో ఉన్న చిన్న కొండ మీదికి చేర్చింది. కుర్రాళ్ళు వాళ్ళ ఇళ్ళు చేరే సరికి అర్ధరాత్రయింది. తమకు ఆరోజు కలిగిన అద్భుతమైన అనుభవం గురించి తెలియ జెప్పారు. తెల్లవారగానే గ్రామప్రజలు కొండ మీదకు వెళ్ళి ఎక్కడో దూరంగా కనిపిస్తూన్న నిటారు బండను చూసి అక్కడి నుంచే భక్తితో మొక్కుకున్నారు.

ఇప్పుడు ‘అమెరికన్ ఇండియన్స్’ అని పిలువబడుతూన్న స్థానికుల భూములను తెల్ల వారు ఆక్రమించడానికి పూర్వమే ఇది జరి గింది. తెల్లవారు ఈ ఒంటరి బండను ‘దయ్యాల బండ’ (డెవిల్స్ రాక్) అని పిలిచేవారు. దానికి వాళ్ళు ఆ పేరెందుకు పెట్టారో స్థానికులకు తెలియదు. ‘డెవిల్ ఒకవేళతెల్లవారి నేస్తమేమో అనుకున్నారు. స్థానికులు మాత్రం దానిని ‘ఎలుగుబంటు బండ’ అని పిలవసాగారు.

-(ఎం.డి)