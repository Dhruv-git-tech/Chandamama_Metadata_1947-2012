నుంచి కాదు; పక్కనే ఉన్న తమ్ముడి గదిలోని మ్యూజిక్ సిస్టమ్ నుంచి. ఇప్పుడు మాత్రం కాస్త భయపడ్డాను. ఆ కంఠస్వరం ఆదేశించి నట్టు డాబా మీదికి ఎందుకు వెళ్ళాలి? అను కుంటూనే, నిదానంగా బాల్కనీ మెట్లెక్కాను.

తలుపు తెరవగానే అక్కడ ఒక చచ్చిన కాకి. దాని ఒళ్ళంతా పసుపు కుంకుమలు. కాకికి రెండు వైపులా పుర్రెలు. చుట్టూ రకరకాల ఎముకలు. లేత ఎండలో ఆ దృశ్యాన్ని చూసి దిగ్గొంతితో అక్కడే నేలకు ఒరిగి అలాగే స్పృహ కోల్పోయాను.

అలా ఎంత సేపు ఉన్నానో ఏమో తెలి యదు. కాలింగ్ బెల్ శబ్దం వినిపించడంతో కళ్ళు తెరి చాను. వెళ్ళి తలుపు తెరిచి చూస్తే అక్కడెవరూ కనిపించలేదు. చుట్టు పక్కల పరిశీలించి చూశాను. అందమైన ఓ ప్యాకెట్, దాని మీద నా చిరునామా కనిపించింది. మెల్లగా చేతిలోకి తీసుకు న్నాను. అందులో ఇంకేమైనా వుందో ఏమో అన్న అనుమానంతో ప్యాకెట్‌ను మెల్లగా తెరిచాను. ఆశ్చర్యం. అందులో 'నాన్సీ డ్రూ అండ్ ది బ్లూ బియార్ట్ రూం' అనే అందమైన పుస్తకం కనిపించింది. పరీక్షగా చూడగా, తొలిపేజీలో 'శ్రద్ధకు... ఎం ఆర్ ఎక్స్ నుంచి' అని వుంది.

చదవడం అంటే మహా ఇస్టం గనక, ఆ పుస్తకాన్ని తీసుకుని శరవేగంతో స్టడీ టేబుల్ దగ్గరికెళ్ళి కూర్చుని అప్పటికప్పుడే చదవడం మొదలు పెట్టాను. సైకోల గురించీ, హంత

కుల గురించీ వివరించే పుస్తకం అది. ఏదో అలికిడి అయి తలెత్తి చూస్తే, కిటికీ తెరలకు ఆవల మూడు ఆకారాలు వెళ్ళడం లీలగా కనిపించింది. లేచి హడావుడిగా వెళ్ళి తలుపు తెరిచి చూశాను. అమ్మ, నాన్న, అన్నయ్య అదోలా నవ్వుతూ కనిపించారు.

ఆ రోజు జరిగిన వాటినన్నిటినీ తలుచు కుంటూన్నప్పుడు హఠాత్తుగా నా మనసులో

తోచింది, 'ఈ రోజు ఏప్రిల్ పూల్స్‌డే' అన్న విషయం. ఆ తరవాత ఒక్కొక్కటిగా అన్నీ అర్థమై పోయాయి. మా నాన్న ఒక డాక్టర్. చచ్చిన కాకి, పుర్రెలు... ఆయన పనే అయి వుంటుంది. మా అన్నయ్య తెలివైన మెకానిక్. టెలిఫోన్ స్వరాలు, టీవీ దృశ్యాలు అతడు సృష్టించినవే.

వాళ్ళకు నేను గట్టిగా బుద్ధి చెప్పాలనుకు న్నాను గాని, ఆ తరవాత అన్నిటినీ సరదాగా తీసుకున్నాను.