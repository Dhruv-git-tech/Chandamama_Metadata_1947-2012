# ఎవరిని అడగాలి?

సూర్యం, చంద్రం బాల్యస్నేహితులు.
ఇద్దరూ ధర్మవరంలోని జ్ఞానానంద విద్యాలయంలో చదువుకున్నారు. సూర్యం ఉపాధ్యాయ వృత్తిని చేపట్టాడు. చంద్రం అదే ఊళ్ళోని జమీందారు దివాణంలో ఉన్నతాధికారిగా ఉద్యోగం చేస్తున్నాడు.

ఇద్దరూ మంచి స్నేహితులే గాని, ఒక విషయంలో మాత్రం భిన్న ధ్రువాలుగా ఉండేవారు. సూర్యం ఏ విషయంలోనినా నలుగురితో చర్చించిగాని, ఒక నిర్ణయానికి వచ్చేవాడు కాదు. ఒకవేళతనేస్వయంగా ఒక నిర్ణయం తీసుకున్నా, ఆ విషయం సరైనదే అని ఎదుటివారు ఒప్పుకుంటే తప్ప అతనికి తృప్తి వుండేది కాదు. అయితే, చంద్రం ఏ విషయాన్నయినా ఒకటికి నాలుగుసార్లు తనే బాగా ఆలోచించి ఒక నిర్ణయానికి వచ్చేవాడు. ఆ తరవాత ఎవరు ఏం చెప్పినా, చివరకు తప్పు పట్టినా ఒప్పుకునేవాడు కాదు. ఒక విషయాన్ని పదిమందితో చర్చించడం వల్ల

గందరగోళం తప్ప, పెద్ద ప్రయోజనం ఒరగ దని అతడి దృఢవిశ్వాసం.

ఇద్దరు స్నేహితులూ క్షీసం వారానికి ఒక్క సారయినా కలుసుకునేవారు. ప్రతి శనివారం సాయంకాలం ఊరికి ఉత్తరంగా ఉన్న చిన్న కొండపై వెలసిన శ్రీ కోదండరామస్వామి ఆలయానికి వెళ్ళి వచ్చేవారు. కొండదిగుతూ ఆ వారంలో జరిగిన వీశేషాలు, మంచిచెడ్డలు మాట్లాడుకోవడం వాళ్ళ అలవాటు.

అలా ఒక శనివారం మిత్రులిద్దరూ స్వామి దర్శనం కోసం కొండ మెట్లెక్కుతూండగా ఎదురుపడ్డ ఒక పెద్దమనిషి, “ఆలయం తలుపులు మూసేశారు. పూజారి లేరు,” అని చెబుతూ కిందికి దిగి వెళ్ళాడు.

“అరె, ఇంత దూరం వచ్చి వృథా అయి పోయిందే,” అంటూ కంగారుపడసాగాడు సూర్యం.

“ఎవరోచెప్పిన మాటవిని అలా బెంబేలు పడతావెందుకు?” అన్నాడు చంద్రం.