ఎక్కువైంది. అది గమనించిన జోగినాథం చెత్తాచెదారం తీసి పారవేశాడు. సామానుల న్నింటిని క్రమపద్ధతిలో సర్ది ఉంచాడు.

మరో దిను సామానులు కట్టడానికి చిత్తు కాగితాలు లేక బేరాలు ఆగిపోయినంత పనైంది. వెంటనే తెలిసిన వ్యక్తి వద్దకెళ్లి చిత్తు కాగితాలు సంపాదించి బౌలు నిలబెట్టాడు.

మరో పర్యాయం షావుకారు ఇంటినుండి ఒక గాజు జాడీ జోగినాథంకి ఇచ్చి, “దీనిలో నూనెపోసి ఇంటిలో ఇచ్చిరా!” అన్నాడు.

జోగినాథం జాడీని చూసి, “ఇది చాలా మురికిగా ఉంది. శుభ్రపరిచి మీరు చెప్పి నట్లు చేస్తాను” అని జాడీని బాగా శుభ్రం చేసి, అందులో నూనెపోసి ఇంటికి తీసుకొని వెళ్లాడు. తళతళలాడుతున్న జాడీని చూసి షావుకారు భార్య పార్వతి జోగినాథం పని తనానికి ఎంతో ముగ్ధురాలైంది.

గంగరాజు, వీర్ణాయుడు షావుకారు లేని సమయం చూసి జోగినాథంతో “మన షావుకారు సంగతి నీకు తెలియదు. తీపి

మాటలతో, పొగడ్తులతో ఎటువంటిపనులైనా జరిపించేసుకుంటాడు. మనం ఎంతైనా పనివాళ్లం. ఈ దినం ఇక్కడ, రేపు వేరేచోట ఉండేవాళ్లం. కేవలం దుకాణం పనులు మాత్రమే చేస్తుండాలి. మెప్పుకోసం అన్నీ నెత్తిన వేసుకున్నా కలిసివచ్చేది ఏమీ ఉండదు. పైసా ఎక్కువ ఇచ్చే రకం కాదు” అన్నారు.

జోగినాథం ఆ మాటలు విని నవ్వి ఊరు కొని తన పనిపాట్లలో మునిగాడు.

నెలదినాలు గిర్రున తిరిగాయి.

శివరాముడు యధాప్రకారం గంగరాజు, వీర్ణాయుడికి నెలసరి జీతం చెల్లించి జోగినాథంతో.. “ఇదుగో ఈ వెయ్యి రూపాయలు నీ నెలసరి జీతం. ఈ ఐదువందలు నువ్వు ఇచ్చిన మాట ప్రకారం దుకాణాన్ని నీ స్వంత ఇల్లులా భావించి అదనంగా కష్టపడినందుకు” అని అన్నాడు.

ఆ మాటలు వింటూనే దగ్గరలో ఉన్న గంగరాజు, వీర్ణాయుడు ముఖం తేలేశారు.