సీతివంతుడు

ఒకానొక రాజు, వృద్ధుడైన మంత్రి చనిపోతే, ఆయన కుమారుడికి ఆ పదవి ఇచ్చాడు. కొత్తమంత్రి ఉద్యోగ బాధ్యత స్వీకరించిన రోజునే, రాజు కొకసమస్య ఎదురైంది. రాజ్యంలో శిస్తు వసూళ్లు చేసే ఉద్యోగి, ఆ డబ్బుతో పరాయి రాజ్యానికి పారిపోయాడు.

“ఈసారి మనం ఉద్యోగం ఇవ్వబోయేముందు, వచ్చిన వాడేపాటి నీతివంతుడో తెలుసుకోవాలి. కాని అదెలా సాధ్యం? మీ నాన్నగారైతే తగిన ఉపాయం ఆలోచించే వాడు,” అన్నాడు రాజు, కొత్తమంత్రితో. “ప్రభూ, చాటింపు వేయించండి. ఆ వచ్చిన వాళ్లలో నీతివంతుణ్ణి, మీకు చూపగలను,” అన్నాడు మంత్రి.

చాటింపు విని పదిమంది వచ్చారు. మంత్రి వాళ్లను ఒక చీకటి గది గుండా రాజు దగ్గరకు రమ్మని చెప్పాడు. వాళ్లు అలాగే చేశారు. అప్పుడు మంత్రి వాళ్లతో, “కారణం తర్వాత చెబుతాను. నా చుట్టూ వేగంగా పదిసార్లు ప్రదక్షిణం చేయండి.” అన్నాడు.

ఒక్కడు తుప్ప మిగతా తొమ్మిది మందీ అలా చేయడానికి నిరాకరించారు. మంత్రి వాణ్ణి, రాజుకు చూపి, “ప్రభూ ఇతను నీతివంతుడు. ఉద్యోగంలో నియమించండి,” అన్నాడు.

రాజు ఆశ్చర్యపోతూ చూశాడు. మంత్రి ఆయనతో, “వీళ్లు నడిచి వచ్చిన చీకటి గదిలో రెండు చోట్ల మెరిసే వెండినాణేలు కుప్పగా పోయించాను. ఈ తొమ్మిది మంది వెండి నాణేలను తమ దుస్తుల్లో దాచుకున్నారు. వేగంగా కదిలేటప్పుడు వాటి శబ్దం వినబడి, తమ దొంగతనం బయటపడుతుందని, ప్రదక్షిణ చేయడానికి నిరాకరించారు, “అని చెప్పాడు.

వాళ్లను పరీక్షించగా, మంత్రి చెప్పింది నిజమని రుజువయ్యింది. రాజు మంత్రి చూపిన నీతివంతుణ్ణి ఉద్యోగంలో నియమించాడు.
- రావులపాటి ప్రసాద్

Chandamama

7

February 2011 T