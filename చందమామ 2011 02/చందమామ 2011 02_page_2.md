## యువ విజేతలు

### ర్యాంకులు:

* ఇండియన్ జూనియర్ ర్యాంకింగ్ లో (2009) నాలుగవ స్థానం.

### సాధించిన అవార్డులు:

* ఫ్రెంచ్ జూనియర్ కేడెట్ ఓపెన్ ఐటీటీ ఎఫ్ (2010) టోర్నీ టీమ్ ఈవెంట్ లో కంచుపతకం.

* 71వ జూనియర్ అండ్ యూత్ నేషనల్స్ టీమ్ ఈవెంట్ సింగిల్స్ లో రజిత పతకం, టీమ్ ఈవెంట్ లో కంచుపతకం (2009).

* వరల్డ్ జూనియర్ సర్క్యూట్ ఓపెన్, ఇండోర్ (2009) టీమ్ ఈవెంట్ లో కంచుపతకం.

* నేషనల్ స్కూల్ గేమ్స్, చండీగర్ (2008) అండర్-17 విభాగంలో స్వర్ణపతకం.

## నిఖత్ బాను

నిఖత్ బాను ఆంధ్రప్రదేశ్కి చెందిన స్టార్ టేబుల్ టెన్నిస్ క్రీడాకారిణి. కేంద్రీయ విద్యాలయ స్కూల్ కి చెందిన ఈ ఇంటర్మీడియట్ విద్యార్థిని తన పాఠశాల, ఉపాధ్యాయులు, స్నేహితులు తనకు అందిస్తున్న మద్దతుకు కృతజ్ఞతలు తెలుపుతోంది.

నిఖత్ ప్రతిరోజు అయిదారు గంటల టేబుల్ టెన్నిస్ ప్రాక్టీస్ చేస్తుంది. అయితే డబుల్స్ కంటే సింగిల్స్ పోటీలనే తాను ఆస్వాదిస్తానని చెప్పింది. ముఖ్యమైన టోర్నమెంట్ కు ముందు తనకు తానుగా ఆటకు సంసిద్ధమవుతుంది కాబట్టే ఆమె సవాలును స్వీకరిస్తుంది. “నేను ఆటలో మెళకువలు, టెక్సిక్‌లపైనే ఎక్కువగా దృష్టి పెట్టి అభ్యాసం చేస్తాను” అంటుందామె. ఏకాగ్రతను, వేగాన్ని పెంచుకోడానికి ఆమె ధ్యానం, ఫిట్‌నెస్ వంటి కార్యక్రమాల్లో పాల్గొంటుంది కూడా శరత్ కమల్, సైనా నెహ్వాల్‌లు ఆమెకు ఆదర్శం. ఎన్నటికీ చేతులెత్తివేయవద్దని, చివరి నిమిషంవరకు పోరాడాలని ఈ ఆట ఆమెకు నేర్పించింది.

నిఖత్ భవిష్యత్తులో ఒలింపిక్స్ లో పాల్గొనాలని, అందులో పతకం గెలిచి యావత్ భారతదేశం గర్వించేలా చేయాలని కోరుకుంటోంది. ఈ నెల ఉదయతారకు చందమామ శుభాకాంక్షలు తెలియజేస్తూ, ఆమె స్వప్నాలు ఫలించాలని ఆకాంక్షిస్తోంది!

Shop

Archives
from 1947

Jokes