పోతున్న ఎలుగుబంటి రహస్యం ఏమిటో కనుక్కునేందుకు వెళ్ళాడు. మనం పూజారి ఉన్న గుహను చుట్టుముడుదాం” అన్నాడు విక్రమకేసరి.

“నీకేకల్తో, గండభేరుండం తప్పించుకు పోవటంతో ఆపూజారిగాడు మన ప్రయత్నం ఏమిటో గ్రహించే ఉంటాడు” అని శిఖి ముఖి తానూ, నాగుమల్లీ అరణ్యంలో ప్రవేశించి ఎలుగొడ్డును చంపినుప్పటినుంచి జరిగిన సంఘటనలన్నీ చెప్పి, గండ భేరుండం తనకిచ్చిన జింక చర్మాన్ని అతడికి చూపించాడు. దానిమీద చిత్రించబడిన దృశ్యాలు చూసి విక్రమకేసరి సంభ్రమా శ్చర్యాల్లో మునిగిపోయాడు. “ఈ చర్మం మీది చిత్రాలు మనకు బ్రహ్మాపుత్రా

లోయల్లో ప్రవేశించినప్పుడు మార్గాన్వేషణలో సహాయపడతాయి. దాన్ని నీ దగ్గిరే ఉంచు” అన్నాడు శిఖిముఖి.

విక్రమకేసరి ఆ జింక చర్మాన్ని ఎప్పటిలా గుండ్రంగా చుట్టి, తాడుతో నడు ముకు బిగించుకున్నాడు. అంతలో శబరు డొకడు అక్కడికి పరిగెత్తుకుంటూ వచ్చి, “కేసరి దొరా! ఆ మంత్రాల మారిగాడూ, మరొకడూ గుహలో చేరి ఏదో మాట్టాడు కుంటున్నారు. లోపలవాళ్ళు వెలుగు కోసం మంట చేసినట్టున్నది. గుహద్వారం పొగతో మూసుకుపోయింది” అని చెప్పాడు.

“గుహలో మంట చేసింది వెలుగు కోసం కాదు, మన కళ్ళల్లో అంత పొగా, దుమ్మూ కొట్టి అక్కణ్ణించి పారిపోయేందుకు. నాకు వాడు దొరుకుతాడన్న నమ్మకం లేదు. అయినా ప్రయత్నం చేసి చూద్దామంటావా, కేసరీ?” అన్నాడు శిఖిముఖి.

“దొరక్క మాయమైపోతాడా? వాడే మన్నా ఆకాశభూతమా?” అన్నది నాగు మల్లి విసురుగా.

“నాగుమల్లి బాగా చెప్పింది, శిఖీ ఇక బయల్దేరుదాం;” అంటూ విక్రమకేసరి ముందుండి దారితీశాడు. అతడు లోగడే పూజారి ఉన్న గుహ చూసినవాడు కావటం చేత, దారికోసం వెతుక్కోవలసిన అవసరం లేకుండా పోయింది.

కొద్దిసేపటి తరువాత వాళ్ళు గుహను సమీపించేసరికి, గుహా ముఖాన్ని దట్టంగా