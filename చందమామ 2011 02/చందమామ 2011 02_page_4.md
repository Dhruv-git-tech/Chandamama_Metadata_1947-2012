ప్రియ మిత్రులారా!!!

కొత్తసంవత్సరంలో మనం శరవేగంగా అడుగులేస్తున్నాము. అప్పుడే ఫిబ్రవరి వచ్చేస్తోంది, అలాగే సంవత్సర పరీక్షలు కూడా.. రాబోయే రోజులు మరింత మంచిగా ఉంటాయనడంలో సందేహం లేదు. ఎందుకంటే వేసవి సెలవులు కూడా త్వరలోనే రానున్నాయి కదా?

చందమామలో మా ఉత్పత్తులను విస్తరించడానికి ప్రయత్నిస్తున్నాము. ఒక్క మాటలో చెప్పాలంటే ఈ ఏడాది మరిన్ని పుస్తకాలను ప్రచురించనున్నాము. అదీ కూడా డిజిటల్ కటెంట్ రూపంలో ఇవ్వబోతున్నాము. చందమామ పత్రికను ఆదరిస్తున్నట్లుగానే, ఈ కొత్త ఉత్పత్తులను కూడా మీరు ఆస్వాదించగలరని, అభినందించగలరని విశ్వసిస్తున్నాము. మీరు ప్రయాణంలో ఉన్నప్పుడు కూడా ఆస్వాదించగలిగే విధంగా మా పాఠకులకు మేం కథలకు టెక్నాలజీని మేళవించి అందించడానికి ప్రయత్నిస్తున్నాము.

ఫిబ్రవరి నెలలో డార్విన్, చత్రపతి శివాజిల జయంతి ఉత్సవాలు జరుగుతాయి. ఈ ఇద్దరూ దార్శనికులు, దిగ్గజాలు. ఒకరు జీవశాస్త్రంలో, మరొకరు అణచివేతకు వ్యతిరేకంగా పోరాడి తన జాతి ప్రజలకు విముక్తి ప్రసాదించడంలో అమోఘమైన కృషి చేశారు. డార్విన్ రాసిన ఉద్గంథం 'జీవజాతుల మూలం' మన ఆలోచనా విధానాన్ని విప్లవీకరించింది. మరో వైపు శివాజి ధర్మపరిపాలకుడు. అతడి సాహసం, వివేకం, న్యాయనిరతి, గెరిల్లా పోరాట పద్దతులు 300 సంవత్సరాల తర్వాత కూడా ప్రజల నోళ్లలో నానుతున్నాయి.

ఫిబ్రవరి నెలలోనే కేంద్ర ఆర్థిక మంత్రి, పార్లమెంటులో బడ్జెట్ ను ప్రవేశపెడతారు. బడ్జెట్ అంటే ప్రాధమికంగా ఒకరి ఆదాయాన్ని, ఖర్చును సమతుల్యపర్చే ప్రక్రియ. ఇది మన ఇంట్లో అమ్మ చేసే పనే కాని, అనేక సంక్షిప్తతలతో కూడి ఉండి పెద్ద స్థాయిలో జరిగే పని. మన తల్లితండ్రులు ఆదాయాన్ని, ఖర్చును ఎలా సమతుల్యం చేస్తారో అర్థం చేసుకోవడానికి మనం ప్రయత్నించాలి. ఎంత డబ్బును ఖర్చుపెట్టాలి, దేనిమీద ఖర్చు పెట్టాలి అనే అంశం మీద ఇది మనకు చక్కటి అవగాహన ఇస్తుంది. భవిష్యత్తులో కూడా ఇది మనకు సహకరిస్తుంది.

మా కొత్తపుస్తకాలను కూడా మీరు చదువుతారని, మీ విలువైన అభిప్రాయం పంపుతారని ఆశిస్తున్నాము. ఈలోగా ఈ నెల కథల నిధి మీకోసం సిద్ధమవుతోంది. - సంపాదకులు