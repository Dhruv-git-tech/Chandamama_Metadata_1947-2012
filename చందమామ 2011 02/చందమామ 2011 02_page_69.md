ఈ విధంగా ఈ ద్వీపానికి ఇంతవరకూ ఇర్పైఇద్దరు రాజులయ్యారు. వామాంగుడు ఇర్పైమూడో రాజు.

వామాంగుడికి తనకు పట్టిన రాజయోగం గురించి సంతోషంకన్న, ఏడాది అయ్యాకపట్టబోయే అరణ్యవాసం గురించి శ్రద్ధ ఎక్కువ కలిగింది.

అతను కొందరు భటులను వెంటబెట్టుకుని అరణ్యానికి పోగోరాడు. ఈ ద్వీపానికి దగ్గరలో మరొక ద్వీపంపైన ఆ అరణ్యం ఉన్నది. అక్కడికి పడవల్లో వెళ్ళాలి.

వామాంగుడు భటులు వెంటరాగా, పడవల్లో అరణ్యం చేరాడు. తరవాత, నాలుగు రోజులు అక్కడే ఉండి, అరణ్యాన్ని ఆమూలాగ్రం జాగ్రత్తగా పరిశీలించాడు. అందులో మనుషులు జీవించటం కష్టం. అయితే అక్కడ మంచి కలప, పంటలు పండించేందుకు కావలసినంత సారవంత మైన భూమి ఉన్నదీ.

అడవి చెట్లన్నీ కొట్టించి అక్కడే మంచి నగరం నిర్మించవచ్చు. పళ్ళతోటలూ, పూల తోటలూ వేయవచ్చు.

వామాంగుడు ఆ పనికి మనుషులను నియోగించాడు. అతని ఏలుబడి ఏడాది పూర్తి అయ్యేలోగా అరణ్యం అందమైన నగరంగా మారిపోయింది. నగరంచుట్టూ అందమైన తోటలు ఏర్పడ్డాయి. నగరం నిర్మించటానికి శ్రమించినవారు ఈ కొత్త నగరంలోనే నిమసించగోరారు.

ఏడాది పూర్తి అయ్యింది. వామాంగుడు కొత్త నగరానికి వచ్చేశాడు. అతనితోపాటు అనేకుంది పౌరులు, పాతనగరంవారు, కొత్త నగరానికి వలస వచ్చేశారు.

ఇది జరిగాక, పాత నగరం వారికి వామాంగుణ్ణి పోగొట్టుకోవటం ఇష్టం లేక పోయింది. అప్పటికప్పుడే వారొకసభచేసి, రెండు నగరాలకూ వామాంగుడే శాశ్వతంగా రాజుగా ఉండాలని తీర్మానించారు.