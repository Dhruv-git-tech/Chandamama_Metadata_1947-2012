ఉద్దండ పండితులై దేశదేశాల్లో పేరు ప్రఖ్యాతులు గడించారు. సుదర్శన వర్మకి తన కుమారుడూ రాజ్యానికి ఉత్తూధికారీ అయిన కిశోర వర్మని మహా పండితుడిగా కూడా చూడాలన్న ప్రగాఢమైన కోరిక ఉన్నది.

జ్ఞాన సూర్యుణ్ణి గురించి విన్న మహా రాజు కుమారుణ్ణి ఆయన వద్దకు గురుకుల వాసానికి పంపాలని నిశ్చయించుకున్నాడు. ఈ సంగతి విని ఆస్థాన పండితుడు విద్యా నాథుడు మహారాజుని కలిసి “మన చిరం జీవిని పండితుణ్ణి చేయటానికి నేను సరి పోనా? ఎందుకిలా అతణ్ణి అరణ్యాలపాలు చేశారు” అని అడిగాడు.

సుదర్శనుడు నవ్వి “మీరెలాగునూ ఉన్నారు. జ్ఞానసూర్యుడి ప్రతిభ కూడా యువరాజుకి కొంత అంటనివ్వండి” అంటూ కుమారుణ్ణి గురుకులంలో చేర్పించాడు.

కిశోరవర్మకు కొన్ని పరీక్షలు పెట్టిన తరువాత తన శిష్యుడిగా స్వీకరించిన జ్ఞానసూర్యుడు మహారాజుతో.. రాకుమారుణ్ణి పండితుణ్ణి చేయటానికి ఇంత సమయం పడుతుందని నేను చెప్పలేను. వేచి చూడటానికి తమకభ్యంతరం ఉండదనుకుంటాను” అన్నాడు. దానికి సుదర్శనవర్మ అంగీకారమే నన్నట్లు తలవూపి రాజధానికి తిరిగి వెళ్ళాడు.

ఒక ఏడాది గడిచాక సుదర్శన వర్మ ఆస్థాన పండితుడు విద్యానాథుడిని వెంటబెట్టుకుని కుమారుడి విద్యాభ్యాసం ఎలా సాగుతున్నదో చూడటానికి గురుకులానికి వెళ్ళాడు. అతడికి అక్కడ కిశోరవర్మ సహాధ్యాయులు ఏవో కొన్ని పుస్తకాలు ముందు వేసుకుని వారికి వారే చదువుకుంటూ వారిలో వారే చర్చించుకుంటుండటం కనిపించింది. గురువు జ్ఞానసూర్యుడి జాడ ఎక్కడా లేదు. సుదర్శన వర్మ రాజకుమారుణ్ణి దగ్గరకు పిలిచి చదువు ఎలా సాగుతున్నదని అడగ్గా అందుకు అతడు “గురువుగారు ఎప్పుడూ మాతో ఉండరు. ఆయన ఎక్కడికి వెళ్తారో, ఎప్పుడు వస్తారో కూడా మాకు తెలియదు. అయితే అప్పుడప్పుడు వచ్చి ఈ పుస్తకాలు మా ముందుంచి చదువుతూ ఉండమని చెప్పి వెళ్లిపోతారు” అన్నాడు.

ఇది విన్న విద్యానాథుడు మహారాజుతో “ప్రభూ.. ఈ గురువుకి ఇతర వ్యాపకాలే ఎక్కువ అనిపిస్తోంది” అని వ్యంగ్యంగా అనగానే మహారాజు “ఈసారి ఆయన ఉండగానే వద్దాం పదండి” అంటూ రాజధానికి వెళ్ళిపోయాడు.