ప్రియమైన బాలపాఠకులకు,

UNICEF, వివిధ పాఠసాధనముడు రాష్ట్రాల సంస్థల మదదతు తెలుపుతున్న చైల్డ్ రిపోర్టర్స్ ఇనిషియేటివ్ ఆధ్వర్యంలో, భారతదేశంలోని పలు రాష్ట్రాల నుండి తమను కలవరపరుస్తున్న సమస్యలపై రాస్తున్న బాల విలేకరుల రచనలను మీరు ఆస్వాదిస్తున్నారని మేము ఆశిస్తున్నాము. 2010 నవంబర్ 14 న బాలల దినోత్సవం సందర్భంగా UNICEF మధ్యప్రదేశ్ కార్యాలయం జగ్‌మగ్ అనే న్యూస్ లెటర్‌ని ప్రారంభించింది. ఈ పత్రికకు గుణా జిల్లాలోని మూడు గ్రామాలకు చెందిన పిల్లలు పూర్తిగా సంపాదకత్వ బాధ్యతలు నిర్వహిస్తున్నారు.

బాల విలేకరులుగా శిక్షణ పొందిన ఈ మూడు గ్రామాలకు చెందిన స్కూలు పిల్లలు, బోపాల్‌లో కొద్దికాలం విడిది చేశారు, విభావరి (గుణ), ఆరంభ్ (భోపాల్) ఎన్జీవో సంస్థలకు సంబంధించిన ప్రతినిధులు కూడా ఈ పత్రిక ప్రారంభోత్సవంలో పాల్గొన్నారు.

మధ్యప్రదేశ్‌లోని UNICEF క్షేత్ర కార్యాలయం ఛీఫ్ డాక్టర్ టానియా గోల్డ్‌నర్ మాట్లాడుతూ, “కమ్యూనిటీకి చెందిన నిర్ణయాలను తీసుకునేటప్పుడు పిల్లలు చెప్పేది విని, వారి అభిప్రాయాలు, దృక్పధాలను పరిగణనలోనికి తీసుకునేలా చేయవలసిన బాధ్యత వయోజనులు, వృత్తిజీవితం గడుపుతున్నవారు, నిర్ణయాధికారులుగా మనపై ఉందని” తెలిపారు.

జగ్‌మగ్‌లో ప్రచురించబడిన ఈ కథనాలు మీకు నచ్చుతాయని భావిస్తున్నాము.

అభినందనలతో,
మీ దీదీ