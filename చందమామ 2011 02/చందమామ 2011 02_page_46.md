పొగ కమ్మి ఉండటం వాళ్ళ కంటపడింది.
ఆ పొగ చూస్తూనే శిఖిముఖి, “ఆ దుష్టుడు లోపల లేడు. అంత పొగలో ఏ ప్రాణి అట్టే కాలం బతకదు” అన్నాడు.

“అయితే వాడు తప్పించుకు పోయిన ట్టేనా?” అన్నాడు విక్రమకేసరి నిరుత్సాహ పడిపోతూ.

శిఖిముఖి జవాబిచ్చేంతలో, వాళ్ళ వెంట వున్న శబరుడు ఒక ఎత్తయిన కొండరాతిమీద నిలబడి, “దొరా! పొగయిక్కణ్ణుంచే కాదు, గుహవెనక మరి రెండు మూడు చోట్లనుంచి కూడా వస్తున్నది” అని పెద్ద కేకపెట్టాడు.

“అంటే ఆ దుర్మార్గుడు పారిపోయేం దుకు గుహలో మరికొన్ని రహస్య మార్గాలు న్నవన్నమాట. కేసరి దొర కావిలి పెట్టిన ఇద్దరు శబరవాళ్ళూ ఏం చేస్తున్నారు? నిద్రపోతున్నారా లేకపోతే వాళ్ళను కూడా పూజారి భుజాన వేసుకుపోయాడా?” అన్నది నాగుమల్లి అవహేళన చేస్తున్నట్టు.

అది గుర్తించిన శిఖిముఖి వచ్చే కోపాన్ని ఆపుకుంటూ, “ఆ దెయ్యాలపోతు శబరుల్నే కాదు, సవరవాళ్ళను కూడా గాడిదల్ని చేశాడు. ఇప్పుడు మనం కాస్త తెలివిగా ప్రవర్తించాలి. కేసరీ, నువ్వు కావలిపెట్టిన వాళ్ళిద్దరూ ఆ పూజారిని అనుసరించి పోయారని నా అనుమానం” అని అక్కడున్న చెట్టు కొమ్మ ఒకటి విరిచి గుహ ముందుకు వెళ్ళి, దానితో గుహ ద్వారం ముందు గట్టిగా విసిరాడు. గాలికి పొగకాస్తా

చెల్లాచెదరైంది. అంతలో విక్రమకేసరి గుహ లోపలికిరెండు మూడు బాణాలు కొట్టాడు. లోపలి నుంచి ఎలాంటి శబ్దమూ రాలేదు.

ఇప్పుడేమి చేయటమా అని శిఖిముఖి ఆలోచించేంతలో, గుహమీది నుంచి నాగు మల్లి పెద్దగా చప్పట్లు చరిచి ఒక పెద్ద కేక పెట్టింది. ఆమెకు గుహ వెనక దిగువగా ఉన్న లోయకేసి పోతున్న పూజారీ, సవర భేరుండం కనిపించారు. వాళ్ళకు కొంచెం వెనక రాళ్ళచాటున నక్కుతూ ఇద్దరు వ్యక్తులు పోతున్నారు.

వాళ్ళు విక్రమకేసరి చెప్పే శబర కావలి వాళ్ళని ఆమె అనుకున్నది. ఆమె కేక పెట్టి పిలవగానే వాళ్ళల్లో ఒకడు వెనక్కు తిరిగి చూసి, రెండో వాడితో ఏమో చెప్పి గబగబా