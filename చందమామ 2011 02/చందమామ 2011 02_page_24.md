“గత జన్మలో మాధవుడు అయిన నీ గాథను శుకానందుడు జనక చక్రవర్తికి వినిపించాడు” అన్నాడు బృహస్పతి.

“శ్రీనివాసుడిని అల్లుడిగా చేసుకునే అంశంలో నా అనుమానాలన్నీ పటాపంచల య్యాయి. పద్మావతిని ఆ శ్రీనివాస ప్రభు వుకు కన్యాదానం చేస్తాను” అన్నాడు ఆకాశ రాజు ఆనందంగా.

“మంచిది. ఆ నిర్ణయాన్ని లేఖద్వారా శ్రీనివాసుడికి అందజేయి” అన్నాడు బృహస్పతి.

“ఆ లేఖను నేనే స్వయంగా ఆ శ్రీని వాసుడికి సమర్పించి, తరిస్తాను” అన్నాడు శుకమహర్షి.

తమ కూతురు పద్మావతిని ఇచ్చి వివాహం జరిపించడానికి నిశ్చయించినట్టు ఆకాశరాజు శ్రీనివాసుడికి శుభలేఖ రాసి శుక మహర్షికి ఇచ్చాడు. “మహానుభావా, శుభ లేఖను మా కాబోయే అల్లుడికి అందజేసి పుణ్యం కట్టుకోండి” అన్నాడు ఆకాశరాజు.

“ఆకాశరాజా.. వేంకటాద్రిమీద విడిది చేసిన వైకుంఠవాసుడికి శుభలేఖ అందజే యటం అనేది శుభప్రదమైన, విశిష్టమైన సేవ. ఆ సేవ చేసే అవకాశం లభించడం నా అదృష్టం” అన్నాడు శుకమహర్షి.

శుకమహర్షి వేంకటాద్రి చేరుకుని, శ్రీనివాసుడినివాసానికివెళ్ళాడు. పద్మావతితో ఆయన పరిణయం నిర్ణయించబడిన శుభ వర్తమానం చెప్పి, ఆకాశరాజు పంపిన లేఖను అందజేసాడు. ఆ లేఖను చదివిన శ్రీని వాసుడు సంతోషంతో పొంగిపోయాడు.

ఆమె రాయబారం సఫలమైనట్లు వకుళ మాతకు చెప్పాడు. శుక మహర్షికి అతిథి సత్కారాలు చేసి, ఆకాశరాజు పంపిన ఉత్త రానికి ప్రత్యుత్తరం వ్రాసి, శుకమహర్షికి అందించాడు. వివాహానికి శ్రీనివాసుడి సమ్మతిని ఆయన నోట చెప్పించుకుని విని, శుకమహర్షి ఆకాశరాజు పట్టణానికి తిరుగు ప్రయాణమయ్యాడు.

శుకుడు వెళ్ళిపోగానే శ్రీనివాసుడు వకుళమాతతో ఇలా అన్నాడు. “అమ్మా.. వధువు పద్మావతి వైపున తల్లిదండ్రులు ఉన్నారు. బంధువులున్నారు. మిత్రులు న్నారు. శ్రేయోభిలాషులు ఉన్నారు. పరిజనం ఉన్నారు. ఆకాశరాజు చేత పాలింప బడుతున్న ప్రజలు ఉన్నారు. నాకేమో తల్లిదండ్రులు లేరు. అన్నదమ్ములు లేరు.