చేసిన బాకీలను నిశ్చేషంగా తీర్చివేశాడు.
తండ్రిగారి అప్పులు తీరాయిగదా అను
కుంటే తాతగారి అప్పులు మీద పడే
లాగుంది.

వాడు చంద్రశేఖరుడితో, “అయ్యా, నేను మా తండ్రిగారు అప్పులు తీర్చేసరికి తల ప్రాణం తోకకు వచ్చింది. మా తాతగారి అప్పులు కూడా తీర్చమనటం ధర్మమా? వాటికి నేను బాధ్యుణ్ణికాను. వాటికి ఏనాడో కాలదోషం పట్టిఉంటుంది. క్షమించండి!” అన్నాడు.

చంద్రశేఖరుడు చిరునవ్వు నవ్వి, “మీ తాతగారు మాకేమీ బాకీ లేరు. ఏనాడో మా తాతగారే మీ తాతగారికి వెయ్యి వరహాలు బాకీ పడ్డారు.

మాట నమ్మకం మీద మీ తాతగారు అప్పుపెట్టారు. పరువైన వాడి మాటకు కాలదోషం ఏముంటుంది గనక? మా తాతగారి బాకీ వడ్డీతో సహా తీర్చటానికి

సామ్ముతెచ్చాను. దయచేసి పద్దు పుస్తకం
వెతకండి” అన్నాడు.

గోవిందశెట్టి చంద్రశేఖరుడి నీతిపర త్వానికి ఆశ్చర్యపడ్డాడు. అతను పాత కట్ట లన్నీ వెతకగా ఒక పద్దు పుస్తకంలో రామ చంద్రుడి పేరవెయ్యి వరహాలు ఖర్చుపద్దు ఉన్నది.

గోవిందశెట్టి చంద్రశేఖరుడితో, “ఈ బాకీ సంగతి మీరు చెప్పేదాకా నాకు తెలీదు. అయితే ఒక్క విషయం నేను దీన్ని రొక్కంగా పుచ్చుకోను. మీవంటి నీతిపరులు ఎక్కడా నాకు దొరకరు. మీరు తెచ్చిన నాల్గుగు వేల వరహాలతో మనిద్దరమూ సమిష్టి వ్యాపారం చేద్దాం. మీకు అభ్యంతరం లేకపోతే చెప్పండి” అన్నాడు.

చంద్రశేఖరుడు సరేనన్నాడు. ఇద్దరూ కలిసి వ్యాపారం చేసి, త్వరలోనే సంపన్నులై, ఎంతో స్నేహంగా ఉంటూ జీవితాలు వెళ్ళి బుచ్చారు.