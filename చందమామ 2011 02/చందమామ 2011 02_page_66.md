రాజుకు, ఈ సలహా నచ్చి, కొలువులో వున్న వాళ్లనొక్కొక్కరిని ఆ తాయెత్తు తీసు కోమని అడిగాడు. కాని దాని సంగతి అప్పటికే తెలిసి ఉండటం వల్ల ఎవరూ దాన్ని తీసుకుని తమ చేతికి కట్టుకోవడానికి సాహసించలేదు.

రాజు విసిగిపోయి, ఆ తాయెత్తును కట్టుకున్నవాళ్లకు పెద్ద బహుమానం ఇస్తా నని, నగరంలో చాటింపు వేయించాడు. అప్పటికి ఎవరూ ముందుకు రాకపోయేసరికి, రాజుకు తాయెత్తు, ఒక పెద్ద సమస్య అయిపోయింది. ఎప్పుడూ రాచకార్యాల్లో మునిగితేలుతుండే ఆయన నోట తాయెత్తు మహిమవల్ల నిజం దాగడం లేదు.

చివరకూ రాజు, మంత్రికి తన పరిస్థితి వివరించి, “మీరే, ఈ తాయెత్తు వదిలే మార్గం ఆలోచించాలి,” అని కోరాడు.

మంత్రి అందుకు రాజునుంచి మూడు రోజులు గడువు తీసుకుని వెళ్లిపోయాడు.

మూడవ రోజున మంత్రి, ఒకడిని వెంట బెట్టుకుని రాజు దగ్గిరకు వచ్చి, “ప్రభూ, తాయెత్తును కట్టుకోవడానికి, ఇతను అంగీ కరించాడు. చేతికి కట్టండి!” అన్నాడు.

రాజు తాయెత్తును వాడిచేతికి కట్టి, ఏం మాట్లాడతాడో అని. ఎదురు చూశాడు. కాని, వాడెంతకూ మాట్లాడకపోయేసరికి, ఆయన ఇస్తానని చాటింపు వేయించిన బహుమతిని వాడికిస్తూ, “ఇంతవరకూ, తాయెత్తు కట్టుకోగానే నిజం మాట్లాడే వాళ్లను చూశాను. మీరెవరో మహానుభా వుల్లా ఉన్నారు! అందువల్లనే, ఈ తాయెత్తు మహిమ, మిమ్మల్నేమీ చేయలేకపోయింది,” అన్నాడు.

అందుకు మంత్రి చిన్నగా నవ్వి, “ప్రభూ, ఇతేనేం మహానుభావుడు కాదు. మూగవాడు! ఇతనికి తప్ప, ఈ రాజ్యంలో తాయెత్తును కట్టుకునే ధైర్యం మరెవరికీ లేదు,” అన్నాడు.