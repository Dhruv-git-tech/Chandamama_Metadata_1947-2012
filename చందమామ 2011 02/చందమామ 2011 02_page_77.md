భారత దర్శిని

మంచినీళ్ల బావికి ఆహ్వానం

పుట్టిన రోజు శుభకార్యం కావచ్చు, పెళ్లి లేదా సామాజిక ఉత్సవం కావచ్చు, మనం ముందుగా పెద్దలను ఇంటికి రావలసిందిగా ఆహ్వానిస్తాం. ఇది మన ఆచారం. కాని, ఉత్తర ప్రదేశ్‌లోని ఒక గ్రామంలో ప్రజలు ఏ శుభకార్యానికైనా ముందుగా ఊరబావికి ఆహ్వానం పంపుతారు.

ఉత్తర ప్రదేశ్ రాష్ట్రం ఎటావా జిల్లాలోని నాగ్లా రామ్‌లాలా గ్రామంలో స్థానికులు గత 50 ఏళ్లుగా ఈ వింత అచారాన్ని పాటిస్తూ వస్తున్నారు. అచ్చురూపంలో కాని లేదా చేతితో రాసినవి కాని.. ఆహ్వానపత్రాలు బావిలో జారవిడుస్తుంటారు. ఈ గ్రామం మొత్తానికి మంచినీళ్లకు ఏకైక ఆధారం ఈ బావే మరి.

నాగ్లా రామ్‌లాలా గ్రామంలో 1000 మంది ప్రజలు నివసిస్తుంటారు. ఊర్లో చాలా మంది పాల వ్యాపారం చేస్తుంటారు. మంచినీటి బావికి ఆహ్వాన పత్రాలు సమర్పించే సంప్రదా యాన్ని పాటించకపోతే, బావి ఎండిపోయి తీవ్రమైన నీటి కొరతకు దారితీస్తుంది. బావి ఎండిపోయిన ప్రతిసారీ ఊర్లో అనేకమంది జనం చనిపోతూ వచ్చారని ఊరి ప్రజల భావన.

## 63 ఏళ్ల తర్వాత విద్యుత్తు

ఇండోర్ సమీపంలోని కొండప్రాంతంలో నెలకొన్న చిన్న గ్రామం కోపర్‌వెల్. 20 ఇళ్లు మాత్రమే ఉన్న ఈ గ్రామంలోని ఒక గుడిసెలో ఇటీవలే విద్యుత్ దీపం వెలగడంతో పెద్ద పండుగ వాతావరణం వచ్చేసింది. ఊర్లో విద్యుత్ కనెక్షన్ పొందిన మొదటి వ్యక్తి అంబారాం.

రాత్రిపూట తాము చదువుకోవడానికి విద్యుత్ అందు బాటులోకి రావడంతో ఇక లాంతర్లకు చెల్లు చీటీరాయ వచ్చని పిల్లలు మహదానందపడిపోయారు. తమ సెల్ ఫోన్ బ్యాటరీలను ఛార్జింగ్ కోసం పౌరుగూర్లకు పోవల సినపని తప్పిందని ఊరి యువతహర్షం వ్యక్తం చేసింది.

విశేషమేమిటంటే కొండ పైభాగంలో ఉన్న గ్రామా నికి విద్యుత్ సరఫరా చేయడం అంత సులభం కాదు. ఇంజనీర్లు సవాలుగా చేసుకుని గ్రామానికి విద్యుత్ సరఫరా తీయడంలో విజయం పొందారు.