మాత్రమూ దగ్గిరకు రానివ్వకపోయింది.
గత్యంతరం లేక పావో దాన్ని తన సొంతం
చేసుకున్నాడు.

అతను రాజధాని నుంచి స్వగ్రామానికి
తిరిగి వస్తూ, దారి తప్పాడు. చీకటి పడ
బోయే సమయంలో అతనికి ఒక కులీనుల
భవంతి కనబడింది. ఆ రాత్రికి ఆ ఇంట
తాను తలదాచుకునేటందుకు అవకాశం
దొరుకుతుందేమో తెలుసుకుందామని
పావో తన పేరు గల కాగితాన్ని ఇంటి నౌకరు
కిచ్చి, “అయ్యగారి దర్శనం కోరానని
చెప్పు,” అన్నాడు. ఆ నౌకరు గుర్రాన్ని
పరీక్షగా చూసి లోపలకు వెళ్లి, ఇంటి యజ
మానికి కాగితం ఇస్తూ, “బాబుగారూ, ఈ
చీటీ ఇచ్చిన మనిషి మన పోయిన గుర్రాన్ని
కాజేసినవాడే!” అన్నాడు.

ఇంటి యజమాని కాగితం మీద పావో
స్వాన్ అనే పేరు చూసి “ఈయన గొప్ప
పండితుడు. లోపలికి తీసుకురా!” అని
నౌకరుతో అన్నాడు. పావో లోపలకు వచ్చినాక

ఆయన “కిందటేడు నేను పొగొట్టుకున్న
గుర్రం మీకు ఎలా దొరికింది?” అని అడి
గాడు. “నేను రాజధానికి వెళ్లేటప్పడు
దారిలో నా కొకవిద్వాంసుడు తటస్థపడ్డాడు.
అతను గుండె నొప్పితో మరణించాడు,”
అంటూ పావో తన కథ అంతా గృహ యజ
మానికి వివరంగా చెప్పాడు.

గృహ యజమాని “వాడు నాకొడుకే
అయి ఉండాలి!” అన్నాడు.

ఆయన మర్నాడు బయలుదేరి వెళ్లి,
పాతిన చోటునుంచి శవ పేటికను తవ్వి
చూస్తే, చనిపోయిన ఆయన కొడుకేనని
తేలింది. పావో చెప్పినట్లుగానే శవం మీద
కాగితం చుట్ట క్పొ ఉన్నది. శవం తల కింద
వెండి కాసులు కూడా ఉన్నాయి.

పావో తన కొడుకు పట్ల చూపిన శ్రద్ధకు
ఎంతో సంతోషించి, ఆ కులీనుడు ఆస్థానా
నికి వెళ్లి, పావోను గట్టిగా శిఫార్సు చేశాడు.
పావో ఉన్నత న్యాయాధికారిగా పనిచేసి
గొప్ప కీర్తి తెచ్చుకున్నాడు.