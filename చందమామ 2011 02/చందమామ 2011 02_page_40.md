ఉగ్రశీలుడు ప్రాణభయంతో గడగడా వణికిపోతూ, రెండు చేతులూ జోడించి, “మీ ఆజ్ఞశిరసావహిస్తాను. ఈరోజేనా అను చరులతో రాజ్యం విడిచి మరొక దేశానికి పోతాను. నేనాడినమాట తప్పను మహా రాజా.” అంటూ అక్కణ్ణించి వెళ్ళిపోయాడు.

ఇది చూసి మాధవవర్మ ఎంతగానో సంతో షించి, రత్నమాలతో జయవర్మ వివాహం జరిపి, రాజ్యానికి అతణ్ణి పట్టాభిషక్తుణ్ణి చేశాడు.

తర్వాత ఒకనాడాయన జయవర్మతో జయా, “నువ్వు బందిపోటు నాయకుణ్ణి వెతుకుతూ వెళ్ళినప్పుడు, నీకెలాంటి ఆపదా కలగకుండా చూడమని కొందరు వేగులను నీవెనుకగా పంపించాను. అక్కడ ఉగ్రశీలుడి చేతిలో ఓడిపోయిన నువ్వు, సభికులు అందరి ఎదుటా క్షణాలమీద వాణ్ణిఓడించావు, ఇదెలా సాధ్యమయింది?” అన్నాడు.

ఇందుకు జయవర్మ చిరునవ్వు నవ్వి, “న్యాయ నిర్ణేతలు లేకుండా జరిగే ఏ పోటీ అయినా ప్రయోజనం లేనిదే. అందువల్లనే. అరణ్యంలో బందిపోటు నాయకుణ్ణి ఓడించే ప్రయత్నం చేయలేదు. ఇది మొదటి కారణం” అన్నాడు.

“మరి రెండవ కారణం?” అని ప్రశ్నించాడు మాధవవర్మ.

“అరణ్యంలో వాణ్ణి నేను ఓడించి ఉంటే, వాడు మీ సమక్షానికి వచ్చేవాడు కాదు. రాజ్యంలో మరొక ప్రాంతానికి పోయి, ప్రజలను దోచుకుంటూ ఉండోాడు. ఇలా ఆలోచించే.. వాడికి రాకుమారినీ, రాజ్యాన్నీ ఎరగా చూపించి, ఇక్కడికి వచ్చేలా చేశాను” అన్నాడు జయవర్మ.

ఈ జవాబు విన్న మాధవవర్మ, తన అల్లుడు విద్యావంతుడూ, ధైర్యవంతుడేకాక, ఎంతో వివేకి కూడా అని గ్రహించి చాలా ఆనందపడ్డాడు.