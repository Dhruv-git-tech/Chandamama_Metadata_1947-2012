అందరికీ విందు చేస్తాను అని ఆయన
ఇవాళ నాతో అన్నాడు. ఇది విని నేను
కుంగిపోయానని వేరే చెప్పాలా? ఈ క్లిష్ట,
పరిస్థితిని ఎదుర్కొనటానికి నువు సిద్ధంగా
ఉండాలి” అన్నది దమనకం.

ఈ మాట విని సంజీవకానికి పిడుగు
పడినట్టు అనిపించింది.

“అయ్యో, నాకీ దుర్గతి ఎలా దాపరించింది? రాజును విశ్వాసంతో సేవించినందుకు ఫలితం చావా? శత్రుత్వానికి కారణం తెలిస్తే చక్కబెట్టగలను, కానీ అకారణ వైరాన్ని ఎలా సరిచెయ్యటం? నేను పింగళ కానికి ఏం ద్రోహం చేశాను?” అన్నది సంజీవకం.

“మిత్రమా, రాజుల బుద్ధే అలాంటింది.
మరీ బలవంతులని తోచిన వారిమీద

దెబ్బతీస్తారు” అన్నది దమనకం. “నిజమే,
నిజమే. తప్పునాదే. ఆకులూ, అలములూ
తినే నాబోటివాడు కేవల మాంసాహారి
అయిన సింహంతో ఎన్నడూ స్నేహం చేసి
ఉండరాదు. వెనకటికి హంసలాగా, సమా
నులు కానివారితో స్నేహం చేసిన వాళ్ళు
నశించిపోతారు” అంటూ సంజీవకం
హంస కథ ఇలా చెప్పింది:

హంస-గుడ్లగూబ కథ

ఒకానొక అరణ్యంలో ఒకసరస్సు ఉండేది.
అందులో ఒకహంస ఒంటరిగా ఉంటూ,
నీటిలో ఈదుతూ, ఆహారం తింటూ
హాయిగా కాలక్షేపం చేసేది. ఒకనాడు ఆ
ప్రాంతానికి ఒక గుడ్లగూబ వచ్చింది.

“నువు ఎక్కడి దానివి? ఇక్కడికి
ఎందుకు వచ్చావు?” అని హంస గుడ్ల