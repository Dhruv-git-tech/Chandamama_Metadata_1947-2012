యాత్ర చేస్తున్న రాజ బృందంతోబాటు శేషాచలాన్ని అధిరోహించాడు. పరమ పావనమైన శేషాచల పర్వతంమీద పాదం మోపగానే మాధవుడి పాపాలు కరిగిపోవడం ప్రారంభించాయి. మాధవుడి శరీరంలో నుంచి పుట్టిన అగ్ని అతడి పాపాలను దహిం చివేసింది. అతడు పర్వత శిఖరం చేరుకుని అక్కడ విశ్రమించాడు. బ్రహ్మదేవుడు అతని ముందు ప్రత్యక్షమయ్యాడు. “మాధవా.. శేషాచల మహిమ నువ్వు చేసిన ఘోర పాపాలను దహించి వేసింది. పుష్కరిణిలో స్నానం చేసి వరాహస్వామిని సేవించి నీ శరీరాన్ని వదిలిపెట్టు. భవిష్యత్తులో నారా యణపురం సుధర్ముడి కొడుకుగా నువ్వు జన్మిస్తావు. ఆ జన్మలో శ్రీమహాలక్ష్మి నీ కుమార్తెగా అవతరిస్తుంది. ఆమెను పెళ్ళాడి శ్రీమహావిష్ణువు నీకు అల్లుడౌతాడు అన్నాడు

బ్రహ్మ బ్రహ్మదేవుడు ఆజ్ఞాపించిన విధంగా మాధవుడు మరణించాడు” అంటూ బృహస్పతి తన కథనం ముగించాడు.

“ఆకాశరాజా.. గత జన్మలో మాధవుడు మరెవరో కాదు, నువ్వే. నీ పాపాలను దహిం చిన కారణంతో శేషాద్రికి వేంకటాచలం అనే పేరు మచ్చింది సుమా” అన్నాడు బృహస్పతి.

“నిజమా..” అంటూ ఆశ్చర్యపోయాడు ఆకాశరాజు.

‘వేం’ అనే సంస్కృతాక్షరానికి ‘పాపం’ అని అర్థం. ‘కటం’ అనే పదానికి ‘దహిం చివేసేది’ అని అర్థం. ‘వేంకటాచలం’ అంటే ‘పాపాలను దహించి వేసే పర్వతం’ అని అర్థం. గత జన్మలో నీ పాపాలను దహించిన అనంతరం ఆ పర్వతం వేంకటాచలమనే పేరుతో ప్రసిద్ధిచెందిందని వివరించాడు శుక్ర మహర్షి.