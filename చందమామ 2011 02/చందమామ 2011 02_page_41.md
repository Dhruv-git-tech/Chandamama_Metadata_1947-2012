## సాధువు వైద్యం

కోసలదేశపు మహారాణికి, ఒకసారి జబ్బు చేసింది. రాజవైద్యులు ఎన్ని మందులి చ్చినా ప్రయోజనం లేకపోయింది. మహా రాజు గారి బంధుమిత్రులు, అన్ని వేళలా రాణి దగ్గిరే వుండి, ఆమెను ఓదార్చు తూండేవారు.

ఈ పరిస్థితుల్లో, హిమాలయ ప్రాంతాల నుంచి, ఒకసాధువు రాజధానికి వచ్చినట్టు మహారాజుకు తెలిసింది. ఆయన సాధు వును ఆహ్వానించి ఆతిథ్యమిచ్చాడు. తర్వాత తన భార్య దీర్ఘవ్యాధిగ్రస్తురాలయిందని మహారాణి జబ్బు నయం కావడానికి తగిన మార్గం చూపవలసిందిగా రాజు సాధువును అభ్యర్థించాడు.

సాధువు, మహారాణిని పరీక్షించి రాజ వైద్యులతో మాట్లాడాడు. వాళ్లు, రాణికి వాడిన మందులన్నీ పరీక్షించాడు. మందు

లలో ఏ లోపమూ లేదని గ్రహించాడు. తర్వాత కొంత ఆలోచించగా సాధువుకు, రాణి జబ్బు తిరుగుముఖం పట్టకపోవడానికి మూల కారణమేమిటో అర్థమైంది.

ఆయన మహారాజుతో, “రాణికి స్వస్థత కలగకపోవడానికి కారణమేమిటో, నాకు బోధపడింది. ఆమెకు వచ్చిన వ్యాధి చాలా విచిత్రమైనది. పాపాత్ముల గాలి సోకు తూండటం వల్ల, ఆమెకు వ్యాధి తగ్గడం లేదు. అందువలన, అటువంటివాళ్లు, ఆమె దగ్గిరకు వెళ్లకుండా ఉండేలా చూడండి. నేనిచ్చే మందుతో త్వరలోనే, ఆమె వ్యాధి తగ్గి కోలుకుంటుంది,” అని చెప్పాడు.

సాధువు మాటలకు రాజు ఆశ్చర్యపోయాడు. రాణిని పరామర్శించిపోవడానికి వచ్చే వాళ్లలో, పాపాత్ములెవరో తెలుసుకో వడం ఎలా సాధ్యమవుతుంది?