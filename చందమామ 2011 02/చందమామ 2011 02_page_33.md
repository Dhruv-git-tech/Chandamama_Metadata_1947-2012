శిళ్ళంగేరి గ్రామంలో, బంగారయ్య అనే ఒక సామాన్య కుటుంబీకుడుండేవాడు. ఆయనకు తిరుమలయ్య, వెంకయ్య అనే ఇద్దరు కొడుకులు, మంగమ్మ అనే ఒక కూతురు. బంగారయ్య వాళ్ళందరికీ పెళ్ళిళ్ళు చేశాడు. ఆయన చనిపోయేనాటి వరకూ, అందరూ ఉమ్మడి కుటుంబంగా ఉండేవారు. మంగమ్మ అదే గ్రామంలో ఉండేది.

బంగారయ్య పోయాక, ఆయన కొడు కులు ఉన్నకొద్ది ఆస్తినీ పంచుకుని, వేరు, వేరు కాపరాలు పెట్టారు. బంగారయ్య భార్య తాయారమ్మ, ఇద్దరు కొడుకులవద్దా వంతులవారీగా ఉంటూ వచ్చింది.

ప్రారంభంలో తాయారమ్మను కోడళ్ళు గౌరవంగా చూసేవారు. కానీ, రాను రాను

వాళ్ళు తాయారమ్మపట్ల కటువుగా ప్రవర్తించసాగారు. అందుకు ముఖ్య కారణం ఆమెవద్ద నగలుగానీ, డబ్బుగానీ లేకపోవటం. ఆమెకు జబ్బుచేస్తే, డబ్బు ఖర్చవు తుందని సరైనవైద్యం కూడా చేయించేవారు కాదు. కొడుకులు తమ భార్యలను అదు పులో పెట్టలేకపోయారు. మరి కొన్నాళ్ళు గడిచాక, వాళ్ళు తల్లిని పోషించటం బరు వన్నట్లు ప్రవర్తించసాగారు.

తాయారమ్మ, కొడుకులవద్ద ఉండలేక, కూతురు మంగమ్మ ఇంటికి వెళ్ళి ఉండ సాగింది. మంగమ్మ కొద్దిరోజులుపాటు తల్లిని ఆదరంగా చూసి, తర్వాత అవకాశం చిక్కినప్పుడల్లా, “ఆస్తిని పంచుకోవడానికి కొడుకులు; పోషించడానికి కూతురు!” అని ఎత్తిపోటు మాటలు అనసాగింది.