“భేరుండం! నువ్వు పరాకు చిత్తగిస్తున్న ట్టున్నది. జాగ్రత్త. ఇదుగో కర్మపాశం! దాన్ని పట్టుకుని వెంటనే ఆకాశంలోకి ఎగురు” అన్నాడు.

శిఖిముఖి ఆ మాటలు వింటూనే, భేరుండం తాడు దంకేసి తిరిగి అతణ్ణి పట్టుకునేందుకు పరిగెత్తేంతలో, కొండపై నుంచి నల్లని తాడో కటి విసురుగా వచ్చి భేరుండం ముందు పడింది. భేరుండం దాన్ని గబగబా నడు ముకు చుట్టుకుని, “పూజారిదేవా! ఈ సవరభేరుండం ఆకాశంలోకి ఎగిరిపోవటా నికిసిద్ధంగా ఉన్నాడు. ఏమిటీ, మీ ఆజ్ఞ?” అని కేక పెట్టాడు.

మరుక్షణంలో భేరుండం తాడు సాయంతో గాలిలోకి లేచాడు. అతణ్ణి పట్టుకునేందుకు శిఖిముఖీ, నాగుమల్లి లతోపాటు విక్రమకేసరి కూడా పరిగెత్తాడు. కానీ, భేరుండం అప్పటికే గాలిలో అయి దారు నిలువుల ఎత్తుకు లేచిపోయాడు. విక్రమకేసరి పళ్ళు కొరుకుతూ, “ఓరి, పూజారిబంటూ! నీకు చావు తప్పదు!” అని విల్లంబు పైకెత్తి, బాణం వదలబో యాడు.

శిఖిముఖి చప్పున ఏదో ఆలోచన వచ్చిన వాడిలా తల ఎగరవేసి, విక్రమకేసరి చేయి పట్టుకుని అతడు బాణం వదలకుండా ఆపి, “కేసరీ, తొందరుడకు, ఆ బంటును చంపినందువల్ల మనకు కలగబోయే మేలు కన్న కీడే అధికంగా ఉంటుంది” అన్నాడు.

“వాడు దుష్టుడి సేవకుడు.. దుష్టుడు!” అన్నాడు విక్రమకేసరి కోపంగా.

“వాడు దుష్టుడి సేవకుడేగానీ, దుష్టుడు మాత్రం కాదు. కేవలం అల్పజీవి, ఒట్టి బోళామనిషి. తాగినమైకంలో వాడు నిజంగా తాను ఆకాశంలోకి ఎగరగలను అనుకుంటున్నాడు. అలాంటి మందమతిని ఎవరైనా తమ స్వప్రయోజనానికి ఉపయోగించు కోవచ్చు. వాడు బతికి ఉండి, పూజారి సేవలోనే ఉంటే ముందు ముందు మనకు పనికివస్తాడు” అన్నాడు శిఖిముఖి.

“ముందు ఏనాటి సంగతో ఎందుకు? ఆ పూజారి ఉన్న గుహను ఒక కంట కనిపెట్టి ఉండేందుకు ఇద్దరు శబరుల్ని కావలి ఉంచాను. మరొకడు చెట్లమీదుగా ఎగిరి