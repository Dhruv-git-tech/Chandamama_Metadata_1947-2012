మాధవవర్మ అతణ్ణి అభినందించి,
“నువ్వు నా కాబోయే అల్లుడివి. ఈదేశానికి
రాజువూ అని తేలిపోయింది. నా కుమార్తెను
వివాహం ఆడి, రాజుగా పట్టాభిషిక్తుడవు
కాబోయే ముందు, నువ్వు సాధించవలసిన
మరొక ముఖ్య కార్యం ఉన్నది” అన్నాడు.

“అదేమిటోచెప్పండి!” అన్నాడు జయ
వర్మ.

“రాజధానికి ఉత్తరంగా ఉన్న అరణ్య
ప్రాంతంలో, ఉగ్రశీలుడనే బందిపోట్ల
నాయకుడున్నాడు. వాడా ప్రాంతాల ఎంతో
కాలంగా ప్రజలను దోచుకుంటూ ఇక్కట్ల
పాలు చేస్తున్నాడు. వాణ్ణిపట్టిబంధించాలనే
నా ప్రయత్నాలు ఫలించలేదు. మాళవ
దేశానికి కాబోయే రాజుగా, ఇది నీకొకపరీక్ష
వంటిది. ఏ విధంగానైనా సరే, ఆ ఉగ్ర

శీలుణ్ణి నువ్వు లొంగదీయాలి. ఇందుకు
అవసరమైన సైనికుల్ని వెంట తీసుకు
వెళ్ళు” అన్నాడు మాధవవర్మ.

జయవర్మకొద్దిసేపు ఆలోచించి, “మహా
రాజా, ఈ పని సైనికులను వెంటబెట్టుకు
పోయి సాధించగలిగింది కాదు. వాళ్ళను
చూస్తూనే, ఆ బందిపోటు అరణ్యంలో
మరొక ప్రాంతానికి పారిపోగలడు. నేను
ఒంటరిగా వెళ్ళదలిచాను” అన్నాడు.

ఆ తర్వాత జయవర్మ అరణ్యంలోకి
ప్రవేశించి, ఉగ్రశీలుడి జాడల గురించి ఆ
ప్రాంతాల ప్రజలను విచారించసాగాడు.
త్వరలోనే బందిపోటు నాయకుడి
అనుచరులు ఈ సంగతి పసిగట్టి, జయ
వర్మను తమ నాయకుడి వద్దకు తీసుకు
పోయారు.