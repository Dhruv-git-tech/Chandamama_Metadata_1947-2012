అయితే, సాధువు, రాజుతో చెప్పినది విన్న బంధుమిత్రులందరూ, అప్పటి నుండి రాణి దగ్గిరకు పోవడానికే భయపడ్డారు. రాజు కూడా, ఈ పాపం గురించిన అపవాదు తన మీదికి వస్తుందేమో అన్నశంకతో, తరచు రాణి దగ్గిరకు వెళ్లడం మానుకున్నాడు.

సాధువు ఇచ్చిన మందులు సేవించిన రాణి, వారం రోజుల్లోనే వ్యాధి తగ్గి, లేచి తిరగసాగింది. రాజు సాధువుకు తన కృతజ్ఞతలు తెలుపుకుని, “స్వామీ, నా అస్థానంలో ఎందరోఘనవైద్యులున్నారు. రాణికి వచ్చినది అతి విచిత్రమైన వ్యాధి అనీ, ఆమెకు పాపాత్ముల గాలి తగులగూడదనీ, వారు గ్రహించలేకపోయారు!” అన్నాడు.

అందుకు సాధువు నవ్వి, “మీ ఆస్థాన వైద్యుల తప్పేమీ లేదు. రాణి గారికి వారు ఇచ్చిన మందులే, నేనూ ఇచ్చాను. పాపాత్ముల గాలి సోకగూడదనడం మాత్రం, నేను చేసిన ప్రత్యేక చికిత్స!” అన్నాడు.

రాజుకు, సాధువు మాటలు అర్థం కాక ఆయనకేసి ఆశ్చర్యంగా చూశాడు.

అప్పుడు సాధువు, “మహారాజా, ఏ రోగ్గైనామందులతోపాటు, విశ్రాంతి కూడా అమురం. బంధుమిత్రులందరూ, రాణిగారి చుట్టూ చేరి, ఆమెకు విశ్రాంతి లేకుండా చేయడమే గాక, భయంకర వ్యాధికి గురి అయ్యానన్న అనుమానం కూడా ఆమెకు కలిగించారు. అందుకేనేను మర్మంగా, ఈ పాపాత్ముల గాలి సంగతిచెప్పడం జరిగింది. నిజానికి అలాంటిదేమీ లేదు,” అన్నాడు.

“ఈ పాపాత్ముల గాలి సోకగూడదన్నది తమ కల్పన అన్నమాట,” అన్నాడు రాజు.

“అవును, దానితో ఎవరికి వారు, రాణికే మైనాకీడు జరిగితే, అందుకు తామే కారణం అనుకుంటారని, ఆమె దాపులకు వెళ్లడం మానేశారు. ఆ విధంగా రాణిగారికి విశ్రాంతి దొరికి, నేనిచ్చిన మందులూ పని చేసినై. ఆమె అతి సామాన్యమైన వ్యాధికి గురి అయింది. అంతే!” అన్నాడు సాధువు.