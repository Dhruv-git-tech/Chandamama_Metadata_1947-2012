1639వ సం॥ జాలై 22వ తేదీ దామర్ల వెంకటాద్రి నాయకుడి ద్వారా చంద్రగిరి రాజు నుంచి
మద్రాస్ కుప్పం అనే సముద్రతీర పల్లెకారు గ్రామప్రాంతాన్ని కొన్నాడు. నరిమేడు (నక్కలమిట్ట)
అని అప్పటి స్థానికుల చేత పిలువబడిన బంజరుభూమి క్రమక్రమంగా ప్రజలకు నివాసస్థానమై,
ఈనాటి మద్రాసు మహానగరంగా అభివృద్ధి చెందింది.

బ్రిటిష్ ఫ్యాక్టరీని నిర్మించిన ప్రాన్సిస్ డే, ఫ్యాక్టరీ రక్తణకోసం వచ్చిన సైనికులకోసం కోటను
నిర్మించాడు. కోట నిర్మాణం - సెయింట్ జార్జ్ (ఇంగ్లాండ్ పేట్రన్ సెయింట్) దినమైన (1640)
ఏట్రిల్ 23వ తేదీ పూర్తికావడం వల్ల దీనికి సెయింట్ జార్జ్ కోట అని నామకరణం చేశాడు!

ఇక్కడి సెయింట్ మేరీ చర్చని 1680లో నిర్మించారు. ఇది భారతదేశంలో నిర్మించబడిన
మొట్టమొదటి ఆంగ్లికన్ చర్చ్. దేశంలోని పాతకాలపు సమాధిరాళ్ళను ఇక్కడ అమర్చారు.
ఉత్తరోత్తరా అమెరికాలో విశ్వవిద్యాలయం స్థాపించిన గవర్నర్ ఎలిహూ యేల్ ఇక్కడే వివాహం
చేసుకున్నాడు. ఈ చర్చ్‌లో మొట్టమొదట జరిగిన వివాహం అది. మద్రాసు సిపాయిల పాత
ఉడుపులు, ఈస్ట్ ఇండియా కంపెనీ మొట్టమొదటి సైనికదళం చిత్రాలు ఇక్కడ ప్రదర్శనకు
ఉంచారు.

కోటలోని మ్యూజియంలో పలు చారిత్రాత్మకమైన పత్రాలూ, దస్తావేజులూ, తైలవర్ణ చిత్రాలూ,
నాణాలూ, పతకాలూ, ఆయుధాలూ, శిల్పాలూ నగర ప్రారంభదశ
విశేషాలను తెలియజేసే చిత్రాలూ ఉన్నాయి. ఈ భవనం 1683వ
సం॥లో నిర్మించబడింది. ఇక్కడ తాలిరోజులలో బ్యాంక్ ఆఫ్
మద్రాస్ ఉండేది. ఇదే మన దేశంలోని మొట్టమొదటి ఆధునిక
బ్యాంక్. ఇది ఇంపీరియల్, స్టేట్ బ్యాంకులకు మార్గదర్శి.
దీనిపైభాగంలో వ్యాపారస్తులు మాట్లాడుకోవడానికి విశాలమైన
గది; ఉపరితలంలో లైట్ హాస్ ఉండేవి.

సెయింట్ జార్జ్ కోటలోని 50.మీ. ఎత్తయిన టేక్ కలప పతాక
స్తంభం - మన దేశంలోనే చాలా ఎత్తయినది. తమిళనాడు రాష్ట్ర
శాసన సభా భవనం; రాష్ట్ర ప్రధాన సచివాలయ భవనాలు
సెయింట్ జార్జ్ కోటలోపలే ఉన్నాయి.

కోటకు సమీపంలో ఉన్న అందమైన మెరీనాదీచ్ ప్రపంచంలోనే
రెండవ పొడవైన బీచ్‌గా పేరుగాంచింది. దీని పొడవు 3.5 కి.మీ.
తమిళనాడు ముఖ్యమంత్రులలో కెల్లా చాలా ప్రసిద్ధుడైన సి.ఎన్.
అణ్ణాదురై సమాధి ఇక్కడ ఉన్నది.

అనుచరులచేత 'అణ్ణా' అని అభిమా
నంతో పిలువబడిన సి.ఎన్. అణ్ణాదురై -
తమిళనాడు రాజకీయ, సామాజిక రంగాలలో
నూతన శకారంభానికి నాంది పలికాడు.
ఆయన నాయకత్వం వహించిన ద్రావిడ
మున్నేట్ర కళగం 1967వ సం॥లో రాష్ట్రంలో
అధికారాన్ని చేపట్టింది. కాని ఒక సంవత్సరం
లోగానే 'అణ్ణా' కాలధర్మం చెందాడు. అది
రాష్ట్ర ప్రజలకు దిగ్భృంతిని కలిగించింది.
లక్షలాది ప్రజలు సజలనయనాలతో ఆయ
నకు ఇక్కడ తుది వీడ్కోలు పలికారు.
అణ్ణా సమాధి ఇవాళ ఒక యాత్రాస్థలంగా
మారింది. రోజూ వందలాది మంది ఆయన
సమాధిని దర్శిస్తారు.

అణ్ణా సమాధి