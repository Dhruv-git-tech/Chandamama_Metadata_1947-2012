జేశాడేమో అని అనుమానించి భయపడ్డాడు!

రాజు అరుగురు కుమారులనూ చేరబిలిచి, “మీరు పసిపిల్లలు కారు. నవయోవన ప్రాయంలో ఉన్నారు. రాజ్య పరిపాలనా వ్యవహారాలు సక్రమంగా సాగడానికి మీరు మీమీ బాధ్యతలను గురైరిగి నడుచుకోవలసిన సమయం ఆసన్నమయింది. అందుకు మీకు ఇప్పుడొక అవకాశం కూడా లభించింది. తక్షశిల ప్రాంతంలో తిరుగు బాటు చెలరేగి, అక్కడ శాంతిభద్రతలకు భంగం వాటిల్లుతున్నదని సమాచారం అందింది. తిరుగుబాటును అణచాలి. మీలో ఒకరు మన సైన్యానికి నాయకత్వం వహించి వెళ్ళి, తిరుగుబాటును అణచి, ఆ ప్రాంతంలో శాంతిభద్రతలను నెలకొల్పాలి! ఆ పనిని మీలో ఎవరుచేయగలరు?” అని అడిగాడు.

సుశేముడు వెంటనే ముందుకు రాగలడని బిందుసారుడు భావించాడు. కాని అతడు మౌనం వహించాడు. మిగతా నలుగురు కుమారులు కూడా మౌనంగా తలలు వంచుకున్నారు. అఖిరికి అశోకుడు ఒక అడుగు ముందుకు వేసి, “ప్రభూ! తమ అజ్ఞను

శిరసావహించడానికి నేను సిద్ధంగా ఉన్నాను. మీరు చెప్పిన పనిని జయప్రదం చేయగల నన్న విశ్వాసం నాకున్నది. అజ్ఞాపించండి. ఈ క్షణమే తక్షశిలకేసి సైన్యంతో బయలుదేరు తాను!” అన్నాడు.

“చాలా సంతోషం, నాయనా! నీ దైర్యాన్నీ, ఆత్మవిశ్వాసాన్నీ అభినందిస్తున్నాను. త్వరగా విజయయాత్రకు సిద్ధంకా!” అని బిందు సారుడు అశోకుడి వెన్ను చరిచి, మిగిలిన కుమారులకేసి తిరిగి “పెరికిపందల్లారా! ఇంకా నా ఎదుట ఎందుకు నిలబడ్డారు? మీ నివాసాలకు వెళ్ళి దాగుడుమూతలాడు కుంటూ, వెన్నదాంగిలించి ఎలుకల్లా తింటూ కాలం వెళ్ళబుచ్చండి,” అని గద్దించాడు.

అయిదుగురు రాకుమారులూ అక్కడి నుంచి వెళ్ళిపోయారు. అశోకుడు తండ్రి పాదాలకు నమస్కరించి, అయన ఆశిస్సులు పొంది అక్కడినుంచి బయలుదేరాడు.

“పూజ్య గురుదేవులు చాణక్యుడి మాటలు అక్షరాలా నిజమయినై. నా కుమారులందరి లోకీ అశోకుణ్ణే అయన సమర్థుడిగా గుర్తించాడు,” అన్నాడు, బిందుసారుడు ఏదోతీప్రంగా అలోచిస్తూ ప్రధానమంత్రితో. –(ఇంకావుంది)