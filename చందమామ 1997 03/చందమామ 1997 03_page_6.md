చందమామ

సంస్థాపకుడు : ‘చక్రపాణి’

సంచాలకుడు : నాగిరెడ్డి

చిత్రలేఖనం ప్రాధాన్యత!

శరీరానికి వ్యాయామం లాగా మనసుకు ఉల్లాసాన్ని, ఉత్తేజాన్ని కలిగించేవి కళలు. కళలలో చిత్రకళ ముఖ్యమైనది. చిత్రలేఖనం పసిపిల్లలలో ఉహాశక్తిని పెంచుతుంది; వారిలోని పరిశీలనా సక్తికి పదునుపెడుతుంది.

మనదేశంలో విద్యారంగానికి సంబంధించిన వివిధఅంశాలను గురించి క్రమబద్ధంగా పరిశోధనలు జరిపే ఎన్ సి ఇఅర్ టి సంస్థ ఈ నిజాన్ని గుర్తించి చిత్రలేఖనాన్ని పదవతరగతి వరకు పాఠ్యాంశంగా చేయాలని సూచించింది.

ఇప్పటికే మన పాఠశాలలలో చిత్రలేఖనం పాఠ్యాంశంగా ఉన్నది. కాని దానిపట్ల తగినశ్రద్ధ చూపడంలేదు. ఇక ప్రభుత్వ పాఠశాలల సంగతి సరేసరి. చాలినంతమంది ఉపాధ్యాయులు ఉండరు. అవసరమైన పరికరాలు ఉండవు. పేరుకు డ్రాయింగ్ పిరియడ్ ఉన్నప్పటికీ, ఖాళీగా ఉన్న మరే ఉపాధ్యాయులనో ఆ తరగతికి పంపడం ఆనవాయితీగా ఉంటున్నది. ప్రభుత్వేతర సంస్థలు చిత్రలేఖనం పోటీలు పెడితే, అందుకు విద్యార్థులను పంపడంలో తగిన శ్రద్ధ చూపడంలేదు. ఉపాధ్యాయులేకాదు; తల్లితండ్రులు కూడా ఈ విషయంలో ఆసక్తి కనబరచడం లేదు. పైగా దీనిని పిల్లల చదువుకు అంతరాయంగా భావించే వారూ ఉన్నారు. ఇది సరైన ధోఠణికాదు.

పిల్లల మానసిక వికాసానికీ, సర్వతోముఖాభివృద్ధికీ, చిత్రలేఖనం ఎంతో దోహదం చేస్తుంది. కాబట్టి, మన పాఠశాలలలో దీనికి తగిన ప్రాధాన్యత నివ్వడం చాలా అవసరం!

సంపుటి : 100

మార్చ్ '97

సంచిక: 3

విడిప్రతి : 6.00

సంవత్సర చందా :

72.00