రాజవైద్యుడికి వైద్యం

భూపాళరాజుగారి ఆస్థానవైద్యుడికి జబ్బు చేసింది. వారంరోజులు గడిచినా, అయన ఎక్కిన మంచం దిగలేదు. మహారాజు ఈ విషయం మంత్రితో ప్రస్తావిస్తూ, “మన రాజ వైద్యుడికి సొంత మందులు పనిచేస్తున్నట్టు లేదు. ఎవరైనా మరాక వైద్యుడిచేత పరీక్ష చేయిస్తే మంచిదేమో!” అన్నాడు.

ఇందుకు మంత్రి సాలోచనగా, “ప్రభూ! మన రాజ్యంలో వైద్యులకేమీ కొదువలేదు. వారిలో ఎవరిని మనం, ఆస్థానవైద్యుడికి చికిత్స చేయమని అదేశించగలం? మనకు వైద్యుల్లో ఎవరి శక్తిసామర్థ్యాలెలాంటివో తెలి యదు. అందువల్ల, ఈ విషయమై ఒక ప్రకటన చేద్దాం. అప్పుడు, అనుభవజ్ఞుడూ, తన చికిత్సావిధానంపట్ల పరిపూర్ణమైన విశ్వాసం గలవాడూ ముందుకురావచ్చు,” అన్నాడు.

రాజు సరేనన్నాడు. అయితే, మంత్రి చేయించిన ప్రకటన విన్న వైద్యుల్లో ఏ

ఒక్కరూ ఆస్థానవైద్యుడికి చికిత్స చేసేందుకు రాలేదు.

అపరధన్వంతరిలాంటి ఆస్థానవైద్యుడికి తెలియని వైద్యరహస్యాలు ఏముంటాయి! అయనకు చికిత్స చేయడానికి మనమెంత వాళ్ళం. అహంకరించి వైద్యం చేస్తామంటూ వెళ్ళి, ఇచ్చిన మందులు బెడిసికొట్టడంజరిగితే మనకు ఉరిశిక్షో, ఖైదో తప్పదు! అనుకుని, ఏ వైద్యుడూ ముందుకు రాలేదు.

ఈ పరిస్థితుల్లో, దయానందశర్మ అనే వైద్యుడు, ఆస్థానవైద్యుడికి చికిత్స చేస్తానంటూ వచ్చి మంత్రిని కలుసుకున్నాడు. అయన అతణ్ణి, ఆస్థానవైద్యుడి దగ్గరకు పంపాడు.

ఆస్థానవైద్యుడు, దయానందశర్మను కొన్ని ప్రశ్నలడిగి, “ఇంతకూ నీకు వైద్యం నేర్పిన గురువుగారెవరు?” అన్నాడు.

శర్మ చేతులు జోడించి, “వైద్యాచార్యా! నేను మణిశంకరుల వారి శిష్యుణ్ణి. వారు

ఇంద్రగంటి నరసింహమూర్తి