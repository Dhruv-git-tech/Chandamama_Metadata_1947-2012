వాడు!” అన్నాడు సుశేముడు ఎంతో పాగరుగా.

“యువరాజా! నీ సోదరుణ్ణి గురించి నువ్వలా చులకనచేసి మాట్లాడరాదు. ఆయన కూడా నీలాగా యువరాజే! నీతండ్రి కుమారుడే!” అన్నాడు మంత్రి.

“వాడు నా తండ్రి కుమారుడే కావచ్చు. కాని వాడితల్లి, వివాహానికి ముందు అంతః పురంలో నా తల్లి మొదలుగాగల రాణులకు సేవలు చేసింది. కాబట్టి వాణ్ణి నేను యువ రాజుగాఅంగీకరించను,”అన్నాడు సుశేముడు.

ఆ మాటకు అగ్రహం చెందిన అశోకుడు సుశేముడిమీదికి ఉరకబోయాడు. కానిమంత్రి వారించాడు.

“అర్హుడైన గొప్ప యువరాజు నువ్వా, నేనా అన్నది కాలమే నిరూపిస్తుంది. నాతల్లిని అవమానించినందుకు నీ మీద పగసాధిస్తాను. ఇదే నా ప్రతిజ్ఞ! ప్రధానమంత్రి, ఇక్కడున్న ప్రజలే దీనికి సాక్ష్యం! మగధ సింహాసనాన్ని అధిష్ఠించబోయేది నువ్వు కాదు... కాని,” అని అశోకుడు ఇంకా ఏదో అనబోతూండగా ప్రధానమంత్రి తన అరచేతిని అశోకుడి నోటికి అడ్డుపెట్టి మాటను పూర్తికాకుంగా ఆపి, “మహారాజు బిందుసారుడి తరుపున అజ్ఞాపిస్తున్నాను. మీరిద్దరూ ఈ క్షణమే ఇక్కడి నుంచి రాజభవనానికి వెళ్ళండి!”అని హెచ్చరించాడు. ఆ తరవాత మంత్రి చుట్టూచేరిన ప్రజలను, “అందరూ వెళ్ళిపొండి,” అని అజ్ఞాపించాడు.

ప్రజలందరూ వెళ్ళిపోయారు. యువరాజు లిద్దరూ ఒకరినొకరు అగ్రహంగా చూసు కుంటూ తమతమ భవనాలకు వెళ్ళారు.

ప్రధానమంత్రి అక్కడినుంచి తన గృహానికి తిరిగివెళ్ళి, గుర్రం పైనుంచి దిగి భవన ప్రధానద్వారాన్ని సమీపిస్తూండగా, రాజు బిందు సారుడి ప్రధాన సలహాదారు ఎదురుపడి ఆయనకు నమస్కరించి, “మహారాజు తమతో ఏదో మాట్లాడాలట!” అన్నాడు.

“సరే, వెళదాం పద,” అంటూ అతనివెంట బయలుదేరి సమీపంలోనే ఉన్న రాజభవ నంలో ప్రవేశించి, రాజు విశ్రాంతి తీసుకుంటూన్న ఏకాంతమందిరానికి వెళ్ళాడు.

రాజు బిందుసారుడు విశాలమైన గదిలో ఒక పెద్దపానుపు మీద కూర్చుని ఉన్నాడు. ఆయన ఎదుట అధికారి ఒకడు నిలబడి ఉన్నాడు. మంత్రి సమీపించి నమస్కరించ గానే ఆయన్ను కూర్చోమని ఆసనం చూపాడు రాజు.