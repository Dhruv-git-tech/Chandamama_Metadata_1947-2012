పోతాడేమో! అందుచేత యుక్తిగా పైకి వెళ్ళాలి,”
అనుకుని సోమయ్య తాను గోతంలో కూచుని
గోతాన్ని మోకుకు కట్టి, “ఇదుగో, ఇక్కడ
వున్నదంతా గోతంలో కట్టాను. దాన్ని పైకి
లాక్కుని, మళ్లీ మోకులోపలికి వేసి నన్ను
కూడా లాగు!” అని కేక పెట్టాడు. రామయ్య
ఉత్సాహంతో గోతాన్ని పైకిలాగాడు.

“ఈ సోమయ్య నమ్మదగిన మనిషికాదు.
వాడికి ఇందులో ఎందుకు భాగం పెట్టాలి?
వాణ్ణి ఆ గోతిలో అఘోరించనీ!” అనుకుని
రామయ్య, మూట వీపునవేసుకుని తన గ్రామా
నికి నడవసాగాడు. అందులో సోమయ్యవున్న
సంగతి రామయ్యకు తెలియదు.

కొంతదూరం పోయాక మూట బరువని
పించి రామయ్య దాన్ని దించాడు.

వెంటనే సోమయ్య మూట విప్పుకుని
బయటికి వచ్చాడు.

“దుర్మార్గుడా, నన్ను మళ్లీ మోసం చేశావా?” అన్నాడు రామయ్య.

“నీ మంచితనం ఏమయింది? నిధిలో
నాకు వంతులేకుండా అంతా కాజెయ్యాలని
చూడలేదా? దానికీ దీనికీ చెల్లు!” అన్నాడు
సోమయ్య.

“అదంతా వల్లకాదు. నాకు అర్ధణాబాకీ ఉన్నావు. ప్రమాణంకూడా చేశావు!” అన్నాడు రామయ్య.

“నేను కాదన్నానా? నా దగ్గిర ఉన్నప్పుడు వసూలుచేసుకో!” అన్నాడు సోమయ్య. ఎవరి దారిన వారు వెళ్ళిపోయారు.

తరవాత సోమయ్యకు పెళ్లి అయింది.
పెళ్ళాం కొంతడబ్బు తెచ్చింది. సోమయ్య
కమతం మానేసి, కొంత పాలం కొనుక్కుని,

వ్యవసాయం ప్రారంభించాడు. అది లాభిం
చింది. ఊరి బయట ఇల్లువేశాడు.

రామయ్యమట్టుకు ఎప్పటిలాగే ఒళ్ళు
విరుచుకుని కష్టించి పాట్టపోసుకుంటున్నాడు.
ఒకనాడతనికి సోమయ్య బాకీవున్న అర్థణా
జ్ఞాపకం వచ్చింది. అది వసూలు చేనుకోవ
టానికి సోమయ్య ఉండే గ్రామానికి బయలు
దేరాడు రామయ్య.

సోమయ్య తన ఇంటిపంచలో కూచుని
ఉండగా రామయ్య వస్తూండటం కనబడింది.
వెంటనే అతను లోపలికి వెళ్లి భార్యతో, “ఒసే,
బాకీదారు రామయ్య వస్తున్నాడు. నేనుచచ్చి
పోయినట్టు పడుకుంటాను. నువ్వు నామీద
పడి ఏడుస్తూ ఉండు. సాయంకాలం దాకా
ఏడిచావంటే ఈ రామయ్యపీడ శాశ్వతంగా
వదిలిపోతుంది,” అన్నాడు.