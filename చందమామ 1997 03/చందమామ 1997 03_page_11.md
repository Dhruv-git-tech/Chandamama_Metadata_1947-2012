రాత్రికి భర్తలు ఊరినుంచి తిరిగిరాగానే
తోడికోడళ్ళు ముగ్గురూ, జైరాగి చెప్పినవిధంగా
వాళ్ళకు మంచినీళ్ళలో కలిపి మాత్రల
నిచ్చారు.

మర్నాడు చతురుడికి పెందరాళ్లే మెలకువ
వచ్చింది. లేచి వీధితలుపు తీసుకుని అతడు
బయటకురాగానే, రక్తకభటులూ, వీధి చివర
వుండే రాఘవయ్యా కనిపించారు. రాఘ
వయ్య ఏడుస్తూండడం గమనించి, “ఏం
జరిగింది రాఘవయ్యా?” అని పలకరించాడు
చతురుడు.

రక్తకభటులు, చతురుడితో, “వీడు అంద
రిదగ్గరా అప్పులుచేసి ఇల్లు, పాలంకొన్నాడు.
ఇల్లు పెళ్ళాం పేరున వుంది. పాలం పిల్లల
పేరున వుంది. అప్పులు తీర్చడానికి వీడిదగ్గర
ఏమీ లేదు. అప్పులవాళ్ళు ఫిర్యాదు చేశారు.

వీణ్ణి కారాగారంలో వేయడానికి తీసుకువెళ్ళు
తున్నాం,” అన్నారు.

“కారాగారంలో వేస్తే అప్పు ఎలా తీరు
తుంది? బయటవుంటే ఏదో విధంగా అప్పు
తీర్చగలడు గదా!” అన్నాడు చతురుడు.

“తప్పు చేసిన వాడు బయట స్వేచ్ఛగా
వుండాలంటే, నూరువరహాలు ధరావత్తు కట్టాలి.
వీడి భార్య, పిల్లలు అందుకు సిద్ధంగా లేరు.
ధరావత్తు కట్టడానికి వీడి దగ్గర డబ్బులేదు.
అందువల్ల కారాగారంలో వేయడానికి తీసుకు
పోతున్నాం,” అన్నారు రక్తకభటులు.

వెంటనే చతురుడు, “అయ్యో! నూరు
వరహాలకోసం అన్యాయంగా సాటిమనిషిని
కారాగారం పాలుచేస్తారా? ముందు రాఘ
వయ్యను విడిచి పెట్టండి. నేనా డబ్బు
ఇస్తాను,” అంటూ లోపలకువెళ్ళి, నూరు
వరహాలు తెచ్చి రక్తక భటులకిచ్చి, “నా
ఇంట్లో ఎన్నడూ ఇంత డబ్బుండదు. ఎడ్లజత
కొందామని ఎంతోకాలంగా కూడబెడితే,
ఇదిపోగయింది. నిన్న సంతకు వెళితే బేరం
కుదరలేదు. అంతా రాఘవయ్య అదృష్టం,”
అన్నాడు.

రక్తకభటులు, రాఘవయ్యను విడిచి
పెట్టి వెళ్ళిపోయారు. తర్వాత చతురుడు,
రాఘవయ్యనూ, అతడి భార్యాబిడ్డలనూ,
అప్పుల వాళ్ళనూ ఒకచోట చేర్పి హితబోధ
చేశాడు. రాఘవయ్య భార్యాబిడ్డలు తాము
చేసిందానికి సిగ్గుపడి, అప్పులవాళ్ళ బాకీలు
తాము తీర్చగలమని హామీపత్రాలు రాసివ్వ
డమేకాక, రాఘవయ్యకోసం ధరావత్తుగా కట్టిన
నూరు వరహాలను చతురుడికి తిరిగి ఇచ్చే
శారు. అప్పులవాళ్ళు తృప్తిపడి వెళ్ళి పోయారు.