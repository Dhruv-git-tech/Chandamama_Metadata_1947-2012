భార్యా దిగులుపడ్డారు. వాళ్ళు బైరాగిని వెతు కుతూ బయల్దేరారు. ఒకచోట వాళ్ళకుబైరాగి కనిపించి, తానే ముందుగా వాళ్ళను పలక రించాడు.

ప్రవరుడి భార్య జరిగినదంతా చెప్పి, “ముగ్గురూ మంచిపనులు చేశారు. ముగ్గు రికీ నీ మాత్ర వల్లనే సద్భుద్ది కలిగింది. అలాంటప్పుడు ఫలితం మాత్రం ముగ్గురికీ వేర్వేరుగా ఎందుకుండాలి?” అన్నది ఏడుపు గొంతుతో.

“నా మాత్ర తాత్కాలికంగా సద్భుద్ది నిస్తుంది. ఆ తర్వాత ఫలితం మాత్రం వారి వారి బుద్ధుల్సిబట్టి వుంటుంది,” అన్నాడు బైరాగి.

“అన్నదమ్ముల ముగ్గురి బుద్ధులూ ఒక లాంటివే!” అన్నది విదురుడిభార్య.

“కాదు!” అన్నాడు బైరాగి, “ప్రవరుడాక మంచి పనిచేసి, ఒక మనిషి ప్రాణంనిలిపాడు. కానీ నా మాత్ర ప్రభావం అయిపోగానే, తను చేసిన మంచిపనికి విచారపడి, మళ్ళీ ఏనాడూ అలా చేయకూడదనుకున్నాడు. అందుకే అతడికి శ్రమకు తగ్గ ఫలితం మాత్రం లభించింది. విదురుడు మంచి పనిచేశాక,

అస్తమానూ ఇలా సమయం వృధా చేయకూడ దనీ, అప్పుడప్పుడు మాత్రం మంచి పనులు చేస్తూండాలనీ అనుకున్నాడు. అతడికి కాస్త ఎక్కువ ఫలితం లభించింది. చతురుడికి తను చేసిన మంచిపని ఎంత సంతోషం కలిగించిందంటే, ఇక మీదట ఇలాగే మంచి పనులు చేస్తూండాలనుకున్నాడు. అతడు సద్భుద్దిని శాశ్వతం చేసుకున్నాడు. అందుకే అతడికి సువర్ణయోగం కలిగింది.”

బైరాగి ఇంతచెప్పినా, తోడి కోడళ్ళిద్దరూ అసంతృప్తిగా ఇల్లుచేరారు. ఎవరివాటాలోకి వాళ్ళు వెళ్ళగానే విదురుడు, ప్రవరుడుతమ తమ భార్యలకు బంగారు కాసులు చూపించారు. ఆ ఇంట్లో ఎవరికేం దొరికినా, అంతా సమంగా పంచుకోవాలన్నాడట చతురుడు. ఆవిధంగానే అతడు దొరికినబంగారు, వెండి, రాగికాసులు తనతోపాటు అన్నదమ్ములిద్దరికీ సమంగా పంచిఇచ్చాడట.

ముగ్గురన్నదమ్ముల్లోకీ సద్భుద్దిని శాశ్వతం చేసుకున్నవాడు చతురుడే అన్న బైరాగిమాట ఋజువవడమే కాదు – సద్భుద్ది వున్నవాడికే బంగారమెందుకు దొరకాలో కూడా విదురుడి, ప్రవరుడిభార్యలకు తెలిసివచ్చింది.