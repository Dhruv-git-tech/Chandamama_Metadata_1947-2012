ఈ విధంగా అక్కడున్న ప్రతివారికీ ఏదో ఒక సంజాయిషీ ఇచ్చుకుంటూన్న శేషాచలా నిక్కుడా, గుర్నాధానికి వచ్చిన జబ్బులన్నీ వచ్చినట్టేవుంది! ఎటాచ్చి అన్నీ ఆయనగృహ వైద్యాలతో నయంచేసుకున్నాడు.

అందరూ వెళ్ళిపోయాక శేషాచలం నవ్వుతూ గుర్నాధాన్ని చూసి, “ఏరా! నేనునీకేం సంజాయిషీ ఇచ్చుకోవాలి?” అని అడిగాడు.

“నాకు సంజాయిషీలేం వద్దు. నీ విషయం తెలుసుకోవాలని వచ్చాను. నిజంగా నీకు అన్నిజబ్బులు చేశాయా? లేక నువ్వు వచ్చిన వాళ్ళను వదుల్చుకునేందుకేదైనా సంజాయిషీ ఇచ్చుకుంటున్నావా?” అని అడిగాడు గుర్నాధం.

“అవసరమైనప్పుడు సంజాయిషీ ఇచ్చు కోవడం తప్పుకాదులే కానీ, నువ్వు నాకు జబ్బులంటావేమిటీ? నా కెప్పుడూ ఏ జబ్బూ చేయలేదే!” అన్నాడు శేషాచలం.

“దగ్గన్నావు, జలుబన్నావు, చెవిపోట న్నావు, కాలిబెణుకన్నావు, అంతా నా చెవులతో నేను స్వయంగా విన్నాను. నీకెప్పుడూ జబ్బు చేయలేదంటా వేమిటీ?” అని అడిగాడు గుర్నాధం ఆశ్చర్యంగా.

“శరీరమవ్వాక ఏవేచ్చిన్నుచిన్ను చీకాకులు వస్తూంటాయి. వాటిన్నింటినీ జబ్బులంటా వేమిట్రా? జబ్బంటే క్షయ, సన్నిపాతం, మశూచి, రాచపుండు — ఇవీ!” అన్నాడు శేషాచలం.

గుర్నాధం ఆయనకు నమస్కరించి, “నా సందేహం తీరింది. చిన్న చిన్న అనారో గ్యాలగురించి చెప్పుకోకపోవడమే, మీ ఆరోగ్య రహస్యం. వాటిని కొండంతలుగా చేసి నేను దిగులు పడుతున్నాను! నా పొరబాటు నాకు తెలిసింది,” అన్నాడు.

“మంచిది. నాక్కాస్త తలనొప్పిగా వుంది. ఒక చిన్న కునుకుతీస్తే సర్దుకుంటుంది. మరి నేను లోపలకు వెళ్ళేదా?” అన్నాడు శేషాచలం.

గుర్నాధం ఆయన వద్ద సెలవు తీసుకుని ఉత్సాహంగా ఇల్లు చేరాడు. ఆ తర్వాత కూడా చాలాసార్లు దగ్గు, పంటినొప్పి, జలుబు వంటి చీకాకులాయనకు కలిగాయి కానీ, ఆ విషయం పదిమందికీ తెలిసేటంత హడావుడి చేయలేదు. దాంతో, “ఇటీవల గుర్నాధం ఆరోగ్యం బాగుపడినట్టుంది!” అని అంతా అనుకోసాగారు.