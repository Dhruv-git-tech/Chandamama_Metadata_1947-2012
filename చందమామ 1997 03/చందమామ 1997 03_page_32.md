సముద్రతీరప్రయాణాలు-17
## దక్షిణభారత
## సింహద్వరం

రచన:మిరానాయర్ ఁ చిత్రకారుడు: కె.ఎస్. గోపకుమార్

కోరమండల్ తీరం గుండా మరికొంత దూరం ఉత్తరంగా వెళ్ళామంటే పల్లవుల ప్రాచీన రేవుపట్టణమైన మామల్లపురం చేరుకుంటాం. 7వ శతాబ్దానికి చెందిన పల్లవరాజు నరసింహవర్మకు మామల్లుడు అనే బిరుద నామం ఉండేది. ఆయన కాలంలోనే మామల్లపురం నిర్మించబడి, ఉచ్ఛస్థితిలో ఉండేది. ఆయన పేరు మీదు గానే దీనికి మామల్లపురం అనే పేరువచ్చింది. క్రమేణా అది మహాబలిపురంగా మారింది. పల్లవుల సుప్రసిద్ధమైన రేవు, సముద్ర గర్భంలో కలిసిపోయింది. కాని, వారి కాలంలో చెక్కబడిన బ్రహ్మాండమైన రాతిశిల్పాలు ఈ నాటికీ చెక్కుచెదరకుండా చూపరులకు ఆనందాళ్చర్యాలు కలిగిస్తున్నాయి. అవి నాటి పాలకుల కళాభిరుచిని, కళాపోషణను చాటుతున్నాయి.

ఇక్కడున్న రాతిశిల్పాలలో ముఖ్యమైనది అర్జునుడి తపస్సు లేదా గంగావతరణం. ఇది 29 మీ. పొడవు, 13 మీ ఎత్తు గల రాతిలో ఉబ్బెత్తుగా మలచబడిన శిల్పసముదాయం. ఈ రకం రాతి శిల్పాలలో ప్రపంచంలో కెల్లా ఇదే అతి పెద్దదని చెబుతారు. ఋతుపవనాల సమయంలో వర్షం నీరు రాతి శిల్పానికి మధ్య ఉన్న రంధ్రం గుండా కిందికి ప్రవహిస్తుంది. ఇది ఆకాశం నుంచి భూమికి దిగిన పురాణ గంగావతరణ దృశ్యాన్ని తలపిస్తుంది.