చేసి, లక్షణాలన్నీ తానేస్వయంగా అడిగి తెలుసుకుని, “అబ్బాయి ఒక్కటి తిన్నగా చెప్పలేదు సుమా!” అని సంజాయిషీ ఇచ్చి, నాడిపరీక్షించి కొత్త మందంటూ ఏవో గుళికలిచ్చి, “వారంరోజుల పాటు సుష్ఠుగా భోంచేస్తూ విశ్రాంతి తీసుకోండి. జలుబు తగ్గాలంటే మందుతోపాటి రెండూ కూడా అవసరం,” అన్నాడు.

కొత్త మందుక్కూడా గుర్నాథం బాధలేమీ తాలగలేదు. విసుక్కుంటూ, ఇంటిల్లపాదినీ వేధిస్తూ రోజులు గడుపుతూంటే వారంరోజులకు అయన మళ్ళీ మామూలు మనిషయ్యాడు.

జలుబిలా తగ్గిందోలేదో గుర్నాథం పెరట్లో కాలుజారి పడ్డాడు. మోకాలు దగ్గర బెణికింది. ఇంట్లో వాళ్ళుకాపడాలు పెట్టారు. వైద్యుడు లేపనంపూశాడు. ఊరిగణాచారి వచ్చి బెణుకు మంత్రం వేశాడు. గుర్నాథం మూడు రోజులు మంచం దిగలేదు. విషయంతెలిసి ఊరంతా అయన్ను చూడవచ్చారు. అయ్యోపాపం, అని జాలిపడ్డారు.

ఇది జరిగిన పక్షం రోజులకు గుర్నాధానికి చెవిపోటు వచ్చింది. మూడురోజులు అవస్థ పడ్డాడు. కడుపులో పోట్లొచ్చాయి. రెండు రోజులు బాధపడ్డాడు. ఛాతీలో నొప్పివచ్చింది. గుండెపోటనుకున్నారుకానీ వైద్యుడు పరీక్షచేసి, అదేం కాదనీ, కడుపులో వాయుపీడనం వల్ల అలాజరిగిందనీ చెప్పి అందరి మనసులకూ ఊరట కలిగించాడు.

ఇలా ఏడాదిలో చాలాసార్లు జబ్బుపడ్డాడు గుర్నాథం. ఊరందరూ అయనపై సానుభూతి చూపించారు. చివరకీ వార్త ఊరుదాటి పారు

గూళ్ళక్కూడాపాకి, అయన బావమరిది బస వయ్య చూడ్డానికివచ్చాడు. గుర్నాథం బస వయ్యకు తనబాధలుచెప్పుకుని, “పెద్దవాడినై పోతున్నానో ఏమిటో, నా ఆరోగ్యం నానాటికీ తీసికట్టవుతున్నది,” అని వాపోయాడు.

“అదేంటి బావా, అలాగంటావు? నువ్వే మంత పెద్దవాడివి? నీకింకా యాబై నిండలేదు. అరవైనిండిన వాళ్ళే ఎందరో నిక్షేపంలా వుంటున్నారు. అనవసరంగా దిగులుపడకు,” అని బసవయ్య, గుర్నాధాన్ని ఓదార్చాడు.

“దిగులుపడకు అని నువ్వనగానే సరి పోతుందా? ఈ బాధలన్నీపడలేకపోతున్నాను. ఏం చేయాలో తోచకుండా వుంది. నువ్వు చెప్పిన ప్రకారం అనుభవించడం తప్ప వేరే దారి ఉన్నట్టులేదు కాబోలు!” అన్నాడు గుర్నాథం నీళ్ళుగారిపోతూ.