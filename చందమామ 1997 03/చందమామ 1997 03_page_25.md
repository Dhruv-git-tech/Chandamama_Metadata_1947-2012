మణికంఠుడు అనే గంధర్వుడికి భూలోకం చూడాలన్న కోరిక కలిగింది. అతడు ఒక పున్నమిరాత్రి ఆకాశగమనం చేస్తూ, భూలోకం కేసివచ్చాడు. ఆ సమయంలో వైదేహియువ రాణి మృణాళిని, రాజభవనం సమీపానగల ఉద్యానంలో చెలికత్తెలతో విహరిస్తున్నది. ఆమె సౌందర్యం చూసిన మణికంఠుడు అచ్చెరు వందాడు. అంతటి సౌందర్యరాశిని అతడు గంధర్వలోకంలో కూడా అంతకు ముందె న్నడూ చూసి ఎరగడు.

మణికంఠుడు, యువరాణితో మాట్లాడాలన్న కోరికతో ఆకాశం నుంచి ఉద్యానంలోదిగి, ఆమెఎదుటపడి, “ఓ, అద్భుత సౌందర్య రాశి! ఎవరు నువ్వు?” అని ప్రశ్నించాడు.

మృణాళిని అతణ్ణి చూసి ఆశ్చర్యపోతూ, “నేను వైదేహియువరాణిమృణాళినిని, చీమ

కూడా జొరబడలేనంత కట్టుదిట్టంగా వున్న, ఈ ఉద్యానంలోకి మీరెలా రాగలిగారు?” అన్నది.

“నేను మణికంఠుడనే గంధర్వుడను. గగనతలాన విహరిస్తూ, నీ అందం చూసి ఇక్కడ దిగాను,” అన్నాడు మణికంఠుడు.

ఆ జవాబుకు యువరాణి బెదురుగా దిక్కులు చూసి, “మీరు త్వరగా ఇక్కడినుంచి వెళ్ళండి. భట్టులు చూస్తే బంధించగలరు,” అన్నది.

“గంధర్వుడనైన నాకున్న అద్భుతశక్తులు నువ్వేరగవు!” అంటూ మణికంఠుడు గాలిలో చేయితిప్పాడు.

ఆ మరుక్షణం యువరాణి చెలికత్తెలు, కాపలాభటులు స్పృహకోల్పోయారు.

ఇది చూసి యువరాణి, “మహాద్భుతం!” అన్నది చిరునవ్వు నవ్వుతూ.

ఆ మాటలకు గంధర్వుడు ఎంతగానో అనందించి, “సుందరీ! ఇంత హఠాత్తుగా అడుగుతున్నానని కోపగించకు. నిన్ను వివాహ మాడాలన్న కోరికను దాచలేకపొతున్నాను,” అన్నాడు.

మృణాళిని, అతణ్ణి ఒకసారి పరీక్షగా చూసి తలవంచుకుని, “మా తండ్రి నా వివాహానికి చాలాకాలంగా ప్రయత్నాలు చేస్తు న్నాడు. అయితే, ఎవరూ నాకు తగినవరుడుగా కనిపించలేదు. ఇప్పుడు మిమ్మల్ని ఎన్ను కుంటున్నాను. కాని, మన వివాహానికిముందు, మీరొక కష్టతరమైన కార్యం సాధించవలసి వుంటుంది.!” అన్నది.

“ఏమిటది?” అన్నాడు మణికంఠుడు కుతూహలంగా.