ఆరోగ్యరహస్యం

గుర్నాధానికి జలుబు చేసింది. గొంతు భారంగా వుండి మాట అదొకలాగా వస్తున్నది. మాటి మాటికీ ముక్కూ, కళ్ళూ తుడుచుకోవలసివస్తున్నది. తల కూడా నొప్పిగా వుండి, తరచుగా కణతలు నొక్కుకుంటున్నాడు. అన్నం సహిస్తున్నది కానీ జ్వరం వచ్చినట్టుంది.

ఈ అవస్థలన్నీ పడలేక అయన తన కొడుకును వైద్యుడింటికి పంపాడు. వైద్యుడు వాడికి కొన్ని గుళికలిచ్చి పంపాడు. అవివేసు కుంటే అయనకు కాస్త జ్వరం తగ్గినట్టుంది కానీ మిగతా లక్షణాలేమీ తగ్గలేదు.

“వైద్యుడికేమని చెప్పావురా? జ్వర మొక్కటే తగ్గింది!” అన్నాడు గుర్నాధం, కొడుకును నిలదీస్తూ.

“జలుబని చెప్పాను నాన్నా,” అని బదు లిచ్చాడు కొడుకు. “జలుబంటే జ్వరమను కున్నాడో ఏమిటో? మళ్ళీ వెళ్ళి నా బాధలన్నీ చెప్పిరా!” అన్నాడు గుర్నాధం. కొడుకు మళ్ళీ

వెళ్ళాడు కానీ వైద్యుడు చిరాకుపడి, “జలు బుంటే అవన్నీ వుంటాయి. అంత వివరంగా చెప్పక్కర్లేదు,” అన్నాడు కానీ కొత్తమందేమీ ఇవ్వలేదు.

వైద్యుడికి పనెక్కువైతే చిరాకు పెరుగుతుంది. అందులోనూ చిన్నవాళ్ళు వెళ్ళితే, అయన లక్ష్యపెట్టడు. తనకు సరైన మందు కావాలనుకుంటే స్వయంగా వెళ్ళి వైద్యుణ్ణి కలుసుకోవడం మంచిది!

ఇలా ఆలోచించి సాయంత్రం చల్లబడే దాకా ఆగి, గుర్నాధం వైద్యుడింటికి బయల్లే రాడు. దారిలో అయన పదిసార్లు తుమ్మాడు. పాతికసార్లు దగ్గాడు. విశ్రాంతికని ఒకటి, రెండిళ్ళ అరుగుల మీద చతికిలబడ్డాడు.

ఎందరో అయన్ను పలకరించి పడుతూన్న అవస్థలన్నీ తెలుసుకుని, ఎంతగానో జాలి పడ్డారు. వైద్యుడిల్లు చేరాక అయన, “అయ్యో! మీరు స్వయంగా వచ్చారా?” అంటూ మర్యాద