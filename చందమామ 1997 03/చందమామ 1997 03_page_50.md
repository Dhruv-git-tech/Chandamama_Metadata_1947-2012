ఇలా ఎన్ని తిప్పలు పెట్టినా దుర్యోధనుడు ఓర్పుగా అన్నిటినీ సహించి సేవలుచెయ్యటం చూసి దుర్వాసుడు సంతోషించి, “రాజా, నీ పరిచర్యలకు సంతోషించాను. నీకు ఏమి కావాలో కోరు,” అన్నాడు.

దుర్వాసుడు శపించనందుకు దుర్యోధనుడు ఎంతగానో సంతోషించి, శకుని కర్ణ దుశ్శాసనులతో సంప్రతించి, దుర్వాసు డితో, “స్వామీ, పరమ ధర్మాత్ముడైన ధర్మరాజు అరణ్యంలో ఉన్నాడు. అయన వెంట అయన తమ్ములూ, భార్యా, అనేకమంది బ్రాహ్మణులూ ఉన్నారు. ద్రౌపది వారికంద రకూ భోజనాలు పెట్టి, తాను తిని, పడుకుని ఉన్న సమయంలో మీరు మీ శిష్యగణంతో సహా అక్కడికి వెళ్ళి అతిథ్యం అడగాలి. ఇదే నేను మీ నుంచి కోరే వరం,” అన్నాడు.

దుర్వాసుడు అందుకు సమ్మతించి, తన శిష్యులతో సహా కామ్యకవనానికి బయలు దేరాడు. దుర్యోధనుడి సంతోషానికి మేర లేదు, “పొండవులు దుర్వాసుడికి అగ్రహం తెప్పించి, అయన శాపానికి గురిఅయి, నాశనమైపోతారు. ఇంతకాలానికి మనకోరిక తీరుతున్నది,” అని కర్ఘుడు దుర్యోధనుడితో

అన్నాడు. శకుని దుశ్శాసనులు సంతోషించారు.

కామ్యకవనంలో ఒకనాడు ద్రౌపది తన భర్తలకూ, బ్రాహ్మణులకూ భోజనం పెట్టి, తానుకూడా తిని, పడుకున్నది.

ఆ సమయంలో వారి ఆశ్రమానికి దుర్వాసుడు తన పదివేల శిష్యులతోనూ వచ్చి చేరాడు.

ధర్మరాజు తన తమ్ములతో సహా దుర్వాసుడు ఎదురు వెళ్ళి, స్వాగతం చెప్పి, అర్హ్య పాద్యాలతో పూజించి, “మహాత్మా, తమరుతను శిష్యులతో సహా మా ఆతిథ్యం స్వీకరించా” అన్నాడు.

ఈ మహారణంలో ఉంటున్న వాడు తనకూ, తన శిష్యులు పదివేలమందికీ ఎలా భోజనం పెడతాడా అన్న అలోచన కూడా లేకుండా, దుర్వాసుడు ధర్మరాజు అతిథ్యం స్వీకరించటానికి ఒప్పుకుని, తన శిష్యులతో సహా స్నానంచేసి రావటానికి గంగానదికి వెళ్ళాడు.

ఇంతమందికి ఎలా భోజనం పెట్టాలో ద్రౌపదికి అర్థం కాలేదు. ఆమెకు ఇంకేదారీ కనిపించక కృష్ణుణ్ణి ధ్యానించింది.