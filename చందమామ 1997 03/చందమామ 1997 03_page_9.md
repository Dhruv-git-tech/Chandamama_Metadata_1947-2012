సద్బుద్ధిమాత్ర

చతురుడు, విదురుడు, ప్రవరుడు అన్న దమ్ములు. తండ్రి పోయాక లంకంత కొంపను మూడు వాటాలుగా విభజించుకుని, ఎవరి మానాన వాళ్ళు కాలం గడుపుతున్నారు. కానీ ఎంతకాలంగడిచినా ముగ్గురి జీవితం ఎదుగూ బొడుగూలేకుండా, గొర్రెతోక బెత్తెడు అన్న ట్టుగా వుంటున్నది.

ఒకరోజున బైరాగి ఒకడు ఆఇంటిముందు నిలబడి, “భిక్షాందేహి!” అని కేక వేశాడు.

ఆ సమయంలో అన్నదమ్ములు ముగ్గురూ పారుగూళ్ళకు వెళ్ళారు. తోడి కోడళ్ళు ముగ్గురూ ఒకచోట చేరి కబుర్లు చెప్పు కుంటూ బైరాగి కేకవిని, “ఎవడో కొత్త బిచ్చ గాడిలా వున్నాడు. లేకుంటే ఈ ఇంటి ముందు నిలబడి బిచ్చం కావాలంటాడా?” అనుకున్నారు.

అంతలో బైరాగి మళ్ళీ, “భిక్షాందేహి!” అని కేకవేశాడు.

తోడికోడళ్ళు ముగ్గురూ ఇంట్లోంచి బయ టకువచ్చి, బైరాగిని చూసి, “ఈ ఇల్లెవరిదో తెలియదా? ఇక్కడ నీకు బిచ్చం దొరకదు,” అన్నారు.

బైరాగి చలించకుండా, “నేనెవరో- తెలి యక మీరిట్లా మాట్లాడుతున్నారు. నేనందరిళ్ళ లోనూ భిక్షస్వీకరించను. ఈరోజు మీఅదృష్టం బాగుంది. మీ భిక్షస్వీకరించడానికి వచ్చాను. నాకు భిక్షవేస్తే మీకు మేలు జరుగుతుంది,” అన్నాడు.

వీడెవడో ఘరానాచిచ్చగాడని తోడికోడళ్ళు ముగ్గురూ అనుకున్నా - అయినా ఏ పుట్టలో ఏ పాముందోనని అనుమానించి, “నీలాగా చాలా మంది బిచ్చగాళ్ళంటూంటారు! మరిమేలంటే ఏం జరుగుతుందో చెప్పు,” అన్నారు.

“మీ ఇంటి పెరట్లో నిధి దారికే ఉపాయం చెబుతాను,” అన్నాడు బైరాగి.

“వసుంధర”