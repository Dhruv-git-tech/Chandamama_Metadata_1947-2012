“వీరసేనుడనే పారుగురాజు, నన్ను వివాహమాడాలన్న పట్టుదలలో వున్నాడు. నాకు అతడంటే అవగింజ మాత్రం ఇష్టం కూడా లేదు. అతడు, మా తండ్రిగారిపై యుద్ధ ప్రయత్నాల్లో వున్నాడు. మా కన్న అతడి సైనికబలం పెద్దది. మీరతన్ని ఓడించ గలిగితే, మిమ్మల్ని హృదయ పూర్వకంగా వివాహమాడగలను,” అన్నది యువరాణి.

“అదెంతపని! నేనిప్పుడే మా లోకానికి పోయి, రాజు చిత్రవర్ణుడికి సంగతి చెప్పి వస్తాను,” అంటూ మణికంతుడు మాయ మయ్యాడు.

మణికంతుడు ఒక భూలోకకాంతను వివాహమాడబోతున్నాడని తెలిసి, గంధర్వ రాజు చిత్రవర్ణుడు మండిపడ్డాడు. అయన, అతణ్ణి తీవ్రంగా శిక్షించాలని భావిస్తూండగా, ఒక నిజం తెలిసింది. చిత్రవర్ణుడి కుమార్తె కాంతిమయి, మణికంతుణ్ణి ప్రేమించింది. అతణ్ణి వివాహమాడాలని కలలుకంటున్నది.

అప్పుడు చిత్రవర్ణుడు, మణికంతుడితో, “గంధర్వులకు మానవులతో పాత్తుకుదరదు. నా కుమార్తె కోర్కెను తోసిపుచ్చకు,” అని హితవు చెప్పబోయాడు.

అయితే, మణికంతుడు అయన హితవు కాదని, తను యువరాణి మృణాళినినే వివాహమాడబోతున్నాననీ, అందుకు తిరుగు లేద్దనీ పట్టుబట్టాడు.

ఇందుకు చిత్రవర్ణుడు అగ్రహించి, “అలా అయితే, నీకు మరిక గంధర్వలోకంలో స్థానంలేదు. ఇక ముందు భూలోకంలోనే జీవించు. ఈక్షణం నుంచి నీ మంత్రశక్తులు వనిచేయవు!” అని శపించాడు.

మణికంతుడు ఏమాత్రం బాధపడకుండా భూలోకం చేరి, యువరాణి మృణాళినిని చూడబోయాడు. అమె ద్వారా మణికంతుడి వృత్తాంతం విన్న వైదేహిరాజు చంద్రకేతుడు, అతణ్ణి సాదరంగా ఆహ్వానించి జరిగినదంతా తెలుసుకున్నాడు.

మణికంతుడు, గంధర్వరాజు చేత శాప గ్రస్తుడైనట్టు తెలుసుకున్న మృణాళిని, “మరిక మీరు రాజు వీరసేనుణ్ణి ఎలా జయించ గలరు?” అని ప్రశ్నించింది.

“నాకు మంత్రశక్తులు లేకపోయినా, అపారమైన భుజబలంవున్నది! నిన్ను వివాహ మాడేందుకు ప్రాణాలకు తెగించి పోరాడి, ఆ వీరసేనుణ్ణి యుద్ధభూమిలో మట్టుపెట్ట గలను,” అన్నాడు మణికంతుడు పారు షంగా.