## జైగీషవ్యుడు

అందమైన అరణ్య ప్రాంతంలోని ఒకకొండ పారతలంలో దేవలుడనే ముని, అశ్రమం నిర్మించుకుని శిఘ్యులతో నివసించ సాగాడు. ఒకనాడు ఆయన అశ్రమానికి జైగీషవ్యుడనే ముని అతిథిగా వచ్చాడు.

దేవలుడూ, ఆయన శిఘ్యులూ భక్తిశ్రద్ధలతో ముని అవసరాలు సమకూర్చడానికి పూను కున్నారు. కాని అయనకు పెద్ద అవసరాలు ఏవీ కలిగేవికావు. ఎప్పుడు ఛూసినా ఆయన ప్రశాంతంగా, మందస్మిత వదనంతో కనిపించే వాడు.

ఒకనాడు జైగీషవ్యుడు ధ్యానంలో ఉండగా, దేవలుడు సముద్రస్నానానికి వెళ్ళాడు. దేవలుడు సముద్రాన్ని సమీపిస్తూండగా జైగీషవ్యుడు స్నానం ముగించి సముద్ర జలం నుంచి వెలుపలికి రావడం చూశాడు. ఆయనకు సముద్రానికి దగ్గరిదారి తెలుసుకాబోలు అనుకుంటూ దేవలుడు స్నానం ముగించి అశ్రమానికి వచ్చి చూస్తే, అక్కడ జైగీషవ్యుడు, మూసిన కళ్ళు తెరవకుండా, తాను అంతకు ముందు చూసిన విధంగానే ధ్యాననిమగ్నుడై ఉన్నాడు! మరునాడు దేవలుడు వేరొక ముని అశ్రమానికి వెళితే

జైగీషవ్యుడు అక్కడా కనిపించాడు. ఇంకొకసారి అలాగే నదితీరంలో కనిపించాడు. ఆ తరవాత దేవలుడు ఎక్కడికి వెళ్ళి తన అతిథిని తలుచు కున్నా అతడు అక్కడ కనిపించే వింత అను భూతికి లోనయ్యాడు.

ఇక ఉండబట్టలేక ఒకనాడాయన జైగీష వ్యుణ్ణి ఈ రహస్యం గురించి అడిగాడు. అయితే, ఆయన ఆ సంగతి గురించి తనకేమీ తెలియ దన్నాడు!

ఆ తరవాత దేవలుడు ఎందరో మహనీయులను సందర్శించి తన సందేహం గురించి అడిగాడు. అభిరికి ఒక మహాముని ఆయనకు ఇలా వివరించాడు: "చరాచర ప్రపంచమంతటా వ్యాపించినది బ్రహ్మం. ప్రతిచోటా, ప్రతివస్తువూ బ్రహ్మంలోనే ఐక్యమై ఉన్నది. బ్రహ్మానికి వెలుపల అంటూ ఏదీ లేదు. జైగీషవ్యుడు సర్వేం ద్రియాలనూ జయించి, ఏకాగ్ర చిత్తంతోనిరంతర ధ్యానంతో పరబ్రహ్మ స్వరూప జ్ఞానంలో లీనమై పోయాడు. జగత్తులో బ్రహ్మంలేని చోటంటూ లేదు. నువ్వు తలుచుకున్న ప్రతిచోటా జైగీషవ్యుడు కనిపించడానికి అదే కారణం!"