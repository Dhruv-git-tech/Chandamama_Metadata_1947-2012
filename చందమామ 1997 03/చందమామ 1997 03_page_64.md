వెంటనే సొమయ్య లేచినిలబడి, “ఏయు భూతాలూ! మీరంతా ఎక్కడ చచ్చారు?” అని అరిచాడు. మంత్రం వేసినట్టుగా దొంగ లంతా మాయమయ్యారు. ఈ సంగతి తెలుసుకుని రామయ్య ఇవతలికి వచ్చాడు.

“చూశావా? మన పంట పండింది. ఇదంతా పంచుకుందాంపట్టు!” అన్నాడు సోమయ్య. దొంగలుదోచిన సొమ్మంతా పంచుకోవటం పూర్తి అయింది.

“అంతా బాగానేఉంది నా అర్ధణా మాటే మిటి?” అన్నాడు రామయ్య. ఇద్దరూ తగాదా పడసాగారు.

ఈలోపల దొంగలు చాలాదూరం పారి పోయి ఒకచోట అగారు. దొంగలనాయకుడు తన అనుచరులతో, “మనం ఇవాళ చాలా నామర్దాపని చేశాం. మహామహా యోధులకు కూడా భయపడని మనం దడుచుకునిఅంత సొమ్ము వదిలేసివచ్చాం. మనలో గుండెదైర్యం గలవాడెవడైనా వెళ్లి ఆ గుడిలో ఏం జరుగు తున్నదీ చూసివస్తే బాగుంటుంది!” అన్నాడు.

మిగిలిన ముగ్గురు దొంగలూ వెళ్ల నిరాక రించారు. దొంగలనాయకుడికి తప్పిందికాదు. అతను గుండెలు అరచేత పట్టుకుని పాడు

బడిన గుడినిసమీపించి బయటినుంచి ఆల కించసాగాడు. లోపల రామయ్య, సొమయ్య లిడ్డరూ గుడి మారుమోగేట్టు అరుస్తున్నారు. “నా అర్ధణా ఏమైనట్టు!” అంటున్నాడు రామయ్య. “నీ అర్ధణా నీకు ముట్టింది ఫో!” అంటున్నాడు సోమయ్య.

ఈ మాటలు వినగానే దొంగలనాయ కుడికి ముచ్చెమటలు పోశాయి. అతను మిగిలిన దొంగలవద్దకు వెళ్లి, “ఓయమ్మో, ఆ గుడిలో ఎన్ని భూతాలున్నాయో మనం ఊహించలేం! మనం దోచిన సొమ్మంతా పంచితే ఒక్కొక్క భూతానికీ అర్ధణా వచ్చింది! అదికూడా అన్ని భూతాలకూ సరిగా అంద లేదు! ఇవాళ మనం లేచినవేళ మంచిది! పోదాం పదండి. బతికుంటే బలుసాకు తిన వచ్చు!” అన్నాడు. దొంగలు వెళ్లిపోయారు.

చివరకు రామయ్య, సోమయ్య రాజీ పడ్డారు. తన అర్ధణా కింద రామయ్యదొంగల కత్తి తీసుకున్నాడు. తరవాత రామయ్య తన వంతు ధనంతో ఇంటికితిరిగి వచ్చి, పాలం కొనుక్కుని, పెళ్లాడి రైతుజీవితం గడప సాగాడు. సంతకు సరుకులు తోలుకుపోవాలన్న అతనికోరిక ఈడేరింది.