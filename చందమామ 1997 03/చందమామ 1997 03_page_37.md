పెద్ద ఊరిలో శేఖరుడికి ఉద్యోగం ఇప్పించాడు.

తండ్రి ద్వారా ఈ వార్త విన్న మంగ, ఆ రాత్రి భర్తకు భోజనం వడ్డిస్తూ, “ఇక మీరు మూటాముల్లే సర్దండి. రెండు రోజుల్లో ఈ పల్లె నుంచి మనకు విముక్తి!” అన్నది.

శేఖరుడికి, ఆమె చెప్పింది అర్థంకాలేదు. మంగ అతడికి అంతా వివరంగాచెప్పి, “ఈ పల్లెటూరిలో మట్టిపిసుక్కునే ఖర్మ మీకు తప్పించాడు, మా నాన్న!” అన్నది గొప్పగా.

శేఖరుడు కొద్దిసేపుఅలోచించి, “అంతా మన మంచికే అంటారు! పట్నంలో అమ్మకు వైద్యం బాగా జరుగుతుంది. మనం వెళ్ళనున్న ఊరుకు పట్నం దగ్గరే కదా! పోతే, చెల్లెలికి సంబంధాలు కూడా సులువుగా కుదరవచ్చు. పాలం కౌలుకిచ్చి వెళ్ళిపోదాం,” అన్నాడు.

ఆ మాటలకు గతుక్కుమన్న మంగ సర్దుకుని, “మీ తెలివి తెల్లవారినట్టేవుంది! పాలంకౌలుకిస్తే అదాయం తగ్గిపొతుంది. మీ అమ్మా, చెల్లీ ఇక్కడేవుండి పనివాళ్ళసాయంతో పాలం పనులు చూసుకుంటారు. మీ చెల్లి పెళ్ళికి డబ్బు కూడబెట్టవద్దామరి!” అన్నది.

శేఖరుడికి ఇష్టంలేకపోయినా, మంగ మొండిపట్టుదలకు తలవంచక తప్పలేదు. వ్యవసాయం తల్లికీ, చెల్లెలికి అప్పుచెప్పి, మంగతో ప్రయాణం అయ్యాడు.

మంగకు ఈ కొత్త ఊరు బాగా నచ్చింది. త్వరలోనే ఉద్యోగానికి అలవాటుపడ్డాడు, శేఖరుడు. ఒకసారి వినాయకచవితికి ఊరు వెళ్ళి, వాళ్ళు తిరిగి బయలుదేరబోతున్నప్పుడు, శేఖరుడి చెల్లెలు వాళ్ళతో, “దసరాకు మేం మీ ఊరువచ్చి, దీపావళి దాకావుంటాం. నాకు పట్నం చూడాలని వున్నది,” అన్నది.

అయితే, అత్తా, అడపడుచులు వచ్చి అన్నిరోజులు తమ ఇంట వుండడం గిట్టని మంగ, దసరా పండగముందుఒంట్లో బాగా లేనట్టుగా నటించి, శేఖరుడితో, “మీ వాళ్ళను దీపావళికి రమ్మనండి. నలుగుర్చి కూచో బెట్టి చేసే ఓపిక నాకు లేదు,” అన్నది.

విధిలేక, ఎవరిద్వారానో దీపావళినాటికి తల్లినీ, చెల్లెలినీ రమ్మని కబురు పంపించాడు, శేఖరుడు.

దీపావళి పండగ దగ్గిరపడింది. మంగ, శేఖరుడితో, “దసరాకు కొనుక్కున్నాను కాబట్టి, దీపావళికి నాకు పట్టుచీర వద్దు. నాలుగు వేలువెట్టి చేతులకు గాజులుకొనండి,” అన్నది.

శేఖరుడు నవ్వి, “అలాగే కొంటాను. మొదటిసారి మన ఇంటికి వస్తున్న అమ్మకు