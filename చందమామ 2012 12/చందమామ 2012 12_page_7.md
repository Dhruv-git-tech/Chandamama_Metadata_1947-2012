మహాత్ముడి స్మరణలో సంపాదకీయం బాగుంది. యువ విజేతలు వారిలో అంతర్లీనం గా దాగి ఉన్న ప్రతిభని చాటడానికి చందమామ ప్రతిపాదనలు బాగా నచ్చాయి. చందమామతో వారి జ్ఞాపకాలు చదువుతుంటే పెద్దలందరికీ చందమామతో ఎంతటి అవినాభావ సంబంధం ఉండేదో అర్థమెంది. మంచిపనులు చేసి పెద్దల మెప్పు పొందడానికి ఎంతగా ఆత్రుత పడతారో మంచిపని కథ ద్వారా తెలిపినందుకు కృతజ్ఞతలు. బేతాళ కథలు, పంచతంత్ర కథలు బాగున్నాయి. బీర్బల్ బొమ్మల కథలో ఇతరుల కుట్రకు తెలివితో ఎలా ఎదుర్కోవాలో వివరణ బాగుంది.

- పులిజాల హార్డిక్, హెద్దరాబాదు.

చందమామకు నిత్యపాఠకుడిని. గత పదేళ్లుగా చందమామ చదువుతున్నాను. అప్పటికీ ఇప్పటికీ చందమామలో చాలా మార్పులను గమనించాను. మార్పు చాలానే వస్తున్నప్పటికీ పాఠకులను సంతోషపెట్టడానికి వారి స్పందనలను సంపాదక బృందం తెలుసుకోవాలి. అందుకే చందమామను దేశమంతటా పాఠకులు అభిమానిస్తున్నారు. చందమామ ద్వారా అనేక భాషలను నేను నేర్చుకుంటున్నాను. సంపాదక బృందానికి, శంకర్, సీతారాం తదితర చిత్రకారులకు అభివందనలు.

- రాజేష్ ఝా, హర్యానా

చందమామలో వస్తున్న లోకజ్ఞానం క్విజ్ చాలా బాగుంది. ఇది పిల్లల జ్ఞానాన్ని పెంచడంలో బాగా దోహద పడుతుంది. కానీ కొన్ని ప్రశ్నలు స్పష్టత లేకుండా ఉంటున్నాయి. దీంతో మరింత గందరగోళం కలుగుతోంది. పిల్లలు అయోమయానికి గురికాకుండా ప్రశ్నలకు సరెన్త సమాధానాలను చెప్పగలిగేలా క్విజ్ ఉండాలి. అలాంటి గందరగోళం కలుగకుండా, తప్పు సమాధానాలు పంపేందుకు అవకాశం ఇవ్వకుండా జాగ్రత్తలు తీసుకోవాలని అభ్యర్థిస్తున్నాను. మేం గమనించిన కొన్ని లోపాలను మీ దృష్టికి తీసుకువచ్చి, జీకే విభాగాన్ని మరింత బాగా తీసుకురావడానికే ఇలా సూచనలు పంపుతున్నాము.

- ఎం.కె. బాలశంకర్, కుళితుర్మే

మీసూచనకు ధన్యవాదాలు. వీటిని మేము తప్పకుండా పరిగణనలోకి తీసుకుంటాము.

- సంపాదకులు