అదే గనక ఉంటే....

పనీ పాటూ లేకుండా పొద్దస్తమానం అల్లరి చిల్లరగా తిరిగే రంగడూ, గంగడూ గాయపడ్డ ఒక పెద్దమనిషిని చేతుల మీద మోసుకుని వెద్యుడి వద్దకు వచ్చారు. వెద్యుడు ఆయన గాయాన్ని శుభ్రం చేసి మందువేసి కట్టుకట్టి నాడిపరీక్ష చేస్తూ, “ఈయనకు గాయమెలా తగిలింది?” అని అడిగాడు.

“రెండు పొట్టేళ్ళు ఢీకొంటుంటే ఎర్రపొట్టేలు గెలుస్తుందని నేనూ, నల్లపొట్టేలు గెలుస్తుందని గంగడూ పందెం కాశాం. దాంతో మామధ్య గొడవ పెరిగి కొట్టుకునే స్థితివచ్చింది. ఆ సమయంలో దారిన వెళుతూన్న కనకయ్య అనే ఈ పెద్దమనిషిమా తగవు తీర్చడానికి “ఆగండి, ఆగండి!” అంటూ మా మధ్యకు జొరబడ్డాడు. నేను గం గడి మీదికి విసిరిన రాయి, ఈయన తలకు తగలడంతో గాయపడ్డాడు,” అన్నాడు రంగడు.

“కనకయ్య మెదడుకు దెబ్బ తగల్లేదు కదా?” అని అడిగాడు గంగడు ఆదుర్దాగా.

“అలాంటి ప్రమాదం ఏదీ లేదు. అయినా, అదే గనక ఉంటే మీ స్వభావం తెల్సి ఆయన మీ మధ్యకు వచ్చేవాడు కాదు కదా! పెదైబ్బే, నెత్తురు చూసిన భయంతో స్పృహ కోల్పోయాడు. అంతే,” అన్నాడు వెద్యుడు చిన్నగా నవ్వుతూ.