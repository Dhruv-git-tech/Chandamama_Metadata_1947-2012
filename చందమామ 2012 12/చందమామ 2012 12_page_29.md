సోములు పాలు పిండి తెచ్చిన చెంబు అందుకుంటూ, గుప్తధనుడి తల్లి, “ఒరే, సోములూ! నిన్ననగా ఇంట్లో కూరగాయలు నిండుకున్నాయి. అలా సంతకువెళ్ళి, కూరగాయలు పట్టుకురా!” అన్నది.

సోములుకు చర్రున కోపం ముంచుకొచ్చింది. వాడు విసురుగా, “డబ్బూ, కూరల సంచీ ఇటు పడెయ్యండి!” అన్నాడు.

గుప్తధనుడి తల్లి ఎక్కడలేని ఆశ్చర్యంతో వాడి కేసి చూస్తూ ఏదో అనబోయి వూరు కున్నది. కాస్తదూరంలో వుండి, సోములు ప్రవర్తనను గమనించిన గుప్తధనుడు, వాడిలో వచ్చిన మార్పుకు ఏదో బలమెన్ట కారణంవుండి వుంటుందని భావించి, అదేమిటో తెలుసుకోవడానికి ప్రయత్నించసాగాడు.

ఇంట్లో అందరూ నిద్రపోతూండగా, ఆ నాటి రాత్రి గుప్తధనుడు, సోములుంటున్న పాకదగ్గరకు వెళ్ళి, లోపల వాడేంచేస్తున్నాడో

గమనించేందుకు కిటికీలోంచి చూశాడు. ఆ సమయంలో వాడు గుడ్డిదీపం వెలుగులో ఒక వజ్రాల హార్మాన్ని తిప్పి తిప్పి చూస్తూ తెగమురిసిపోతున్నాడు. ఆ హారం వాడికి అడవికి కట్టెల కోసం పోయినప్పుడు, చెట్టు మీది కాకి గూడుకుదిగువవున్న కొమ్మకువేలాడుతూ కనిపించింది. ఆ హారాన్ని కాకి గ్రామంలో ఎవరి మెడనుంచో జారిపడగా, ఏదో తినే వస్తువని గూటికి తెచ్చి, కాదని తెలుసుకుని కొమ్మల్లో వదిలేసివుంటుంది!

సోముడిలో వచ్చిన మార్పుకు, ఆ వజ్రాల హారం కారణమని గుప్తధనుడికి తెలిసి పోయింది.

ఈ విధంగా కొద్ది రోజులు గడిచాయి. ఆ ఏడు గుప్తధనుడి తోటలో అరటిగెలలు విరివిగాకాసినె. గుప్తధనుడు, సోములుతో కాస్తమెటకారంగానే, “సోమశుఖర్పసాద్‌గారూ! అరటి గెలలు దింపించి, సుగంధపురి సంతలో అమ్ముకొద్దామా?” అన్నాడు.

అందుకు సోములు సంతోషంగా తలూ పాడు. ఆ సాయంత్రం వాళ్ళిద్దరూ అరటి గెలలతో సంతకువెళ్ళారు. గుప్తధనుడు వాటిని అక్కడి దుకాణదారులకు అమ్మి, ఇక తిరుగు ప్రయాణానికి సిద్ధమవుతుండగా, సోములు ఆయనతో, “నేను సంతలో కొద్ది సేపు తిరిగి, దుకాణాల్లో ఎలాంటి వస్తువులు అమ్మజూవుతున్నారో చూసి రావాలనుకుంటున్నాను,” అన్నాడు.

“సరే, అలాగే వెళ్ళిరా,” అన్నాడు గుప్తధనుడు.

అరగంట తర్వాత వాడు తలవంచుకుని నేల చూపులు చూస్తూ, గుప్తధనుడి దగ్గరకు వచ్చి, “అయ్యగారూ! తమరి ఇష్టం.