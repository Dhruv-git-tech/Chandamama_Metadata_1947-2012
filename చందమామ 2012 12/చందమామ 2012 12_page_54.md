అతని ఇంటి ముందున్న అరుగు మీదికి వచ్చి కూర్చున్నారు. శ్రీగుప్తుడు కిటికీలో నుంచి చూస్తే ఒక ముసలి, గుడ్డిబిచ్చగాడు అరుగుమీద కూర్చుని, తాను పెట్టిన సత్తు గిన్నెనూ, జోలెనూ తడుముకుంటూ దగ్గిరికి తీసుకోవటం కనిపించింది.

ఇంతలో అరుగు ద్గగికి కుంటుకుంటూ మరొక బిచ్చగాడు వచ్చి, “చింపిరయ్యా, ఎందుకు అలా తెగ మూలుగుతున్నావు? నీకు ఏమయింది?” అని అడిగాడు.

చింపిరయ్య ఎంతో బాధతో, “నువ్వా, నారాయుడూ? ఏం చెప్పమంటావు? గుడ్డి వెధవని! ఉదయం అడుక్కుంటూ వస్తూంటే కాలిలో ఇంత మేకు దిగబడింది. మేకు తీశానుగానీ, కాలువాచింది. ఉన్నచోటి నుంచి అడుగుకదులేకపోయాసు. పట్టెడుమెతుకులు దొరకలేదు. ఒకపక్క కాలి బాధా, ఇంకోపక్క ఆకలి బాధా చంపేస్తున్నాయనుకో!” అన్నాడు.

నారాయుడు చింపిరయ్య కాలు వంక పరిశీలనగా చూశాడు. అది బాగా వాచిపోయి ఉన్నది. నారాయుడు, తన సం చీలో నుంచి గిన్నె తీస్తూ, “నీ కాలి బాధ

తగ్గించటం నా వల్ల కాదుగానీ, ముందు ఈ అన్నం తిను, కాలి సంగతి తరవాత చూద్దాం,” అంటూ తన గిన్నెను గుడ్డివాడికి ఇచ్చాడు.

“నువ్వుతిన్నావా? అడుక్కున్నదంతా నాకే పెడుతున్నావా?” అన్నాడు చింపిరయ్య సత్తుగిన్నెలోకి చేయిపెట్టి తడుముతూ.

“ఇద్దరికీ సమంగా పంచానులే.

నా వంతు నీ గిన్నెలోకి తీసుకున్నాను,” అన్నాడు నారాయుడు రెండు మెతుకులు తీసి ముసలివాడి గిన్నెలో వేసి తాను తీసుకుంటూ.

ఇదంతా కిటికీలో నుంచి చూస్తున్న శ్రీ గుప్తుడికి కనువిప్పు కలిగింది. తనకున్న దానిలో కొంత పంచి ఇచ్చిన నారాయుడిది నిజమెన్త కలిమి, ఎవరికీ ఏమీ ఇవ్వలేని తనది లేమి!

ఆ రాత్రి శ్రీగుప్తుడు ఆ బిచ్చగాళ్ళిద్దరికీ ఆశ్రయమిచ్చి, మర్నాడు ఉదయం వెద్యుణ్ణి పిలిపించి చింపిరయ్య కాలుకు చికిత్స చేయించాడు. అంతేకాదు, ఆ రోజే తన తం డ్రి కోరిన ధర్మశాల నిర్మాణం పని ప్రారంభిం చాడు.