ఏమిటి అన్నట్టు చూశాడు బ్రాహ్మడు. “నీకో సంగతి చెప్పాలి. రాజుగారు నీపె ఆగ్రహంతో ఉన్నారు,” అన్నాడు భటుడు.

బ్రాహ్మడు కొంతసేపు మౌనంగా ఊరుకుని ఆ తరవాత, “రాజుగారికి నా మీద కోపం కలిగేలా నేనెలాంటి తప్పూ చేయలేదే! నా మీద ఆయనకెందుకు కోపం?” అన్నాడు.

భటుడు అతన్ని సమీపించి అటూ ఇటూ ఒకసారి చూసి, “నేను రాత్రి అల్సిపోయిన రాజుగారి పాదాలు ఒత్తుతూండగా, ‘నా దగ్గరికి వచ్చి వెళుతూన్న బ్రాహ్మణ్ణి చూశావుకదా? అతడు దీవించేప్పుడు అతని నోటి నుంచి దుర్వాసన వెలువడుతుంది!’ అన్నారు. అయినా, రాజుగారితో నిన్ను దగ్గరికి రానీయొద్దు అని చెప్పడానికి నేసెం తవాణ్ణి!” అన్నాడు గుసగుస లాడుతున్నట్టు మెల్లగా.

“అవునవును, నువ్వెలా చెప్పగలవు. అయినా ఆ సంగతి చెప్పినందుకు చాలా కృతజ్ఞాణ్ణి. ఇకప్పై జాగ్రత్త వహిస్తాను. రేపు రాజుగారిని దీవించడానికి ఆయన్ను సమీపించేప్పుడు నోటికి అడ్డంగా కండువా చుట్టుకుంటాను,” అంటూ బ్రాహ్మడు వెళ్ళి పోయాడు.

మరునాడు బ్రాహ్మడు రాజదర్శనానికి వెళ్ళినప్పుడు నోటికీ, ముక్కుకూ అడ్డంగా కండువాను చుట్టుకుని వెళ్ళాడు.

అదృష్టవశాత్తు రాజు దాన్ని గురించి ఆరా తీయకుండా ఎప్పటిలాగే చీటీ ఇచ్చి పంపేశాడు. భటుడు తనను ఆరోజు వెంబడించక పోవడం కూడా బ్రాహ్మణికి వింతగా కనిపించలేదు.

ఆనాటి రాత్రి రాజుగారి కాళ్ళు ఒత్తుతూ భటుడు, “రోజూ ఉదయం తమ దర్శనానికి వచ్చే బ్రాహ్మడు మహా పొగురుబోతు ప్రభూ,” అన్నాడు యథాలాపంగా.

అంతవరకు పడుకున్న రాజు లేచి కూర్చుంటూ, “ఎందుకలా చెబుతున్నావు. ఎంతో వినయం చూపుతూ, భగవద్భక్తిగల మృదు స్వభావిలా కనిపిస్తాడే. రోజూ నన్ను దీవిస్తాడు కూడా,” అన్నాడు.

“అతడు ఈ రోజు నోటికి అడ్డుగా కండువాను చుట్టుకు రావడం తమరు