ఇవన్నీ జరగడానికి దాదాపు నెలరోజులు పట్టింది. ఆ సమయంలో రత్నాచారి వ్యాపారం బాగా దెబ్బతిన్నది. తనకు జరిగిన దురన్యాయం తలుచుకుంటే రత్నాచారికి నిద్రపట్టడం లేదు. “మనకు జరిగిన అన్యాయం గురించి నేనే స్వయంగా వెళ్ళి రాజుగారికి ఫిర్యాదు చేస్తాను,” అన్నాడు రత్నాచారి తండ్రితో.

ఆ మాట వినగానే తండ్రి గాఢంగా నిట్టూర్చి, “సువ్వొక వ్యాపారి కొడుకువెఉండీ, ఇన్నాళ్ళు వ్యాపారం చేస్తూ కూడా నీకు లౌక్యం అబ్బలేదు. లౌక్యం లేకనే గోటితో పోయేదానికి, గొడ్డలిదాకా తెచ్చుకున్నావు. రాణిగారికిచ్చిన పట్టు చీరలు, రత్నకంబళ్ళ గురించి కోశాధికారికి వినతి పత్రం పంప కుండా ఉన్నట్టయితే, డబ్బుపోయినా నీకు గౌరవం మిగిలి ఉండేది. ఇన్ని తిప్పలు వచ్చేవి కావు,” అన్నాడు.

“లక్ష వరహాల సరుకు! ఎలా వదులుకో

మంటావు? మనకు ఎవరిస్తారు?” అని అడిగాడు రత్నాచారి బాధగా.

“లక్ష కాదు. కోటి వరహాలు సంపాదించి ఉండేవాడివి, కాస్త తెలివిని ఉపయోగించి రాజుగారి విశ్వాసం పొంది ఉంటే!” అన్నాడు తండ్రి.

“అంటే, రావల్సిదాన్ని అడగడమే అపరాధం అంటావా?” అని ఎదురుప్రశ్న వేశాడు రత్నాచారి.

“అడగడం అపరాధం కాదు; అడిగిన పద్ధతిలోనే లౌక్యం లేదు. అందుకే, ఇంత వ్యాపారనష్టం, పరువునష్టం ఎదుర్కోవల్సి వచ్చింది” అన్నాడు తండ్రి.

“సువ్వేం చెబుతున్నావో నాకు అర్థం కావడం లేదు,” అన్నాడు రత్నాచారి అయోమయంగా.

“రాజుగారు మంచివాడయినంత మాత్రాన ఆయన పరివారమంతా మంచి వారనుకోవడం తెలివిగలవాళ్ళ లక్షణం