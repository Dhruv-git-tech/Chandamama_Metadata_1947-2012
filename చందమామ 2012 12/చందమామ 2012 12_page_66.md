దూడను మార్చినా, పలుపు తెంపుకుని ఆవు,
దూడను వెతుక్కుంటూ వెళుతుంది," అని
హెచ్చరించింది.

పేరయ్య ఆ మాటలు పెద్దగా పట్టిం
చుకోలేదు. అయితే, విచిత్రంగా ఆ రాత్రి
పేరయ్య ఆశించినట్టే రెండు ఆవులూ
ఈనాయి. పేరయ్య ఆవు పెయ్యిదూడను
ఈనింది. నారయ్య ఆవు కోడెదూడను
ఈనింది. శాంతమ్మ ఎంత వారించినా
వినకుండా, పేరయ్య తన ఆలోచనల
ప్రకారం దూడలను మార్చాడు. ఆ తరవాత
నిద్ర రావడంతో వెళ్ళి పడుకున్నాడు.
మరికాస్సేపటికి గొడ్లపాకలో ఏదో
చప్పుడయితే, పేరయ్య, శాంతమ్మ వెళ్ళి
చూశారు. తమ పాకలో నారయ్య ఆవు
తన కోడెదూడను నాకుతూ కనిపించింది.
మెడలో పలుపు తెగివుంది. గబగబా వెళ్ళి
నారయ్య గొడ్లపాకలోకి వెళ్ళి చూశారు.
అక్కడ తమ ఆవు పెయ్యిదూడను
నాకుతోంది. పశువులకు తమ సంతానం
పట్ల ఉన్న ప్రేమ ఎలాంటిదో పేరయ్యకు
అర్థమయ్యింది. తన భార్య చెప్పిన
మాట అక్షరాలా నిజమని గ్రహించి, తను
చేసిన వనికి పశ్చాత్తాపడ్డాడు. నారయ్య

ఆవునూ, కోడెదూడనూ నారయ్య గొడ్ల
పాకలోకి తీసుకువెళ్ళి వదిలి, తన ఆవునూ
పేరయ్య దూడనూ తన గొడ్లపాకలోకి
తీసుకువచ్చాడు.

మరునాడు ఊరునుంచి తిరిగి వచ్చిన
నారయ్య, కాంతమ్మ తమ ఆవును జాగ్రత్తగా
చూసుకున్నందుకు పేరయ్య దంపతులకు
కృతజ్ఞతలు తెలియజేశారు.

పేరయ్య రాత్రి జరిగిన దానిని
నారయ్యకు పశ్చాత్తాపంతో వివరించి, “నా
దుర్భుద్ధికి నన్ను క్షమించు నారయ్య,”
అన్నాడు.

“ఎంత మాట పేరయ్యా. ఇందులో
దుర్భుద్ధి ఏముంది? అయినా, రెండు
కోడెదూడలను పెట్టుకుని నేనేం చేస్తాను?
వాటిలో నువ్వొక దాన్ని తీసుకో,” అన్నాడు
నారయ్య.

“నీది చాలా దొడ్డమనను నారయ్య.
అయితే, నా పెయ్యిదూడలలో నువ్వొకటి
తీసుకోవాలి మరి,” అన్నాడు పేరయ్య.
నారయ్య అందుకు అంగీకరించాడు.

వాళ్ళు మాటలను కొద్ది దూరంలో నిలబడి
విన్న కాంతమ్మ, శాంతమ్మలు ఒకరినొకరు
ఆప్యాయంగా కౌగిలించుకున్నారు.