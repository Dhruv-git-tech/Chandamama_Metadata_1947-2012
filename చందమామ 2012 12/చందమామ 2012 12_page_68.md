ఆశాపాతకుడు

కాశీరాజ్యాన్ని పాలించే బ్రహ్మదత్తుడికి ఇద్దరు కొడుకులు. తనకు అవసానకాలం సమీపించగానే, రాజు పెద్దవాడికి రాజ్యమిచ్చి, చిన్నవాడిని సేనాధిపతిగా చేశాడు. తండ్రి తదనంతరం జ్యేష్ఠుడి పట్టాభిషేకానికి ఏర్పాట్లు జరిగినె. తీరాగద్దెయెక్కే సమయాన అతడు, “నాకీ రాజ్యంతో పని లేదు. తమ్ముణ్ణి ఏలుకోనీ,” అంటూ వెర్రాగ్యంలో పడ్డాడు.

అతడు కాశీరాజ్యం విడిచిపోయి, దూరాన వుండే ఒక సామంత రాజ్యం చేరుకున్నాడు. అక్కడ ఒక ధనికుడి ఇంట కొలువుకు కుదురుకుని, కాయకష్టంతో కాలక్షేపం చేయసాగాడు.

కొంత కాలానికి కాశీరాజ్యం నుంచి కొందరు ఉద్యోగులు భూములు తనిఖీచేసి పన్నులు విధించే పనిమీద ఆ రాజ్యానికి వచ్చారు. వారు ధనవంతుని ఇంట వున్న రాజకుమారుని ఆనవాలు పట్టి అతని పట్ల భక్తి చూపారు. ఈ సంగతి తెలియగానే, ఆ

ధనవంతుడు రాజకుమారుని వద్దకు వచ్చి, “కాశీరాజయిన మీ తమ్ముడికి లేఖ వ్రాసి, నాకు పన్నులు తగ్గేట్టు చూడవల్సింది,” అని కోరాడు. రాజకుమారుడు అలాగే రాశాడు. కాశీరాజు ఒప్పుకున్నాడు. ఇది వెల్లడికాగానే, గ్రామస్థులు అనేక మంది వచ్చి, తమకు కూడా భూమి పన్నులు తగ్గించమని రాజుగారికి వ్రాయమంటూ వేధించారు.

అందరి తరపునా రాజకుమారుడు విజ్ఞాపనలు రాసి కాశీ రాజుకు పంపాడు. అందరికీ కోరిన ప్రకారం భూమి పన్నులు తగ్గినె.

నాటి నుంచీ ప్రజలు చెల్లించవల్సిన పన్నులు తెచ్చి రాజకుమారునికే చెల్లించి, పుచ్చుకోమని వేడుకో సాగారు. రాజకుమారుడికి వెర్రాగ్యభావం పోయి, మళ్ళీ రాజ్యకాంక్ష అంకురించింది. ఐతే, వద్దన్న రాజ్యం ఇప్పుడెలా వస్తుంది?

కనుక, క్రమంగా ఒక్కొక్క సామంత