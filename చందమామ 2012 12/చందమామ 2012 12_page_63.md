తజ్ఞతతో కళ్ళనీళ్ళ పర్యంతమై “దొరా! నేను మొదట్లో మీకు ద్రోహం చేశాను. అయినా మీరిద్దరూ నన్ను క్షమించారు. నేను ఇక్కడే మరేదెనై సత్రం కట్టి సుఖంగా జీవిస్తాను. బహుశా, మీ కుమారులెవరెనై, ఈ ప్రాంతాలు చూసేందుకు వస్తే, వారికి నా సత్రంలోనే ఆతిథ్యం జరుగుతుంది” అన్నాడు.

శిఖముఖీ, విక్రమకేసరీ అతడి మాటలకు చాలా సంతోషించారు. తరువాత తాము తెచ్చిన శిల్పాలనూ, బంగారాన్నీ మోసేందుకు గుర్రాలనూ, వాటిని తోలేందుకు మనుషులనూ కుదుర్చుకుని, తమ అనుచరులెన్త అజిత వీరభద్రులతో కలిసి దాదాపు మూడునెలల ప్రయాణం తర్వాత శూరసేన దేశ రాజధానీ నగరం చేరారు.

విక్రమకేసరి తండ్రి జయపాలుడు వాళ్ళకు రాజోచితమెన్త సన్మానం చేశాడు. భటుల ద్వారా సవర నాయకుడు గండు పోతు కుటుంబానికీ, శిఖముఖి తండ్రి

శివాలుడికీ కబురుచేసి, వాళ్ళను తన రాజధానీ నగరానికి పిలిపించాడు.

గండుపోతు కూతురు నాగుమల్లి, శిఖముఖిని చూస్తూనే, “శిథిలాలయ పూజారి శిఖ తెచ్చావా?” అని అడిగింది.

ఎంతోకాలంగా భద్రంగా తన నడుముకు బిగించుకున్న ఆ శిఖను శిఖిముఖి ఆమెకిచ్చాడు. నాగుమల్లి ఆనందం అంతాయింతా కాదు. విక్రమకేసరి చెప్పగా వాళ్ళిద్దరి ప్రేమను గురించి విన్న రాజు జయపాలుడు, వాళ్ళ తల్లిదండ్రులతో మాట్లాడి, ఒక శుభ ముహూర్తాన, శిఖముఖికీ, నాగుమల్లికీ వెళ్తైవంగా వివాహం చేశాడు.

శబర, సవరజాతి పెద్దలూ, వాళ్ళ పిల్లలూ, అనుచరులూ, ఒక నెలరోజుల పాటు జయపాలుడి ఆతిథ్యంలో విందులూ, వేడుకలతో కాలం గడిపి, తరవాత ఎవరి గ్రామాలకు వాళ్ళు వెళ్ళిపోయారు.

(అయిపోయింది)