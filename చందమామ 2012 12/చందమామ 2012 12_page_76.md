# నవ్వుల పువ్వులు

తండ్రి: సునీల్, నీ పళ్ళు బాగా నొప్పి పెడుతుంటే మనం వెంటనే దంత వెద్యుడి దగ్గరికి వెళ్ళాలి. నీకు భయమేమీ లేదు కదా?

సునీల్: నాకు భయమేమీ లేదు నాన్నా!

తండ్రి: అదీ అలా ఉండాలి! నీకేమీ కాదులే.

సునీల్: ఐతే మరి వెద్యుడి దగ్గరికి వెళ్ళడం ఎందుకు?

## అమ్మా, నేను స్విమ్మింగ్ పూల్‌లో లోతుగా ఉండే చోటికి వెళ్ళి ఈత కొట్టవచ్చా?

లేదమ్మా. అది ప్రమాదకరం. అక్కడ లోతు చాలా ఎక్కువ.

మరి నాన్నని ఎలా వెళ్ళానిచ్చావు?

ఆయనకి జీవిత బీమా ఉందిగా!

రీటా: అమ్మా, నేను ఈ రోజు మా లెక్కల మాస్టారిని మా స్నేహితులు పన్నిన పన్నాగం నుంచి రక్షించాను తెలుసా?

అమ్మ: చాలా మంచి పని చేశావమ్మా. ఏం చేశావేమిటి?

రీటా: మా స్నేహితులు ఆయన కూర్చునే కుర్చీ మీద మేకు పెట్టారు. మా మాస్టారు ఆ కుర్చీలో కూర్చోబోతుండగా నేను ఆయన కిందనుంచి ఆకుర్చిని లాగేశాను!

## షర్మీలా: రషితా, మా అబ్బాయి చాలా సత్ప్రవర్తన కలిగినవాడు తెలుసా?

రషిత: అలా ఎలా అనగలుగుతున్నావు? మీ అబ్బాయిని అరెస్టు చేసి 5 ఏళ్ళ జెల్లు శిక్ష వేశారు కదా?

షర్మీలా: అవును. కానీ రెండేళ్ళ శిక్ష పూర్తయ్యాక అతని సత్ప్రవర్తనను గమనించి అతనిని జెల్లునుంచి విడుదల చేశారు మరి!

భర్తతో భార్య: లేవండి, మన ఇంట్లో దొంగలు పడ్డారు. వాళ్ళు నేను నిన్న రాత్రి చేసిన వంటలు తింటున్నట్టు ఉన్నారు.

భర్త: అవునా! ఐతే మనం వెంటనే అంబులెన్స్‌ని పిలవాలి.