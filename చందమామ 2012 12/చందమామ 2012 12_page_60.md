మీంచి కిందికి దూకేశాడు.

శిఖముఖీ, ఘోరచిత్తుడూ, వాళ్ల అనుచరులూ తలలు వంచి పూజారి పడిన చోటుకేసి చూశారు. పూజారి నెత్తురుతో తడిసిపోయిన రాళ్ళ మీద ఒకటి రెండు క్షణాలు గిలగిలా తన్నుకుని కదలా మెదలక వుండిపోయాడు.

“దుర్మార్గుడూ, మహాపాపి అయినవాడు చావవల్సిన చావే చచ్చాడు!” అన్నాడు కుంటి జాంగ్‌లో ఉత్సాహంగా.

“అట్లనకు. పుణ్యాత్ముడూ, మహా భక్తుడూ అయినవాడు చావవల్సిన చావు చచ్చాడు, పూజారి! మహాదేవి సమక్షంలో యిలాంటి చావు ఎందరికి లభ్యమవుతుంది!” అన్నాడు ఘోరచిత్తుడు విచారంగా.

“దొర దారిన దొర పోయాడు! నాకు గండభేరుండంలా ఆకాశంలో ఎగిరే శక్తి కూడా పోయింది!” అంటూ సవరభే రుండం కళ్ళనీళ్ళు పెట్టుకున్నాడు.

శిఖిముఖి అతణ్ణి కసరుతూ, “ఏయ్ భేరుండం! నీ కేనాడూ ఆకాశంలో పక్షిలా ఎగిరే శక్తి లేదు. తాగిన మెక్తంలో అలా అనుకుంటూండేవాడివి. ఇప్పటికెన్తా బుద్ధి తెచ్చుకుని, మంచి మార్గాన పడకపోయావో, నిన్ను సవరనాయకుడు గండు పోతుకు ఒప్ప చెప్పుతాను” అన్నాడు.

“అలాగే చేయి దొరా! వింధ్యకు

దక్షిణాన్నుంచి, హిమాలయాలు చేరిన సవరజాతి వాడెవడున్నాడు? గండపోతు తప్పక నాకు మంచి మర్యాదలు చేస్తాడు. అతని కూతురు నాగుమల్లి నుంచి మాత్రం నన్ను రక్షించండి!” అన్నాడు సవరభేరుండం.

అతడి మాటలకు అందరూ విరగబడి నవ్వారు.

సూర్యోదయంతోనే అందరూ ప్రయాణ సన్నాహాలు ప్రారంభించారు. శిథిలాలయం లోని అపూర్వ శిల్పాలను, అక్కడి నుంచి తమ దేశానికి తరలించుకు పోయేందుకు శిఖముఖీ, విక్రమకేసరీ వృశ్చిక నాయకుడి అనుమతి కోరారు. వృశ్చిక నాయకుడు తన జాతివాళ్ళతో సంప్రదించి, “ఆ శిల్పాలే కాదు, వృశ్చికమాత మందిరంలో ఉన్న బం