ఇక్కడ కొంత ఆనందం పొంది వెళ్ళడమే.
కోన్ని విద్యలలో మేము ఘటికులం.
మల్లయుద్దంలోనూ, ఇతర వ్యాయామ క్రీడల
లోనూ మాకు ప్రత్యేకమయిన నేర్పు లేదు.
మాకు నేర్పున్నది నౌకలు నిర్మించటంలో,
నౌకలు నడపటంలో, పాటలు పాడటంలో,
నృత్యం చెయ్యటంలో. వీటిని మీరు తిలకిం
చాలని మా కోరిక. స్వగృహం చేరి, మీ
భార్యాబిడ్డల మధ్య సుఖంగా కూచునిఉన్న
నమయంలో ఈ అనుభవాలను హాయిగా
జ్ఞాపకం చేసుకోవడమే మాకు కావలసినది!”
అన్నాడు.

తరవాత నృత్యగానాలు ఏర్పాటు చేశారు.
అ దేశం వారు చేసిన బృందనృత్యాలు చూసి
రూపధరుడు అద్భుతం చెందాడు. అతను
మహామేధితో, “మహారాజా, ఇంత అద్భుత
మైన నృత్యాలు నేనెక్కడా చూడలేదు,”
అన్నాడు ఉత్సాహంగా.

తన అతిథి అ మాట అనేసరికి రాజు
వరమానందం చెందాడు. అయన తన
దేశంలోని పన్నెండు మంది రాజకుమారులను

పిలిచి, వారిచేత తన అతిథికి మంచిబట్టలు
పెట్టించి, బంగారం బహుమానంగా ఇచ్చాడు.
రూపధరుణ్ణి కవ్వించిన యువకుడు, దంతపు
ఒరా, వెండిపిడి గల తన కత్తిని రూపధరుడికి
బహూకరించాడు.

ఆ రాత్రి భోజనాల దగ్గిర అంధగాయకుడు
‘కొయ్యగుర్రం’ కథ గానం చేశాడు. గ్రీకులు
తమ శిబిరాన్ని తగులబెట్టి తమ నౌకలలో
వెళ్ళిపోవడంతో కథ ఆరంభమయింది. తర
వాత ట్రోజనులు కొయ్యగుర్రాన్ని నగరం
లోకి తీసుకుపోవటం మొదలైన వివరాలు
వింటూ రూపధరుడు విచారంతో కుంగిపోయి
ఏడవసాగాడు.

అది గమనించి మహామేధి పాట నిలుపు
చేయించి, రూపధరుడికేసి తిరిగి, “అయ్యా!
దాచకుండా నిజం చెవ్వండి. మీరెవరు?
మీ పేరేమిటి? ఊరేమిటి? మీది ఏ దేశం?
మీరు ఎక్కడి నుంచి వస్తున్నారు? ట్రోయ్
యుద్ధం కథ మీకెందుకు విచారం కలిగిస్తు
న్నది? ఆ యుద్ధంలో మీ ఆప్తులెవరైనా మర
ణించలేదు గద!” అన్నాడు. —(ఇంకాఉంది)