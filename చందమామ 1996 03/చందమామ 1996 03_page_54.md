చేరుకుని, అశ్రమంలోని మునికి నమస్కరించి, “అయ్యా! నన్ను మీ శిష్యుడిగా స్వీకరించి విద్య నేర్పించండి!” అని ప్రార్థించాడు.

“నీ కుల గోత్రాలేమిటి నాయనా?” అని అడిగాడు ముని.

“నాకు తెలియదు స్వామీ,” అన్నాడు సత్యకాముడు.

“నీ తండ్రి మేరేమిటి?” అని అడిగాడు ముని.

“అది కూడా తెలియదు. నేను మా తల్లి దగ్గరే ఉంటున్నాను. తండ్రిని ఎప్పుడూ చూడలేదు,” అని సమాధానం ఇచ్చాడు సత్యకాముడు.

“అలా అయితే, నువ్వు మీ తల్లి దగ్గరికి వెళ్ళి, నీ తండ్రి ఎవరో తెలుసుకుని రా,” అన్నాడు ముని.

సత్యకాముడు ఇంటికి వెళ్ళి, తల్లిని అదే ప్రశ్న అడిగాడు. జాబాల ఒక్క నిమిషం మౌనం వహించి, “నాయనా! నేను నిన్ను కనడానికి ముందు పలువురి ఇళ్ళల్లో పరిచారికగా పని చేశాను. ఆ విధంగా ఒకచోట పని చేస్తున్నపుడు, ఆ ఇంట్లో నాలాగే పనిచేసే ఒక పురుషుణ్ణి పెళ్ళాడాను. వివాహమైన వెంటనే దురదృష్టవశాత్తు యజమాని కుటుంబంతో సహా అయన ఒక ప్రమాదంలో మరణించాడు. నేను ఆ ఊరు వదిలిపెట్టి వచ్చేశాను. నువ్వు ఇక్కడే పుట్టావు. నేను నా భర్త పేరు తెలుసుకునే అవకాశమే లేకుండా పోయింది,” అని చెప్పింది.

సత్యకాముడు అక్కడి నుంచి ముని అశ్రమానికి తిరిగి వచ్చి, తల్లి చెప్పిన విషయం దాపరికం లేకుండా మునికి చెప్పాడు. అంతా విన్న గౌతమముని చిన్నుగా నవ్వి, “ఎల్లవేళలా సత్యం పలికేవాడే నిజమైన బ్రాహ్మణుడు. సత్యమే చెప్పావు గనుక నువ్వు బ్రాహ్మణుడివే!” అని ఆశీర్వదించాడు.

జాబాలసత్యకాముడు, ముని వద్ద వేదవిద్య నభ్యసించి ఉత్తమ శిష్యుడుగా, ఉత్తరోత్తరా తనే ఒక గొప్ప గురువుగా పేరు గాంచాడు.

వేదకాలంలో జన్మను బట్టి కాకుండా గుణగణాలను బట్టే మనిషి కులాన్ని నిర్ణయించేవారని సత్యకాముడి కథ ద్వారా తెలుస్తున్నది.