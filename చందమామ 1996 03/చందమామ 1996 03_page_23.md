మరింత శిక్ష

హలాపురిలో నేరస్థుల కోసం ఊరి చివర ఒక కారాగారం ఉన్నది. నేరస్థులకు కఠిన శిక్షలతో పాటు, తిరిక నమయాల్లో వారి వినోదానికి, విజ్ఞానానికి ఉపకరించగలదన్న నమ్మకంతో, రాజు అరవిందసేనుడు, అక్కడ ఒక గ్రంధాలయాన్ని కూడా ఏర్పాటు చేశాడు. నేరస్థులు ఆ గ్రంధాలు చదువుతూ, తాము అనుభవిస్తున్న శిక్షను తాతాక్షలికంగా మరిచిపోయేవారు.

హలాపురిలో వాసుదేవయ్య అనే ఒక సంపన్నుడున్నాడు. అయనకున్నట్టుంది, తను కవితా గ్రంధాలు రాసి గొప్ప కవిగా పేరు తెచ్చుకోవాలన్న ఆలోచన వచ్చింది. వెంటనే తన పేరును వాసుదేవకవిగా మార్పుకుని గ్రంధాలు రాయడం మొదలుపెట్టాడు. అయితే, అవి ప్రజలను అకర్షించకపోగా- అందరూ వాటిని శిరోవేదన గ్రంధాలనసాగారు. ఆ కారణంగా గ్రంధాలన్నీ వాసుదేవయ్య వద్ద నిరుపయోగంగా వుండిపోయినై.

ఈ స్థితిలో ఆ గ్రంధాలను ఏమి చేయడమా అని వాసుదేవయ్య బాగా ఆలోచించి, పనివాడి చేత వాటిని మూట కట్టించి, కారాగృహాధిపతి దగ్గరకు తీసుకుని పోయి, నేరస్థుల కోసం ఏర్పాటు చేసిన గ్రంధాలయంలో వాటిని కూడా వుంచమన్నాడు.

కారాగృహాధితి వాసుదేవయ్య నెరుగు. అయన ఎంతో మర్యాదగా, “వాసుదేవ కవిగారూ, క్షమించాలి! రాజాజ్ఞ లేనిదే, నేరస్థులను మరింతగా శిక్షకు గురి చేసే అధికారం వాకు లేదు. అందువల్ల తమ గ్రంధాలను స్వ్యకరించలేను,” అన్నాడు.

ఆ మాటలతో వాసుదేవయ్యకు, తన కవిత్వం విలువ ఏ పాటిదో పూర్తిగా అర్థమై పోయి, ఇంటికి తిరిగి వెళ్ళి- ఇకనుంచి తన పేరు వాసుదేవకవి కాదనీ, వాసుదేవయ్య మాత్రమే అనీ, నగరమంతా చాటింపు వేయించాడు.

— కోనే నాగవెంకటఅంజనేయులు