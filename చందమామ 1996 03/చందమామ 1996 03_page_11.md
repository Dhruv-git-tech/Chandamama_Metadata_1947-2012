“రోజుకొక ఇంట్లో భోజనం చెయ్యి. నీ రోజులు సుఖంగా వెళ్ళిపోతాయి,” అన్నాడు గ్రామాధికారి నవ్వుతూ.

“ఏ పనీ చేయకుండా ఊరికే భోజనం చేయడం నాకిష్టముండదు. ఎన్నాళ్ళయినా ఉపవాసాలుండగల శక్తి నాకుంది,” అన్నాడు ఉప్పయ్య.

అవ్వుడు గ్రామాధికారి ఆశ్చర్యపోయి ఉప్పయ్యను వరీక్షగా చూశాడు. అతడా యనకు సామాన్యుడిలా తోచలేదు. అలాంటి వాడిని తన గ్రామం అదరించి తీరాలనుకున్నా దాయన.

వెంటనే గ్రామాధికారి ఊరి పెద్దలను కొందరిని పిలిపించి, ఉప్పయ్య గురించి

చెప్పి, “ఇతడు అభిమానమున్న మనిషి. ప్రతిఫలమివ్వకుండా దానం పుచ్చుకోడు. మన ఊళ్ళో అతడు తిండి లేక మల మల మాడి పోకూడదు. కాబట్టి మన మందరం కలిసికట్టుగా అతడికి సాయపడదాం. రోజూ ఒక ఇంట్లో పని ఇచ్చి భోజనం ‘పెడదాం,’ అన్నాడు.

ఊరి పెద్దలంతా దీనికి అంగీకరించారు. ఆ విధంగా ఉప్పయ్యకు పని దారికింది. తిండికి లోటు లేకుండా రోజులు గడిచి పోతున్నాయి. అయితే, ఉప్పయ్య అంతటితో తృప్తి పడక, ప్రతిరోజూ ఊళ్ళో ఎవరో ఒకరి వద్ద ఎంతో కొంత అప్పు చేసేవాడు. కొందరి వద్ద ఒక్క వరహా తీసుకుంటే, మరికొందరి వద్ద నూరు వరహాలు తీసుకున్నాడు. తన రోజులు బాగున్నప్పుడు బాకీ తీర్చుతానని అందరికీ మాట ఇచ్చాడే తప్ప, ఎప్పుడు తీర్చేద చెప్పలేదు. విచిత్రంగా, ఎవరూ అతన్ని బాకీ తీర్చమని వేధించ లేదు. మాట వరసకు కూడా బాకీ గురించి అతనికి గుర్తు చేయలేదు.

అలా ఏడాది గడిచింది. ఒకరోజున ఉప్పయ్య గ్రామాధికారిని కలునుకుని, “నేను ఊరికి వెళుతున్నాను. ఊళ్ళో వాళ్ళ నందర్నీ సమావేశపరచండి. ఎవరెవరికి ఏం కావాలో అవి తెచ్చిపెడతాను,” అన్నాడు.

గ్రామాధికారి నవ్వి, “నువ్వేం తేగలవు?” అని అడిగాడు.