## వార్తలు-విశేషాలు:

# పాలస్టీనా
అధ్యక్షుడు

అరబ్ ప్రపంచంలో అతిపిన్న దేశమైన పాలస్టీనాకు యాసర్ అరాఫత్ తాలి అధ్యక్షుడుగా ఎన్నికయ్యాడు. జనవరి 20వ తేదీ జరిగిన సాధారణ ఎన్నికలలో 88 మంది సభ్యులు గల కౌన్సిల్ కూడా ఎన్నికయింది. అందులో అరాఫత్ నాయకత్వం వహించే ఫలాహ పార్టీకి కావలనినంత మెజారిటీ లభించింది.

అరాఫత్ పూర్తి పేరు అబ్దుల్ రెహమాన అరాఫత్ అల్‌కుద్వాయ్. 1948వ సం॥ లో ఇజ్రాయెల్ దేశం ఏర్పడి మాతృ భూమి నుంచి పాలస్టీనియన్లు తరుమ గొట్ట బడినప్పుడు అరాఫత్ కైరో విశ్వ విద్యాలయంలో ఇంజనీరింగ్ చదువు కుంటూన్న ఇరవైయేళ్ళ యువకుడు. ఆయన తన జాతి జనులకు జరుగుతూన్న అన్యాయాన్ని చూసి సహించలేకపోయాడు. అరబ్ నేషనలిజం చేతప్రభావి తుడయ్యాడు. ఇళ్ళు నిర్మించే ఇంజనీరింగ్ విద్యకు స్వస్తి చెప్పాడు. తన ప్రజలకు మాతృ భూమిని సాధించే మహత్తర కార్యానికి పూసుకున్నాడు. ఆయన పాలస్టీనా విమోచన సంస్థ (పి.ఎల్.ఓ) ను స్థాపించి కొంత కాలానికి దాని అధ్యక్షుడయ్యాడు.

ఆయన మొదట ఇజ్రాయెల్ దురాక్రమణ దారులపై గెరిల్లా దాడులు మొదలు పెట్టాడు. ఆ చర్య ఆయన పై అతి దారుణమైన తీవ్రవాది అనే ముద్రవేసింది. ఆ తరవాత ఆయన ఇజ్రాయెల్ సేనలతో ప్రత్యక్షయుద్ధానికి పూసుకుని కొంత విజయం సాధించాడు. ఇది పాలస్టీనియన్ల అధిమానానికి పాత్రమయింది. ఐక్యరాజ్య సమీతి పాలస్టీనాను 'అబ్బర్వర్'గా అనుమతించింది. 1974వ సం॥లో అరాఫత్ ఐక్యరాజ్యసమీతి జనరల్. అసెంబ్లీలో ఉపన్యసించాడు. అవుదాయన చేతిలో శాంతికి

చిహ్నమైన అలివ్ రెమ్మను పట్టుకుని వెళ్ళి, "ఈ అలివ్ రెమ్మను నా చేతులనుంచి జారిపో వివ్వకండి!" అని కోరాడు.

ఇజ్రాయెల్-పి.ఎల్.ఓ పరస్పరం గుర్తించుకోక పోవడంతో యుద్ధం కొనసాగుతూ వచ్చింది. ఉభయ పక్షాలూ విజయాలను ప్రకటించాయి. పరాజయాలను అంగీకరించాయి. ఉభయదేశాల మధ్య మంతనాలు జరవడానికి కొన్ని దేశాలు ముందుకు వచ్చాయి. దాని ఫలితంగా అరాఫత్ 1988వ సం॥లో ఐక్య రాజ్యసమీతిలో--ఇజ్రాయెల్‌ను దేశంగా గుర్తించ దానికి తన అంగీకారాన్ని తెలియబరిచాడు. దాంతో విజ్ఞత గల వ్యక్తిగా ఆయన ప్రపంచదేశాల అదరణకు పాత్రుడయ్యాడు.

1993వ నం॥ 'పాలస్టీనా అథారిటీ' ఏర్పాటు చేయబడింది. పి.ఎల్.ఓ, ఇజ్రాయెల్ నాయకులు సంప్రదింపులకు దిగారు. 1995 సెప్టెంబర్ 29వ తేదీ అరాఫత్, ఇజ్రాయెల్ విదేశాంగ మంత్రి సైమన్ ఫెరిజ్ ఒక ఒప్పందంలో సంతకాలు చేశారు. పశ్చిమతీరం, గాజా ట్రిప్ వంటి కొన్ని అక్రమిత ప్రాంతాల నుంచి ఇజ్రాయెల్ వైదొలగడం ప్రారంభించింది. అక్కడ పాలస్టీనియన్ల అధికారం పునరుద్ధ రించబడింది. అక్కడ ప్రజాస్వామ్యాన్ని పునరుద్ధ రించడానికే జనవరిలో ఎన్నికలు జరిగాయి.

పాలస్టీనా చాలా పురాతనమైన ప్రాంతం. పశ్చిమ తీరంలోని జెరీకోలో దాదాపు 9000 సంవత్సరాలకు పూర్వం మానవులు ప్రప్రథమంగా నివాసం ఏర్పరచుకున్నారనడానికి చారిత్రక అధారాలు ఉన్నాయి.

ఇప్పుడు జరిగిన ఏన్నికలలో అరాఫత్‌కు ప్రత్యర్థిగా పోటీచేసిన డెబ్బైరెండేళ్ళ శ్రీమతి సమీహ ఖలీల్ పదిశాతం ఓట్లు పొందింది. అరాఫత్ 88 శాతం ఓట్లు సాధించాడు.

పి.ఎల్.ఓ - ఇజ్రాయెల్ మధ్య సంధి ఏర్పరచి రెంటినీ దగ్గరికి తీసుకురావడానికి ఈజిప్టు ప్రముఖ పాత్ర వహించింది. స్వతంత్ర పాలస్టీనా ఏర్పడడానికి ఇప్పుడు జరిగిన ఎన్నికలు ఒక ముందడుగు అని ఈజిప్టు నాయకులు భావిస్తున్నారు.