నమ్మలేదు. అందువల్ల ఎవరికీ తెలియకుండా అక్కణ్ణించి పారిపోయి చంద్రపురం వెళ్ళాను. ఆ ఊళ్ళో ఏడాది ఉండి అరువేల వరహాలు పోగుచేశాను. అక్కడా బంగినపల్లిలో లాగే ఊరివాళ్ళు నన్నూరు దాటి పోనివ్వలేదు. ఎవరికీ తెలియకుండా ఊరు వదిలిపెట్టి బంగినపల్లి వెళ్ళి, నా బాకీలు రెట్టింపు వడ్డీ ఇచ్చి మరీ తీర్చాను. ఆ తర్వాత ఈ ఊరొచ్చాను. ఇప్పటికి వన్నెండువేల వరహాలు పోగుచేశాను. ఈ డబ్బు తీసుకుని వెళ్ళి చంద్రపురం వాళ్ళ బాకీలు తీర్చదలిచాను. అక్కణ్ణించి నా ఊరెళ్ళి లలితాంబికా అమ్మ వారికి చెప్పి, మీ కోర్కెలు తీర్చాలనుకున్నాను. ఇంతలో నీలయ్య వచ్చాడు. ఇదీ నా కథ?” అన్నాడు.

నీలయ్య వెటకారంగా నవ్వి, “అన్నీ దొంగ మాటలు. పన్నెండువేల వరహాలతో ఇక్కణ్ణించి పారిపోవాలనుకున్నావు. నేను రావడంతో నీ మోసం బయటపడింది,” అన్నాడు.

“తప్పు నీలయ్య! నిజానిజాలను నువ్వు కాదు, దైవం నిర్ణయించాలి. నేను మీ గ్రామ స్థుల కోసం పోగుచేసిన డబ్బును స్వయంగా వచ్చి అందిస్తాను. అందరికీ అసలుకురెట్టింపు ఇస్తాను. సరేనా?” అన్నాడు ఉప్పయ్య.

“ఆ తర్వాత ఇంకో గ్రామానికి వెళ్ళి, ఇరవైనాలుగు వేల వరహాలు పోగుచేసి, ఈ గ్రామస్థులకిస్తావా? ఇలా ఎంతకాలం కాకుల్ని కొట్టి గద్దలకు వేస్తావు? నిన్ను కారాగారంలో

వేయించేదాకా నాకు మనశ్శాంతి ఉండదు,” అన్నాడు నీలయ్య కోపంగా.

అప్పుడు గ్రామాధికారి కలుగజేసుకుని, “నీలయ్య! నా గ్రామం పాడివంటలతో నుభిక్షంగా ఉంది. మేము మంచితనాన్ని నమ్ముకున్నవాళ్ళం. ఈ ఉప్పయ్య మంచి వాడని నమ్ముతున్నాం. ఇతడికిచ్చిన డబ్బు గురించి మాకు చింత లేదు. బాకీ తీర్చాలనీ, ప్రతిఫలం ఇవ్వాలనీ ఇతడే తావత్రయ పడుతున్నాడు. ఇతడు మాకు బాకీ ఉన్నాడను కుంటున్నాడేమో కానీ, మా అభిప్రాయంలో ఇతడు మాకు బాకీ లేడు. మీ గ్రామస్థుల బాకీ తీరగానే ఇతడిని విడిచిపెట్టు. అలా చేస్తే ఇతడు లలితాంబికా అమ్మవారిని