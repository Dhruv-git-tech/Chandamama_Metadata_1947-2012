రాజైన సుధన్యుడితో యుద్ధం చేసి, అతని అద్భుత శౌర్యాన్ని మెచ్చుకుని, అతన్ని తన సేనాపితిని చేసుకున్నాడు. తరవాత అతను రోచమాను డనేవాణ్ణీ, అతని తమ్ములనూ జయించి, పుళిందుడూ, నుకుమారుడూ, సుమిత్రుడూ అనే వారిని ఓడించి, చేదిదేశం చేరాడు.

చేది దేశపు రాజైన శిశుపాలుడు, ధర్మరాజు సామ్రాజ్యం సంపాదించనున్నాడని విని, చాలా సంతోషించి భీముణ్ణి కొన్ని రోజుల పాటు తన ఇంట ఉంచుకుని, వెళ్ళిపోయేట పుడు రాజసూయం కొరకు అంతులేని ధనం ఇచ్చాడు.

భీముడు అక్కడినుంచి బయలుదేరి అనేక రాజులను జయించుకుంటూ మగథ దేశానికి వచ్చి, సహదేవుడి నుంచి అంతులేని కప్పం పుచ్చుకుని, అతని సహాయం కూడా పొంది, పొంద్రకవాసుదేవుణ్ణీ, ఇంకా అనేకమందినీ జయించి, సముద్రతీర వాసులతో ఒకేసారి యుద్ధం చేసి బంగారమూ, వెండీ, ముత్యాలూ, పగడాలూ, చందనమూ, సుగంధ ద్రవ్యాలూ, రత్నాలూ మొదలైనవి సంపాదించి ఇంద్రప్రస్థానికి తిరిగి వచ్చాడు.

దక్షిణంగా వెళ్ళిన సహదేవుడు, శూరసేన, మత్య్వదేశాలనూ, పటచ్చర దేశం వారినీ, నిషాదులనూ జయించి, తమ మేనమామ అయిన కుంతిభోజుణ్ణి సందర్శించి, అయన వద్ద విస్తారంగా ధనం పుచ్చుకున్నాడు. సహదేవుడింకా

అనేక దేశాలనూ, రాజులనూ గెలిచి, మాహిష్మతీ పురానికి వచ్చి, దానికి రాజైన నీలుడనే వాడితో యుద్ధం చేస్తూండగా సహదేవుడి సేనలు తగలబడి పోసాగాయి.

ఇలా జరగడానికి కారణం ఉన్నది. ఒకప్పుడు మాహిష్మతీ నగర రాజైన నీలుడు తన కుమార్తెను అగ్నికార్యానికి వినియోగించాడు. అగ్నిదేవుడు ఆమె సౌందర్యానికి ముగ్ధుడై మోహించి, బ్రాహ్మణరూపం ధరించి ఆమెను సమీపించాడు. నీలుడీ సంగతి తెలిసి బ్రాహ్మణరూపంలో ఉన్న అగ్నిని దండించాడు. అప్పుడగ్ని తన నిజరూపాన్ని చూపాడు. నీలుడు అగ్నికి సాష్టాంగపడి తనను క్షమించమని వేడుకున్నాడు. తరవాత అతను తన కుమార్తెను అగ్నిదేవుడికిచ్చి శాస్త్రాక్తంగా