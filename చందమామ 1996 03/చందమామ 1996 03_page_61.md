రావడంతో, మహావీరుడు తడబడి, “నేను నిన్ను ఎదిరిస్తాను. ఎటాచ్చి కొంత గడువు కావాలి!” అన్నాడు.

ఇందుకు రాక్షసుడు వికవికమంటూ నవ్వి కాళ్ళతో భూమిని తాటిస్తూ, “త్వరలో నేను ఒకే రోజున ఎనిమిది మంది మానవ యువ తులను పెళ్ళాడబోతున్నాను. అలోగా రాగలిగితే రా!” అని చంద్రికను తీసుకుని మాయ మయ్యాడు.

తర్వాత మహావీరుడు ఉత్పలదేశం చేరుకుని, కంగారు పడుతుందని తల్లికి వివాహ విషయం చెప్పుకుండా బ్రహ్మరాక్షసుడి నెదిరించడానికి దీవెనలడిగి బయలుదేరాడు. అసమయంలోనే వాడు రాజు చాటింపు విని ఇరకాటంలో పడ్డాడు.

“ఇందులో ఇరకాటమేముంది. నువ్వు కోరిందే రాజు కోరాడు కదా?” అన్నాడురాజు.

“బ్రహ్మరాక్షసుణ్ణి చంపినవాడికి తన కుమా రైనిచ్చి పెళ్ళి చేస్తానంటున్నాడు రాజు. నాకి ప్పటికే వివాహమైంది. ఆపైన నేను ఏక పత్నివ్రతుణ్ణి!” అన్నాడు మహావీరుడు.

రాజు వాడి నిజాయితీకీ, నిష్కపటత్వానికీ ఆశ్చర్యవడుతూనే, “ఈ మాత్రం దానికే మంకుతనం ఎందుకు? ఈ విషయం రాజుకు చెబితే, అయనే ఏదో ఏర్పాటు చేసేవాడు కదా!” అన్నాడు.

“ఏమో! ఉత్పలదేశంలో నన్ను మించిన వీరులెవరైనా ఉంటే, వారు రాజకుమార్తెను రక్షించగలరేమో చూద్దామని ఆశ పడ్డాను,” అన్నాడు మహావీరుడు.

రాజు వాడి వినయగుణానికి మరింత అబ్బురపడి, తానెవరైందీ చెప్పాడు. తర్వాత రాజు తన చాటింపును సవరించి, రాజుకుమార్తెను రక్షించినవాడు, అమెను వివాహం చేసుకోవాలన్న నిర్బంధం లేదనీ, అతడికి కోరినదివ్వగలననీ ప్రకటించాడు.

అ తర్వాత కొద్దిరోజులకే మహావీరుడు, బ్రహ్మరాక్షసుణ్ణి సునాయాసంగా చంపి, తన భార్యను దక్కించుకున్నాడు. యువరాణిని రక్షించాడు. ఇందుకు రాజు కీర్తిచంద్రుడు ఎంతో సంతోషించి మహావీరుడికి తన సైన్యంలో ఉన్నత పదవినిచ్చి గౌరవించాడు.