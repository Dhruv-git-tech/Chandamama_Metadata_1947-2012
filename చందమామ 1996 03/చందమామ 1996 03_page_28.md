“ఒరే! ఏ తల్లి కన్న దురదృష్ట వంతుడినో నువ్వు, కాస్త వెనకా ముందూ ఆలోచించుకో. కోతికొమ్ముచ్చి అటక్కూడా పనికిరాని నువ్వు కోటబురుజు పై నుంచి కత్తులవలయం మధ్యకు దూకడం అందే – కోరి చావును కానితెచ్చుకోవడమే!” అని హెచ్చరించాడు.

విరూపుడికి ఈ మాటలు వినిపించాయి. కానీ, వాడి మనస్థితి అవేమీ పట్టించుకునే స్థితిలో లేదు. వాడు నెమ్మదిగా కోట దక్షిణ దిశగా నడిచి, అక్కడ కోటగోడకు అనించి ఉన్ననిచ్చెన కేసే నిస్సహాయంగాచూడసాగాడు.

ఇది గమనించిన మంత్రి దాపులనున్న ఇద్దరు భటులను ఆజ్ఞాపించాడు. భటులు విరూపుణ్ణి పట్టుకుని జాగ్రత్తగా వాణ్ణి నిచ్చెన ద్వారా కోట బురుజు పైకి చేర్చారు. అక్కడి

నుంచి చూస్తే వాడికి, కింద ఉన్న కత్తుల వలయం వధ్యస్థలిలా కనిపించింది. కాళ్ళు సన్నగా వణికాయి. భయంతో ఒళ్ళంతా చెమటలు పట్టసాగింది. గుండె వేగంగా కొట్టుకోవడం ప్రారంభించింది. పోటీ నుంచి విరమించుకుందే ప్రాణాలు దక్కించుకో వచ్చనిపించింది. అయితే, ఆ మరుక్షణం తన ఆలోచనకు వాడు ఎంతగానో సిగ్గు పడ్డాడు.

కింద సభాస్థలిలో ఉన్న జనం, అబ్బుర పడుతూ తనకేసి చూస్తూండడం విరూపుడు గమనించాడు. కొన్ని వందల జతల కళ్ళు దృష్టిని తనవైపు కేంద్రీకరించడం, వాడికి అబ్బురం అనిపించింది. ఒక్కక్షణం మనసు లోతన ఇష్టదైవాన్ని స్మరించుకుని, వాడు