రాజు ఈ జవాబుకు ఏమాత్రం తృప్తి పడక,
“అయితే భయంకరారణ్యంలోని బ్రహ్మరాక్ష
సుణ్ణి ఎదుర్కొనేందుకు వెళ్ళే వీరులందర్నీ
మహావీరుడెందుకు ఆవుతున్నట్టు?” అని
అడిగాడు.

ఇది వింటూనే మహావీరుడి తల్లి ఎంతగానో
ఆశ్చర్యపోతూ, “ప్రభూ! నా కుమారుడు
మహాశక్తిమంతుడు. వాడినెదిరించగల శక్తి ఈ
భూమ్మీద లేదు. ఎక్కడెక్కడో తిరిగి మహాశక్తులన్నీ
సాధించుకున్నాడు. బ్రహ్మరాక్షసుడినెదిరించడానికి
నా దీవెనలు కావాలని వాడు నా దగ్గరకు
వచ్చాడు. నేను వాడిని దీవించి పంపాను.
మీ మాటలు నా కాళ్చర్యం కలిగిస్తున్నవి,”
అన్నది.

కీర్తిచంద్రుడి కామె మాటల్లో నిజాయితీ
కనబడింది. అయన రాజభవనం చేరి మంత్రితో
మంతనాలు జరిపాడు.

మంత్రి కొద్దిసేపు ఆలోచించి, “ఇంత వరకూ
మన రాజ్యంలో ఏ వీరుడూ, మహావీరుణ్ణి
జయించలేకపోయాడు. పేరుకు తగ్గట్టే అతడు
మహావీరుడు. మనం అతడి నొకసారి
స్వయంగాకలుసుకోవడం అవసరం. అయితే
ఇలా కాదు, మారువేషాలతో వెళదాం,”
అన్నాడు.

రాజూ, మంత్రి పల్లెటూరి పేదరైతుల్లా వేషాలు
వేసుకుని భయంకరారణ్యం ముఖద్వారం వద్దకు
వెళ్ళారు. అక్కడ మహావీరుడు వారికి అరివీర
భయంకరుడిలా కనిపించాడు.

రాజు వాణ్ణి పలకరించి, “బాబూ! నువ్వి
క్కడేంచేస్తున్నావు?” అని ప్రశ్నించాడు.

“ఉత్పల వీరుల్ని పరీక్షిస్తున్నాను,” అన్నాడు
మహావీరుడు.

“ఆపని రాజు చేస్తాడు, సైన్యాధిపతి చేస్తాడు.
ఉత్పల వీరుల్ని పరీక్షించాల్సిన అవసరం
నీకెందుకు?” అన్నాడు రాజు.

దానికి మహావీరుడు తడువుకోకుండా, “ఈ
అరణ్యం మధ్యలో ఒక బ్రహ్మరాక్షసుడున్నాడు.
వాడు మహా శక్తిమంతుడు. వాణ్ణి చంపడం
సామాన్యులకు సాధ్యపడదు. తన మీదికి
వచ్చిన వారిని వాడు చంపి తినేస్తాడు. ఉత్పలు
వీరుల్ని నేను చావు నుంచి కాపాడుతున్నాను,”
అన్నాడు.