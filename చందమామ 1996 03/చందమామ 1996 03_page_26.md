చేయడానికి పనికరాని నీవంటివాడు బ్రత కడం వ్యర్థం. ఈ భూదేవికి భారం!” అని నిందిస్తూండేది.

కొడుకు దుస్థితికి విరూపుడి తండ్రి కుమిలి పోయేవాడు. కానీ, భార్య నోటిదురుసుతనా నికి భయపడి అమెను పల్లెత్తుమాట అనలేక పోయేవాడు.

ఇలాంటి పరిస్థితిలో కాంచనవల్లి స్వయం వర వార్తవిరూపుడి చెవిన పడింది. రాకుమార్తె స్వయంవరం చూడాలని వాడికి కుతూహలం కలిగింది. పైగా సాహసపోటీ అని చాటింపు వేశారు గనక, అది ఎలా ఉంటుందో చూసి అనందించాలని, వాడు పంచమినాటి తెల్ల వారు జామునే బయలుదేరి పూర్ణచంద్రపురం చేరుకున్నాడు.

పోటీ రోజుకు రాజకుమారులతో పాటు, కొందరు సాహసికులైన యువకులు కూడా, స్వయంవరం పోటీలో పాల్గొని రాకుమారిని వివాహమాడాలని ఉత్సాహంగా రాజధాని చేరుకున్నారు.

స్వయంవర వేదిక మీద రాజు ధీరసేనుడు, కాంచనవల్లి, మంత్రి కుసుమశర్మ ఆసీను లయ్యారు. స్వయంవరముహూర్తవేళ సమీ పించగానే, మంత్రి తన ఆసనం నుంచి లేచి, అక్కడ చేరిన వారితో, “ఈనాడు రాకుమారి స్వయంవరపోటీ అని మీకు తెలిసినా అది ఎలాంటి పోటీయో, ఈ క్షణం వరకూ మీరెరుగరు. ఇప్పుడు ఈ పోటీ

గురించి వివరిస్తున్నాను. పోటీలో పాల్గొన దలచినవారు, కోట దక్షిణదిశనున్న బురుజు పైకి ఎక్కి, అక్కడి నుంచి మూడు వరుసలలో ఏర్పాటు చేసిన కత్తుల వలయం మధ్యకు దూకాలి. కత్తుల మధ్య ఖాళీ ప్రదేశం నాలుగు గజాల వైశాల్యానికి మించి ఉండదు. ఇది ప్రాణాలతో చెలగాటమాడే పోటీ అని, నేను వేరుగా చెప్పనవసరం లేదు. అయినా - రాకుమార్తెను వివాహమాడాలంటే, అమాత్రం అపాయానికి సిద్ధపడకపోతే ఎలా? అందాలరాసి రాకుమారి కాంచనవల్లిని ప్రాణాధికంగా ప్రేమించిన వీరులారా! ముందుకు వచ్చి పోటీలో పాల్గొనండి!” అన్నాడు గంభీరంగా.