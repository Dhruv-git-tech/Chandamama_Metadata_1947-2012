ఒక అడమనిషి నెలజీతం మీద పనులు చేస్తున్నది. మా ఇంట్లో ఇంకేమీ పని లేదు. ఏమీ అనుకోకు,” అన్నాడు.

“అయ్యా! మీ ఇల్లు పెద్దదిగా కనబడుతున్నది. పెరడు కూడా ఇంటికి తగ్గట్టే పెద్దదిగా తోస్తున్నది. నాకు అవకాశమిస్తే, పెరటి తోట పని చూస్తాను. కాదనకండి. మీరు పనివ్వకపోతే నాకే ఆధారమూ లేదు,” అన్నాడు ఉప్పయ్య.

సీతాకరుడు ఉప్పయ్య వంక ఆశ్చర్యంగా చూశాడు. అతడి ముఖంలో చదువుకున్న కళ ఉంది. చూడ్డానికి కాయకష్టం చేసేవాడిలా లేడు. అవసరం ఎలాంటి పనులైనా చేయిస్తుందని మనసులో అనుకుని, ఉప్పయ్యతో, “నా పెరటితోట పని నేనే చేసుకుంటాను. అదే నా శరీరానికి వ్యాయామం. ఆ మాత్రం వ్యాయామం లేకపోతే అరోగ్యం పాడవుతుంది. నువ్వు నీ బ్రతుకుతెరువు గురించి బెంగపడకు. పని దారికే దాకా మా ఇంట్లో భోజనం చేస్తూండు. భగవంతుడి దయవల్ల తిండికి లోటు లేదు నాకు,” అన్నాడు.

ఉప్పయ్య తల వంచి, సీతాకరుడికి నమన్కరించి, “మీ అభిమానానికి కృతజ్ఞుణ్ణి. ఊరికే ఎవరింటా భోజనం చేయడం నాకు నచ్చదు. నన్ను నమ్మితే తమరు నేనడిగి నప్పుడల్లా, మీ శక్తికొద్దీ అప్పు ఇవ్వండి. నా రోజులు బాగున్నప్పుడు బాకీ తీర్చుకుంటాను,” అని అక్కడి నుంచి రెండో ఇంటికి వెళ్ళాడు.

ఆ ఇల్లొక వ్యాపారిది. అయనింట్లోనూ పని లేదు. అయనా సీతాకరుడిలాగే చెప్పాడు. ఉప్పయ్య సీతాకరుడికి చెప్పిన మాటలే అయనకూ చెప్పాడు.

అలా ఉప్పయ్య చాలా ఇళ్ళు తిరిగాక ఎక్కడా పని దారక్క అలిసిపోయి నీరసం వచ్చి ఒక చెట్టుకింద కూలబడ్డాడు. అప్పుడా దారినే వెళుతూ గ్రామాధికారి అతడిని చూసి, అగి పలకరించి, “పని దారికిందా?” అని అడిగాడు.

“అయ్యా! మీ ఊరు చాలా గొప్పది. అందరూ ఎవరి పనులు వారే చూసుకుంటున్నారు. అందు వల్ల నాకు పని దారకలేదు,” అంటూ ఉప్పయ్య జరిగింది చెప్పాడు.