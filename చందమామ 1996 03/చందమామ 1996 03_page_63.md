ఒప్పందం రాసుకుందాం. ఆ ప్రకారం ఏడాది తర్వాత నువ్విల్లు ఖాళీ చేయకపోతే, నెలకు రెండువేలు చొప్పున అద్దె కట్టవలసి ఉంటుంది,” అన్నాడు గుర్నాథం.

దానికి రామనాథం కాస్త కోపంగా, “మీరు చెప్పేదాన్ని బట్టి మీ పెద్దల్లుడు ఏడాదిలోగా ఇక్కడికి రాడు. ఒకవేళ అయన ముందుగా వచ్చే మాట నిజమైతే ఈ ఇంట్లో ఏడాది వరకూ నేనుండేందుకు మీరు ఒప్పందం రాసుకో దానికి ఒప్పుకోరు కదా! ఏడాది తరవాత మీకు ఇల్లు అవసరం లేదనుకోండి- అప్పుడు మళ్ళీ నాకే అద్దెకివ్వరా?” అని అడిగాడు.

“మహదానందంగా ఇస్తాను! అప్పుడు మళ్ళీ కొత్త ఒప్పందం రాసుకుందాం. సరేనా?”

అన్నాడు గుర్నాథం. ఆ ప్రకారం రామనాథం గుర్నాథం ఒప్పందం రాసుకున్నారు.

తర్వాత రామనాథం భార్యాపిల్లలతో ఆ ఇంట్లో దిగాడు. పదకొండు మాసాలు సుఖంగా గడిచిపోయాయి.

తర్వాత ఒకనాడు గుర్నాథం, రామనాథాన్ని చూడాచ్చి, “నువ్వు నెలనెలా అద్దె సక్రమంగా చెల్లిస్తున్నావు. నాకు చాలా సంతోషంగా ఉంది,” అన్నాడు.

“ఇంత మంచి ఇల్లు అద్దెకు దొరకడం నాకూ సంతోషంగా ఉంది. పుట్టి పెరిగిన ఊరి మాట మరిచిపోయి ఎంతకాలమైనా ఇక్కడే గడపాలనిపిస్తున్నది,” అన్నాడు.

ఈ జవాబుతో గుర్నాథం ఉలిక్కిపడి, “అదేమిటి? మన ఒప్పందం మాట మరిచావా?” అన్నాడు.

“ఏం మరవలేదు. మీరు పెట్టిన షరతులు నాకు గుర్తే. మీకేమైనా ఇంటి అవసరం కలిగిందా? పట్నం నుంచి మీ పెద్దల్లుడు ఇక్కడకువచ్చి ఉండబోతున్నాడా?” అని అడిగాడు రామనాథం అదుర్దాగా.

“అదేం లేదు. వచ్చే నెల నుంచి ఇంటి అద్దె ఆరువందలు చేస్తున్నాను. నీకిష్టమైతే కొత్త ఒప్పందం రాసుకుందాం. లేకుంటీ, ఈ నెలాఖరుకి ఖాళీచెయ్యి,” అన్నాడు.

గుర్నాథం ఇలా అనగానే రామనాథం నెత్తిన పిడుగుపడ్డవాడిలా, ఒక క్షణంపాటు