ఉత్పల దేశానికి కీర్తిచంద్రుడు రాజు.
ఆయన కుమార్తె పద్మావతి అందాల భరిణె.
యుక్తవయసు రాగానే రాజు అమెకు తగిన
వరుణ్ణి అన్వేషించసాగాడు. ఆ ప్రయత్నాలలా
సాగుతూండగానే ఒకరాత్రి యువరాణి
మాయమయింది.

సేవకులు, వరిచారకులు అంతఃపురం
నలుమూలలా వెదికారు. రాకుమార్తె కనబ
డలేదు. అప్పుడు రాజపురోహితుడు అంజనం
వేసి చూసి, “యువరాణి పద్మావతిని బ్రహ్మ
రాక్షసుడాకడు ఎత్తుకు పోయాడు. వాడు
భయంకరారణ్యం మధ్యలో దుర్భేద్యమయిన
భవనంలో ఉంటున్నాడు. వాడు మహా శక్తి
మంతుడు. ఈ రోజునుంచి సరిగ్గా మూడు
మాసాల తరవాత వాడు పద్మావతిని పెళ్ళి
చేసుకోబోతున్నాడు,” అని చెప్పాడు.

ఇది విని రాజు, రాణి హతాశులైపోయారు.
ఏం చేయాలో వారికి పాలుపోలేదు. మహా

మంత్రి పురోహితుడితో, “ఆర్యా! రాకుమారిని
తిరిగి దక్కించకునే మార్గం కూడా అంజనం
వేసి చూడండి,” అన్నాడు.

పురోహితుడు తల అడ్డంగా తిప్పి, “జరిగి
నదీ, జరుగుతున్నదీ మాత్రమే అంజనం
ద్వారా చూడగలను. రాక్షసుడు పద్మావతితో
వివాహం గురించి మాట్లాడాడు కాబట్టి,
జరగబోయే పెళ్ళి గురించి నాకు తెలిసింది.
అదలా ఉంచితే - మళ్ళీ మూడు మాసాల
వరకూ అంజనం వేయడం కుడరదు,”
అని చెప్పాడు.

ఇది విని మంత్రి, రాజు వంక తిరిగి, “ప్రభూ!
దిగులుపడి మనం చేయగలిగింది లేదు. అంతా
మన మేలు కొరకే అని సరిపెట్టు కుందాం.
రాకుమార్తెను రాక్షసుడి బారి నుంచి రక్తిం
చినవాడికి, ఆమెనిచ్చి వివాహం చేస్తానని ప్రక
టించండి. అపైన దైవం మీద భారం వేద్దాం,”
అని సలహా ఇచ్చాడు.