రామనాధం తెలివి

చంచలపురానికి సమీపంలో వజ్రాలగని ఉన్నట్లు తెలింది. ఎక్కడెక్కడి వజ్రనిపుణులూ చంచలపురం చేరుకోసాగారు. అంతేగాక, గనిలో పనిచేసే శ్రామికులు, వజ్రాల కోతలో సమర్థులూ అయిన ఎంతోమంది కూడా చంచలపురానికి వచ్చి, స్థిరనివాసమేర్పరుచు కున్నారు. దాంతో చంచలపురంలో ఇళ్ళ కొరత ఏర్పడింది.

ఇలాంటి పరిస్థితుల్లో రామనాథం ఆ పూరొచ్చాడు. అద్దెఇంటి కోసం కాళ్ళరిగేలా తిరగ్గా తిరగ్గా ఒక ఇల్లు ఖాళీగా ఉన్నట్లు తెలిసింది. ఆ ఇంటి యజమాని అయిదు వందల రూపాయలు అద్దె ఇవ్వాలనీ, ఏడాది కాగానే ఇల్లు ఖాళీ చేయాలనీ షరతుపెట్టాడు. రామనాథానికి ఈ షరతు నచ్చింది కాదు. ఏదో ఇంట్లో ఉంటూ నెల నెలా బకాయి పడకుండా అద్దె చెల్లిస్తుంటాం అనుకున్నాడు. కానీ, ఇంటి యజమాని ఏడాది కాగానే

ఇల్లు ఖాళీ చేయాలనే షరతు పెడతాడని అతడు ఊహించలేదు.

“నాకు మా ఊళ్ళో రెండిళ్ళున్నవి. వాటిలో ఒకదాన్ని అద్దెకిస్తుంటాం. అయితే మీలాగా ఇలాంటి షరతులు పెట్టం. ఇది అన్యాయం. అయినా మాట వరసకడుగుతాను- ఏడాది తరవాత నేనిల్లు ఖాళీ చేయకపోతే ఏం చేస్తారు?” అన్నాడు రామనాథం.

“ఇందులో అన్యాయం ఏమీ లేదు. ఇల్లు నాకెప్పుడు అవసరమవుతుందో తెలియదు కదా! నేను చాలా పెద్ద కుటుంబీ కుణ్ణి. ఇక్కడ వజ్రాల గని ఉన్నట్లు వార్త తెలిసి పట్నంలో ఏదో చిన్న వ్యాపారం చేసు కుంటున్న నా పెద్దల్లుడు, సకుటుంబంగా ఇక్కడకు రావాలనే ప్రయత్నంలో ఉన్నట్లు తెలిసింది. అందుకని ముందుగా ఒప్పందం లేకపోతే, అడిగినప్పుడు ఇంట్లో అద్దెకున్న వాళ్ళు ఖాళీ చెయ్యరు. మనమిప్పుడే