మంత్రి మాట్లాడడం ముగించగానే, సభా స్థలిలో సూది పడితే వినిపించేంత నిళ్ళబ్దం అలుముకున్నది. తర్వాత సభలో గుసగుసలు బయలుదేరినై. “ఇదెక్కడి పోటీ? కోట బురుజు మీది నుంచి కత్తుల వలయం మధ్యకు దూకడమంటే అత్మహత్యా ప్రయత్నమే అవుతుంది. వీరుల సాహసాన్ని పరీక్షించదలిస్తే, కత్తి, మల్లయుద్ధం లాంటివి ఏర్పాటు చేయవచ్చు గదా! ఈ రాజేమయినా దేశ దేశాల రాకుమారుల్ని మూకఉమ్మదిగా హత్య చేయదలచుకున్నాడా? లోకం రాకుమార్తెలకు గొడ్డుపోయిందా? ఇలాంటి ప్రమాదకరమైన పోటీలో పాల్గొని ప్రాణాలకుముపు తెచ్చు కోవడం మూర్ఖత్వం!” అనుకోసాగారు.

అయితే, మొదట పోటీలను చూడాలన్న కుతూహలంతో స్వయంవరానికి వచ్చిన విరూపుడి ఆలోచన ఇప్పుడు మారిపోయింది. వాడు, మనసులో ఒక దృఢనిళ్ళయానికివచ్చి, సభ మధ్యలోంచి లేచి, రాజు ముందుకు వెళ్ళి, “మహారాజా! నేను ఈ పోటీలో పాల్గొన డానికి సిద్ధంగా ఉన్నాను!” అన్నాడు.

రాజు ధీరసేనుడు, రెండు చేతులూ లేని విరూపుడినితేరిపార చూసి ఆశ్చర్యపోయాడు. ఒకవేళ ఈ పోటీలో విరూపుడు కృతార్థుడయితే - అప్పుడు తన కుమార్తె భవిష్యత్తులుచుకుని, ఆయన మనసులోనే కుమిలి పోయాడు. ఆయన ఒకటి, రెండు క్షణాలు మౌనంగా ఊరుకుని, తర్వాత పెద్దగా నిట్టూర్చి, “అలాగే! నీ ఇష్టం,” అన్నాడు.

ఇంతమంది రాకుమారులలో చివరికి విరూపుడిలాంటి అవిటివాడు పోటీకి నిలబడడంచూసి, రాకుమారి వెలవెల పోయింది. ఇది ఆమె ఊహించని వరితామం. స్వయంవర నిబంధనల ప్రకారం, ఆమెవిజేతను వివాహ మాడక తప్పదు!

“అయినా, ఈ అవిటివాడు కోట బురుజు పైనుంచి కత్తులవలయంలోనికి దూకి, ప్రాణాలతో బయటపడడం అసంభవం,” అనుకుంటూ రాకుమారి కొంత ఊరట చెందింది.

రెండు చేతులూ లేని ఒక సామాన్యుడు. పోటీకి సిద్ధపడటం రాకుమారులకు అవమానం అనిపించింది. వాళ్ళల్లో ఒకడు బిగ్గరగా,