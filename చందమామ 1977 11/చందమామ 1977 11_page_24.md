ఆరోపణలుఁ

కుబేరుడు అనే యువకుడికి అష్టఐశ్వర్యాలూ ఉన్నాయిగాని ఆరోగ్యం లేదు. తన ఆరోగ్యం చక్కబడడానికి ఎన్నో మందులు సేవించాడుగాని, లాభం కలగలేదు. అందుచేత అతను ఎప్పుడూ దిగులుగా ఉండేవాడు.

కుబేరుడి మిత్రుడు చరకుడు అనేవాడు ఏదో పనిమీద వచ్చి, కుబేరుడి ఇంట బసచేశాడు. అతను తన మిత్రుడి అనారోగ్యం గురించి విచారించాడు. అతను పెద్ద ఘనవైద్యుడు కాకపోయినా, గృహవైద్యం తెలిసినవాడు. అతను కుబేరుణ్ణి తనకు తెలిసిన మేరకు పరీక్షించి, అతని శరీరంలో ఏదోషమూలేదని తెలుసుకున్నాడు. చరకుడు కుబేరుడి దినచర్య గురించి ప్రశ్నించాడు.

కుబేరుడు ఉదయం కాలకృత్యాలు తీర్చుకుని ఫలహారం చేస్తాడు. తరవాత కొంతసేపు తమ ఆస్తికి సంబంధించిన లెక్కలు చూస్తాడు. మధ్యన పళ్ళరసం తీసుకుంటాడు. తరవాత కాస్సేపు విశ్రాంతి తీసుకుని భోజనం చేస్తాడు. భోజనంచేసి నిద్రపోతాడు. నిద్ర అయాక తమ వ్యవహారాలు చూసే ఉద్యోగుల మీద అజమాయిషీ చేసి, తన తండ్రితో సొంత వ్యవహారిలేను గురించి చర్చిస్తాడు. రాత్రి భోజనం అయాక, పడుకునేముందు మళ్ళీ పళ్ళరసం తాగుతాడు.

కుబేరుడు ఈ వివరాలన్నీ చెప్పి, చరకుడితో, “నన్నేదో భయంకరమైన వ్యాధి పట్టుకున్నది. అది మందులకు లొంగేదికాదు. పళ్ళరసం నోటికి బాగుండదు. భోజనం హితవుగా ఉండదు. నా జీవితం ఇలా గడచి