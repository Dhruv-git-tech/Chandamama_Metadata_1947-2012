పోవలసిందేగదా అని నిరుత్సాహంగా ఉంటుంది,” అన్నాడు.

చరకుడు నవ్వి, “నిరుత్సాహపడకు. నీకు ఔషధాలతోబాటు గాలి మార్పు కూడా అవసరం. ఒక మాసంపాటు మా ఊరు వచ్చి ఉండు. నీ ఆరోగ్యం బాగుపడుతుందని నా నమ్మకం,” అన్నాడు.

కుబేరుడు తండ్రి అనుమతితో చరకుడి ఊరు వెళ్ళాడు. ఆ గ్రామంలోని సంపన్నులు కళాప్రియులు. అందుచేత అక్కడ నిత్యమూ వినోద కార్యక్రమాలు జరుగుతూ ఉండేవి. కుబేరుడికి ఆ కార్యక్రమాలు అమితమైన

ఆనందం కలిగించాయి. అందుచేత అతను రోజూ సాయంకాలం కోసం అత్రంగా ఎదురుచూ సేవాడు.

అతనిలో కొత్త ఉత్సాహం చూసి చరకుడు, “మా ఊరి గాలి నీకు పడినట్టున్నది. నీలో ముందు లేని ఉత్సాహం కనబడుతున్నది. నిన్నరాత్రి నాకు ఒక గోసాయి కనిపించాడు. అతనిక నీ జబ్బు గురించి చెబితే, ఆడవిలో కోయగూడెం సమీపంలో ఒక మూలిక ఉన్నదనీ, దాన్ని వాడేవాడే స్వయంగా పీకాలనీ, ఆ మూలికతో నీ వ్యాధి నయమవుతుందనీ అన్నాడు. నీకు అభ్యంతరం లేకపొతే ఇప్పుడే బయలుదేరి వెళ్ళివద్దాం,” అన్నాడు.

“సాయంత్రానికల్లా తిరిగి రాగలమా?” అని కుబేరుడు అడిగాడు.

“ఎందుకు రాలేం? ప్రయాణం కొద్దిగంటలే పట్టుతుంది,” అన్నాడు చరకుడు.

మిత్రులిద్దరూ ఆడవిలో కాలిబాటల వెంట నడుస్తూ వెళ్లారు. చరకుడు చకచకా నడిచేస్తున్నాడుగాని, కుబేరుడు నడవలేక మధ్యమధ్య ఆగిపోతున్నాడు.

“నా వయసు వాడివేగదా, నాతోబాటు నడవలేక పోవడమేమిటి?” అన్నాడు చరకుడు.