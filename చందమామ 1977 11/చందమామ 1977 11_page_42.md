# మాట నేర్పు

క్రిళ్లంగేరి అనే దేశంలో రామశాస్త్ర అనే జ్యోతిష్కుడు ఉండేవాడు. అతనికి అస్తాన జ్యోతిష్కుడు కావాలని కోరిక కలిగింది. ఒకరోజు రాజుగారికి తన కోరిక తెలిపాడు.

అయితే రాజుకు జ్యోతిషంలో నమ్మకం అంతగాలేదు. ఇలా జ్యోతిష్కులమని ఉద్యోగం కోరుతూ పచ్చిన వారిని ఆయన, “నేను మీకు ఉద్యోగం ఇయ్యదలిచానా, లేదా ? చెప్పండి,” అని అడిగేవాడు. “ఇయ్యదలిచారు,” అని వాళ్లు అంటే, “తప్ప ! నేను ఉద్యోగం ఇయ్య దలచలేదు, వెళ్లండి,” అనేవాడు.

“ఇయ్యదలచలేదు!” అంటే తమ జ్యోతిషానికే అవమానం గనక, ఆ మాట ఎవరూ అనేవారు కారు.

కాని మాటకారి అయిన రామశాస్త్ర మట్టుకు, “మీరు నాకు ఉద్యోగం ఇయ్యదలచలేదు,” అన్నాడు.

“మీ మాట అబద్ధం అయింది. నేను మీకు ఉద్యోగం ఇయ్యదలిచాసు. కాని మీ జోన్యం అబద్ధమయింది గనక వెళ్లిరండి!” అన్నాడు రాజు.

“నా జ్యోతిషం అబద్ధం కాలేదే. మీరు నాకు ఉద్యోగం ఇయ్యటంలేదు గదా ! నా జ్యోతిషం నిజంగా అబద్ధం చేయాలంటే నాకు ఉద్యోగం ఇయ్యండి. లేదూ, జ్యోతిషం మాట ఆటుంచి, నాకు ఉద్యోగం ఇయ్యదలిచారు గనక ఇయ్యండి,” అన్నాడు రామశాస్త్రి.

—కోలార్ కృష్ణయ్యర్