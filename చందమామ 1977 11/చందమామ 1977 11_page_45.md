వాళ్ళిద్దరికీ తట్టలు మోసే పని ఇచ్చాడు.

వెంకయ్యకు ఈ పని బాధగా ఉండటమేగాక, గిట్టుబాటుగా కూడా కనిపించలేదు. అందుచేత అతను మేస్త్రీతో, 'నాకు కూడా మేస్త్రీ కావాలని ఉన్నది. ఇల్లు కట్టేపని నేర్పించు,' అన్నాడు.

మేస్త్రీ పక్కున నవ్వి, 'నువు కూడా నా అంతటివాడివై, నాకు పోటీ రావాలసుకుంటున్నావా? నీకు తట్ట మోసేపని ఉందిగా ?' అన్నాడు.

వెంకయ్యకు, తాను ఇతరులను ఇలాగే అన్న సంగతి జ్ఞాపకం వచ్చి, కనువిప్పు కలిగింది.

కొద్దిరోజులకు వాళ్ళు కట్టుతున్న ఇల్లు పూర్తిఅయింది. వెంకయ్యకు తెలియకుండా సుబ్బయ్య అతని అత్తవారింటికి కబురు చేశాడు: వ్యాపారం వెంకయ్యకు చాలా లాభం వచ్చింది; కొత్త ఇల్లు కట్టుకున్నాడు; వెంకయ్య భార్య గృహప్రవేశానికి రావాలి!

వెంకయ్య భార్య వచ్చింది. సుబ్బయ్యవెంకయ్యనూ, అతనిభార్యనూ స్నానంచేయించి, పీటలమీద కూర్చో బెట్టాడు. పురోహితుడు వచ్చి, మంత్రాలు చదివాడు. వెంకయ్య బంధువులంతా వచ్చి, కట్నాలూ, కానుక లూ చదివించారు.

వెంకయ్యకు ఇదంతా అయో మయంగా ఉన్నది. అందరూ భోజనాలు చేశాక సుబ్బయ్య వెంకయ్య పక్కన కూర్చుని, 'ఈ ఇల్లు నీదే. నీ ధాన్యం నీటిపాలు కాలేదు. అయితే నువు మమ్మల్ని గురించి చాలా చులకనగా మాట్లాడావు. నీకు కనువిప్పు కలిగించాలని ఇలా చేశాను,' అన్నాడు.

‘నువు కూడా నా అంతటివాడివి కావాలి,' అంటూ వెంకయ్య సుబ్బయ్యకు తన ఆస్తిలో సగం ఇచ్చేశాడు. అతనిలో మార్పుకు అన్నలు కూడా సంతోషించారు.