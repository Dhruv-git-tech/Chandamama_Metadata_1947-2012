పోవటం చేతనే నన్ను దరిద్రం వెంటాడు తున్నది," అనుకుని హరిదత్తుడు ఒక పిడతలో పాలు తీసుకుని వచ్చి, ఆ పాలను పుట్టకన్నం వద్ద ఉంచి, "నాగరాజా, దారిద్ర్యబాధ అనుభవిస్తున్న నన్ను అనుగ్రహించు," అని ప్రార్థించాడు.

పాము ఆ పాలను తృప్తిగా తాగింది. మర్నాడు హరిదత్తుడు అక్కడికి వెళ్ళి, పిడతలో బంగారు నాణెం ఉండటం చూసి, తాను పోసిన పాలకు అది ప్రతి ఫలం కాబోలు ననుకున్నాడు.

అటుతరవాత అతను రోజూ పాముకు ముంతెడు పాలు ఇచ్చి, పూజించి, మర్నాడు ఒక బంగారు నాణెం పుచ్చు కుంటూ వచ్చాడు.

ఒకసారి అతను పారుగూరు వెళ్ళు వలసివచ్చి, పుట్ట వద్దకు పాలు తెచ్చి, పామును పూజించేపని తన కొడుక్కు అప్పగించాడు.

"పుట్టనిండా బంగారు కాసులు ఉండి ఉంటాయి. ఈ వెధవపాము ఒక్కొక్క

కాసే ఇస్తున్నది," అనుకుని బ్రాహ్మడి కొడుకు, పాము పాలు తాగేటప్పుడు, దాన్ని చంపే ఉద్దేశంతో కర్రపెట్టి దాని నెత్తినకొట్టాడు. తరవాత పుట్ట తవ్వి బంగారం తీసుకోవాలని వాడి ఉద్దేశం.

అయితే పాము దెబ్బ తప్పకుని, దారుణమైన కోపంతో కురాణ్ణి కాటేసి చంపింది. బ్రాహ్మడు తిరిగివచ్చి ఈవార్త విని, కురాడికి దహనక్రియలు జరిపి, మళ్ళీ పాము కోసం పాలు తీసుకుపోయి, "నాగరాజా, నీ తప్పేమీలేదు. నిన్ను చంపబోయి మావాడే తన చావు తెచ్చు కున్నాడు," అన్నాడు.

దానికి పాము ఇలా అన్నది:

"బ్రాహ్మడా, నేను నీ కొడుకును చంపినప్పుడే మనిద్దరి మధ్యా ఉన్న బంధం తెగిపోయింది. ఈ జన్మలో మళ్ళీ నువు నన్ను ప్రేమించలేవు. నీ కొడుకు శవం మన ఇద్దరి మధ్యా శాశ్వతమైన అడ్డంకి, అందుచేత నువు నీ దారిసపో. నేను కూడా ఈ పుట్ట విడిచిపోతున్నాను."