మీ మాయాసరోవరం తండాగాళ్ళందరూ మాకు పరమ శత్రువులు!'' అన్నాడు సిద్ధసాధకుడు.

ఆ తరవాత సాధకుడూ, మకరకేతూ తప్ప మిగతావాళ్ళందరూ హంసల రధంలో ఎక్కారు. అంగరక్షకుడు వాళ్ళిద్దరికి రావలసిన దిక్కు చూపించి, ''ఒక పెద్దకొండా, మేఘాలను తాకే మహావృక్షాలూ....బాగా గుర్తుంచుకోండి,'' అన్నాడు.

హంసలరధం ఆకాశంలోకి లేచింది. అది అలా కనబడకుండా పోగానే సిద్ధ సాధకుడు నరవానరం భుజాల మీద ఎక్కి కూర్చుని, ''కేతూ, యిక బయలు దేరుదామా?'' అన్నాడు.

మకరకేతు తల ఊపి, జలగ్రహం మీదికి పోయాడు. అంతలో సాధకుడికి బంధీగా దొరికిన జలవృకరాక్షనుడు, అతడికి ప్రాణాచారం పడిపోతూ, ''మహా వీరుడా, నన్ను మీ బంటుగా వెంట తీసుకుపొండి. ఈ నాటినుంచీ నేను తమ సేవకుణ్ణి!'' అన్నాడు.

ఆ మాటలకు సిద్ధసాధకుడు ఉప్పాంగి పోయి, ''ఒరే, జలవృకా, లెస్స పరికావు! నా నరవానరం అంత వేగంగా నన్నను సరించి రాగలవా?'' అన్నాడు.

''దొరా, నాకు రెక్కలొకటే తక్కువ, అయినా నేలమీద ఆకాశంలోని పక్ష అంత వేగంగా నూ పరిగెత్తగలను,'' అన్నాడు జలరాక్షనుడు.