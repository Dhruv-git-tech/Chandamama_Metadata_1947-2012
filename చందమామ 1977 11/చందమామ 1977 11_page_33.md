వీరభల్లడు నవ్వి, 'చోర యువకుడా, నా రాజ్యంలో దొంగతనం చెయ్యటం అంత సులువు అనుకున్నావా ? నిన్ను రెండు రోజులలో బహిరంగంగా విచారించి, శిక్ష ఇస్తాను.' అన్నాడు.

అది తన తండ్రి గొంతేనని గ్రహించి రాజశేఖరుడు సంతోషించాడు. అయన తనను ఎలా విచారణ చేస్తాడో, ఏ శిక్ష విధిస్తాడో తెలుసుకోవాలన్న ఉద్దేశంతో అతను తన నిజరూపం తండ్రికి తెలియ నియ్యలేదు. రాజభటులు అతన్ని కారాగృహానికి తీసుకుపోయు బంధించారు. తన మిత్రుడైన కారాగృహాధి కారికి తానెవరో చెప్పి, రాజశేఖరుడు తన దొంగవేషం విప్పి, జైలునుంచి తన మందిరానికి వెళ్ళిపోయాడు.

తెల్లవారింది. ఆ రోజే రాజశేఖరుడి రాజ్యాభిషేకం. ఆ కార్యక్రమం విజయ వంతంగా ముగియగానే, ధీరదత్తుడు తన కొడుకుతో, 'ఏనాడూ లేనిది, నిన్న ఒక దొంగ పట్టుబడటం నన్ను కలవర పెడుతున్నది. కనక మన రాజ్యంలోని దొంగలను గురించి నువు ఇకముందు ఇంకా జాగ్రత్తగా ఉండటం అవసరం,' అన్నాడు.

రాజశేఖరుడు ఆ మాటలు గుర్తుంచుకుని, ఆ రాత్రి తన గుర్రంమీద, నగర