నుంచి అయోధ్య దాకా గల దారిని మిట్టపల్లాలు లేకుండా చదును చెయ్యండి. కొందరు దారి పాడుగునా మంచులాటి చల్లని నీరు చల్లి, పైన పూలు పరచండి. తెల్లవారే లోపల అయోధ్యలో వీధులన్నెటినీ, ఇళ్ళనన్నెటినీ అలంకరించాలి. విశాలమైన రాజమార్గం పాడుగునా పూల తోరణాలు కట్టి, పూలూ, గంధమూ చల్లి, అయిదు రంగుల చూర్చాలతో ముగ్గులు పెట్టాలి,” అని ఆజ్ఞాపించాడు.

రాణులూ, మంత్రులూ, సైనికులూ, వాళ్ళ భార్యలూ, బ్రాహ్మణులూ, కృతియులూ, గణనాయకులూ, గణాలవారూ రాముణ్ణి చూడటానికి బయలుదేరారు.

కొందరు ఏనుగులమీదా, కొందరు రధాలమీదా వెళ్ళారు. సైనికులు రకరకాల ఆయుధాలు పట్టుకుని నడిచారు. ధృష్టి, జయంతుడూ, విజయుడూ, సిద్ధార్థుడూ, అర్థసాధకుడూ, అశోకుడూ, షుంత్రపాలుడూ, సుమంత్రుడూ అనే మంత్రులు బయలుదేరారు. దశరథుడి భార్యలు వాహనాలలో నందిగ్రామం చేరారు.

భరతుడు రామ పాదుకలు నెత్తిన పెట్టుకుని రాముడికి ఎదురు బయలుదేరాడు. అతని వెంట బ్రాహ్మణులూ, వర్తకులూ, పురప్రముఖులూ, దండలు చేతపట్టుకుని మంత్రులూ, స్త్రోత్రపాఠకులూ బయలుదేరారు. భరతుడి వెంట రాజు చిహ్నాలయిన ఛత్ర, చామరాలూ, బంగారు దండమూ వెళ్లాయి.

ఎంత సేపటికీ రాముడు ఎదురు రాకపోయేసరికి భరతుడు హనుమంతుడితో, “కోతిబుద్ధి కారణంగా రాముడు వస్తున్నాడని చెప్పావా ఏం? ఏడి రాముడు? కనిపించడేం?” అని అడిగాడు.

“భరద్వాజ మహాముని వానరసేనలకు బ్రహ్మాండమైన విందు చేశాడు. ఆయన ఆశ్రమంలో చెట్లన్నీ ఫలపుష్పాలతో నిండి, వానరులకు ఉత్సాహం కలిగించాయి. వాళ్ళ కోలాహలం వినిపిస్తున్నది. వాళ్ళు