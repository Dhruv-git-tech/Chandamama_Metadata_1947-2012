కుర్రవాళ్ళతో, '‘మీకు బంగారం కావాలి రా?'’ అని గట్టిగా కేకలు పెట్టే వాడు. అతన్ని చూసి కుర్రవాళ్ళు భయపడేవాళ్ళు, ఒక్కోసారి దూరంనుంచి అతనిమీద రాళ్లు వేసేవాళ్లు.

భూపతీ, మాణిక్యవర్మా మాత్రం ఆ పిచ్చివాడిపట్ల స్నేహంగా ఉండేవాళ్లు. అప్పుడప్పుడూ ఆ కూలి పోయి న భవనానికి పోయి, ముసలివాడితో కబుర్లు చెప్పేవాళ్లు. ఒక రోజు వాళ్లు వెళ్ళేసరికి, ముసలివాడు చావు బతుకుల్లో ఉన్నాడు. ఇద్దరూ యింత నీరు తెచ్చి అతని గొంతులో పోశారు.

ముసలివాడు గుటకలు వేసి, '‘పిల్లలూ, పెరట్లో వేపచెట్టు మొదట్లో

బంగారం ఉంది, తవ్వి తీసుకోండి !''
అని ప్రాణం వదిలాడు.

కొద్దిరోజులు గడవ నిచ్చి, భూపతీ, మాణిక్యవర్మా చెట్టు మొదట్లో కాస్త, కాస్తగా తవ్వసాగా రు. పదిరోజులు తవ్వినాక, పాతకాలపు బిందె కనబడింది. దాని నిండా బంగారు నాణాలున్నాయి. వాటిని స్నేహితులిద్దరూ సమంగా పంచుకున్నారు.

తనవంతు బంగారంతో మాణిక్యవర్మ నగరంలో వ్యాపారం చేయ నిశ్చయించాడు, భూపతి పల్లెప్రాంతానికి పోయి భూములు కొని, భూస్వామిగా బతకాలని నిశ్చయించాడు. స్నేహితులిద్దరూ విడిపోయి, తిరిగి కలుసుకోలేదు.