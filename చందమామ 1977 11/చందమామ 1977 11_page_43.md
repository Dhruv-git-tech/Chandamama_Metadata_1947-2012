కనువ్వు

ఒక గ్రామంలో వెంకయ్య అనే రైతు ధాన్యంవ్యాపారం చేసేవాడు. అతని ముగ్గురు అన్నలూ వ్యవసాయం చేసి, డబ్బు వెనకవేసుకుని, మరికొంత పాలం కొనుక్కున్నారు. మరొకడు బాగుపడు తూంటే వెంకయ్య ఓర్చలేదు.

వెంకయ్య దగ్గిర గు మాస్తాగా ఉంటున్న సుబ్బయ్య వెంకయ్యతో, 'నువు ఇచ్చే జీతంతో నాకు జరుగుబాటు కావటంలేదు. నాకు కొంత డబ్బు అప్పుపెడితే, నేను కూడా ధాన్యం వ్యాపారం లోకి దిగి, నేను కొన్న ధాన్యంమీద కొద్ది మామూలు తీసుకుని, దాన్ని నీకే అమ్ముతాను. నువు లాభానికి అమ్ముకో," అన్నాడు.

ఈ మాట విని వెంకయ్య నవ్వి, 'నువు కూడా నా అంతవాడివి కావాలని ఉందా? ఆ తరవాత నాకు గుమాస్తా పని ఎవరు చేస్తారు?' అన్నాడు.

దానికి ఏమనాలో తెలీక సుబ్బయ్య ఊరుకున్నాడు.

ఒకరోజు వెంకయ్య, సుబ్బయ్య ఏటి అవతల గ్రామాలలో ధాన్యం కొనుగోలు చెయ్యటానికి వెళ్ళారు. ఆక్కడి దళార్లు, 'మీరు ఇక్కడే ఉండండి. మేము రైతుల వద్ద ధాన్యం బేరం చేసుకు వస్తాం. మాకు పుట్టికి నాలుగు రూపాయ లియ్యండి, చాలు,' అన్నారు.

వెంకయ్య పక్కన నవ్వి, దళార్లతో, 'మీరు కూడా నా అంత కావాలను కుంటున్నారా? వద్దు, వద్దు. మీరు పడవ దగ్గిరికి బస్తాలు మోసేపని చూడండి,' అన్నాడు. దళార్లు మండిపడ్డారు కాని, ఆ కూలి డబ్బులు కూడా రావేమో ననుకొని, పైకి ఏమీ అనలేదు.