లెందుకైంది? ఆ సమయంలో నువ్వనే మాయాసరోవరేశ్వరుడు కూడా రధంలోనే వున్నాడు కదా? ఇక నోరుముయ్యి, శూలానికి గుచ్చినది మధ్యకు విసిరివేయ గలను,” అంటూ సిద్ధసాధకుడు అంగ రక్షకుడి పైకి శూలం ఎత్తాడు.

జయశీలుడు అతణ్ణి శాంతించమని, “సాధకా, రధంమీది నుంచి అరణ్య వృక్షాల్లోకి జారిపడింది ఒక్క, సరో వరేశ్వరుడే కాదు; హిరణ్యపురం రాజు కనకాక్టుడి కుమార్తె కాంచనమాల కూడా ఆ ప్రమాదానికి గురైంది. ఆ మాట మరవకు,” అన్నాడు.

మకరకేతుడు విచారంగా ముఖంపెట్టి, “జయశీలా, మా రాజును వెతికి రక్షించేందుకు మేం యీ హంసల రధం మీద బయలుదేరుతున్నాం. ఆ మహారాజు ఎలా వున్నాడో ఏమో?” అన్నాడు.

“మేమూ బయలుదేరుతున్నాం. రాజు కుమార్తె కాంచనమాల ఏమైందో తెలుసు కోవాలి. ఒకవేళ ఆమెకు పెద్ద ప్రమాదం ఏమైనా జరిగివుంటే, అందుకు మీ రాజుదే పూర్తి బాధ్యత. అతడి తలను కనకాక్ష రాజుకు కానుకగా యివ్వబోతున్నాను,” అన్నాడు జయశీలుడు.

అంతవరకూ తలవంచుకుని దీర్ఘంగా ఆలోచిస్తున్న దేవశర్మ, అప్పుడు చప్పున

తల పైకెత్తి, “జయశీలా, లోగడే చెప్పాను, పగ సాధించేందుకు యిది సమయం కాదని. వెంటనే బయలుదేరి ఆ సరోవరేశ్వరుడూ, కాంచనమాలా అరణ్యంలో ప్రాణాలతో వున్నారో లేదో తెలుసుకోవటం ముఖ్యం,” అన్నాడు.

“అవునవును, సరోవరరాజు మాటేమో గాని, కాంచనమాల సజీవురాలు అవునో కాదో తెలుసుకోవటం నాకూ, సిద్ధ సాధకుడికీ ముఖ్యం. ఏం, సాధకా, యిక ప్రయాణం అవుదామా?” అన్నాడు జయశీలుడు.

సిద్ధసాధకుడు చుట్టూ ఓమారు కలయచూసి, “ఇంత భీకర మహారణ్యంలో

చంద్రమామ