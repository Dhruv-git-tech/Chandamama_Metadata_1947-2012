ఒక పావుగంట కాలం గడిచే లోపలే జలవృకరాక్షసుల్లో కొందరు మరణం చారు. చాలామంది బాగా గాయపడి, నీట మునగలేకా, తేలలేకా నదీజలం వాలున పడి కొట్టుకుపోసాగారు. జల గ్రహం తొండంతో చుట్టి ఒడ్డుకు విసిరిన వాళ్ళు, నడుమూ, కాళ్ళూ చేతులూ బెణకటంతో, లేచి నీటిదగ్గిరకు పోబోయి, అది సాధ్యంకాక కీచుమని అరుస్తూ గిలగిలా తన్నుకోసాగారు.

సిద్ధసాధకుడు ఎక్కివున్న నరవానరం ఒక జలవృక రాక్షసుణ్ణి రెండు చేతులతో గట్టిగా పట్టుకుని, సాధకుడితోపాటు నీటి నుంచి బయిటికి వచ్చింది. అతడి వెనకగా మకరకేతుడూ, సర్పనఖ, సర్ప

స్వరులూ ఒడ్డు చేరారు. జయశీలుడు మాత్రం హంసల రధంలో ఎక్కికూర్చుని, అందులో వున్నవాడికి కత్తి చూపి బెదిరిస్తూ, ‘‘ఒరే, సరోవరేశ్వరుడి అంగ రక్షకుడా, రధాన్ని ఒడ్డుకుచేర్చు! రధంతో పాటు ఆకాశంలోకి ఎగిరి పారిపోవాలని చూశావో, ముందు నీ తల మొండెం నుంచి వేరైపోతుంది, జాగ్రత్త!'' అని హెచ్చరించాడు.

ఆ మాటలకు అంగరక్షకుడు కళ్ళెర్రేచేసి, ‘‘మహాశక్తి సంపన్నుడైన మాయా సరోవరేశ్వరుడి అంగరక్షకుణ్ణి, నేను! అలాంటి సన్ను యింతవరకూ యిలా దూషించి అవమానపరిచిత్ర వాడెవడూ లేడు!'' అన్నాడు.