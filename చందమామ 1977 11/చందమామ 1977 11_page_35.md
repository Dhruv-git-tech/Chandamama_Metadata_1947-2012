“ప్రభూ, మొన్నరాత్రి నా కుమారుడు దొంగతనం చేస్తూ, మీ తండ్రిగారికి దొరికిపోయి కారాగారంలో ఉన్నాడట. దయచేసి వాడి తప్పు మన్నించి, వాణ్ణి వదిలిపెట్టండి. వాడు నాకు ఒక్కడే కొడుకు. మేం మా దేశం వెళ్ళిపోతాం,” అన్నాడు పరదేశి.

రాజశేఖరుడు క్షణంపాటు నిస్తబ్దుడు అయిపోయి, ఇలా ఆలోచించాడు: మొన్నరాత్రి దొంగతనం చేసినది తనే. మరొక దొంగతనం ఏదీ జరగలేదు. పట్టుబడి ఖైదులోపడిన తనను “నా కొడుకే” అని ఈ పరదేశి అనటంలో అర్థం ఏమిటి? సభలో తన తండ్రి ఉంటే ఈ చిక్కును క్షణంలో విడగొట్టును!

రాజశేఖరుడు చప్పున తన సింహా సనం మీదినుంచి లేచి, తన నివాసానికి వెళ్ళిపోయాడు. సభికులకు జరిగిన దంతా అయోమయంగా ఉన్నది.

అప్పుడు పరదేశి తన వేషం విప్పేసి, ధీరదత్త మహారాజుగా సభికుల ముందు నిలబడ్డాడు. వాళ్ళు హర్షధ్వానాలు చేశారు. అయన తన ఆసనంమీద కూర్చుని, సభికులు కోరిన మీదట, తానే తన కొడుక్కు ఈ పరీక్ష పెట్టినట్టు చెప్పాడు.

చంద్రమామ