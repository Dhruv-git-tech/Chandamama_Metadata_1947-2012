## మేకుల గుర్తులు

రోజు చాలా అల్లరివాడు. అన్నీ పాడుపనులు చేసేవాడు. తండ్రి వాణ్ణి తిట్టీ, కొట్టీ మార్చలేకపోయాడు. వాడమీద ఫిర్యాదు వచ్చినప్పుడల్లా పూజామందిరం తలుపులో ఒక మేకు కొట్టుతూ వచ్చాడాయన. కొంతకాలానికి తలుపు అంతా మేకులతో నిండిపోయింది.

అకస్మాత్తుగా రాజులో పరివర్తన వచ్చింది. వాడు చెడ్డపనులు చెయ్యటం మానటమే కాక అందరికీ నహాయంచేస్తూ మంచిపనులు చేయసాగాడు. వాడు ఒక్కొక్క మంచిపని చేసినప్పుడల్లా తండ్రి తలుపునుంచి ఒక్కొక్క మేకు లాగెయ్యసాగాడు. సంవత్సరంలోపల మేకులన్నీ తలుపునుంచి వచ్చేశాయి.

చివరి మేకు తలుపునుంచి లాగేసిన రోజున రాజు ఏడుస్తూ, తండ్రి కాళ్ళమీద పడి, “నాన్నా, మేకులైతే తీసేశావు గాని, వాటి గుర్తులు తలుపుమీద శాశ్వతంగా ఉండిపోయాయి!” అన్నాడు.

“అవును, నాయనా. చెడ్డపనులు మానినా వాటి వాసన వదలదు. అందుచేత చెడ్డపనులు చెయ్యకుండానే ఉండాలి,” అన్నాడు తండ్రి. ఎం. ఆర్. కె. నాయర్.