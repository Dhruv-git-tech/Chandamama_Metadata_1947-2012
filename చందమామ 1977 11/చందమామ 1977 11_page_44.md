వెంకయ్య ఆ గ్రామంలో నాలుగు పడవలకు సరిపోయే ధాన్యం కొని, దాన్ని సుబ్బయ్యను పడవలలో వేసుకు రమ్మని, తాను ఇల్లు చేరుకున్నాడు.

రెండురోజుల తరవాత సుబ్బయ్య వెంకయ్య ఇంటికి వెళ్ళి, కంటనీరు పెట్టుకుంటూ, ఇంటి వసారాలో నిల బడ్డాడు. వెంకయ్య బయటికి వచ్చి, సుబ్బయ్య వాలకం చూసి, “ఎందుకు అలా ఉన్నావు ? ఏం జరిగింది ?” అని అడిగాడు.

“ఏం చెప్పమన్నారు ?” ధాన్యం తెస్తూండిన నాలుగు పడవలూ, సుడిగాలి వచ్చి, నట్టేట మునిగిపోయాయి. మా పిల్లలు చేసుకున్న పుణ్యాన నేను ప్రాణాలతో బయటపడ్డాను,” అన్నాడు సుబ్బయ్య.

ఈ మాట వినగానే వెంకయ్యకు గుండెలో రాయిపడినట్టయింది. అతను అప్పుతెచ్చి భారీఎత్తున వ్యాపారం చేస్తే, సరుకంతా నీటిపాలు అయిపోయింది.

అతను తన అన్నల వద్దకు వెళ్ళి, తన గోడు చెప్పకున్నాడు. వాళ్ళు అతనితో, “తమ్ముడూ, నీకు అప్పుచేసి వ్యాపారం చెయ్యమని మేం చెప్పలేదు. ఉమ్మడి ఆస్తిలో నీ వాటా నువు తీసుకుని, ఏమైనా చేసుకో,” అన్నారు.

తన ఇల్లూ, గొడ్డూ, గోదా అంతా అమ్మేసి, బాకీదార్లకు దామాషా ప్రకారం బాకీలు తీర్చి, వెంకయ్య దివాలా తీసినా, ఋణవిముక్తి పొరిదాడు.

నిలవ నీడలేని పరిస్థితిలో సుబ్బయ్య వెంకయ్యకు తన ఇంట ఆశ్రయం ఇచ్చాడు. వెంకయ్య భార్య, “గుడిసెల్లో తలదాచుకునే కర్మ నాకేం పట్టింది ?” అని పుట్టింటికి వెళ్ళిపోయింది.

“నాదీ నలుగురు పిల్లల కుటుంబం. మనం కూలిపనులకు పోతే తప్ప జరుగు బాటు కాదు,” అని సుబ్బయ్య తన వెంట వెంకయ్యను ఒక తాపీ మేస్తే వద్దకు తీసుకుపోయాడు. ఆ మేస్తే