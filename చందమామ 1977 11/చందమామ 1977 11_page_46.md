రామాపురం ప్రజలకు రెండు భయాలు ఒకేసారి పట్టుకున్నాయి. ఒకటి దొంగల భయం. రెండోది దయ్యాల భయం. ఒక పురాతన రాజభవనం ఊరికి ఒక పక్కగా ఉండేది. అందులో దయ్యాలు చేరాయని ఊరి ప్రజలు చీకటి పడినాక తమ ఇళ్ళనుంచి బయటికి రావటానికి భయపడేవాళ్ళు. ఇది దొంగలకు చాలా అనుకూలంగా ఉండేది.

ఈ రెండు పీడలతోనూ రామాపురం సతమతమవుతూండగా చిన్నడు తన కుక్కతోసహా ఆ ఊరు వచ్చాడు. చిన్నడికి సొంత మనిషిగాని, సొంత ఊరుగాని లేదు. వాడు ఊళ్ళవెంట తిరుగుతూ, ఆపదలో ఉన్న వారిని తన శక్తికొద్దీ అదు కుంటూండే వాడు. రామాపురం ప్రజలు పిరికవారైపోయి, మానసికంగానూ, ఆర్థికంగానూ బాధ

పడుతున్నారని తెలియగానే వాడికి ఆ ఊరు పదిలిపోబుద్ది కాలేదు.

వాడు దయ్యాల్ల ఇంటనే మకాంపెట్టి, ఇల్లంతా పరిశీలించాడు. ఇల్లు చాలా పురాతనమైనది తప్పిస్తే, వాణ్ణిగాని, వాడి కుక్కనుగాని ఏ దయ్యమూ బాధించలేదు. ప్రజలలో దయ్యాల భయానికి, దొంగల విజృంభణకూ, ఏదో సంబంధం ఉన్నది. అందుచేత రెండు సమస్యలనూ ఒకేసారి పరిష్కరించాలని చిన్నడికి తోచింది.

మర్నాడు చిన్నడు గ్రామాధికారి ఇంటికివెళ్ళి, తాను దొంగల బెడద పోగొట్టుతాననీ, తాను చెప్పినట్టు చాటింపు వేయించమనీ అన్నాడు. అదేమంటే చీకటి పడినాక ఎవరూ బయటికి రాకూడదని. గ్రామం అంతటా తాను గస్తీ తిరిగి, బయట కనిపించిన