“నా ఆరోగ్యం సరిగా ఉంటే నేనూ నడుద్దును,” అన్నాడు కుబేరుడు.

“నీ ఆ రోగ్యం గురించే గద పోతున్నాం? త్వరగా పోకపోతే తిరిగి త్వరగా రాలేం,” అన్నాడు చరకుడు.

ఆ మాట వినేసరికి కుబేరుడు పట్టుదలగా చరకుడి వెంట నడిచాడు. ఇద్దరూ చాలాదూరం నడిచి వెళ్లాక, చరకుడు ఒక మొక్కను చూపి, “ఇదే మూలిక! నీ చేత్తోనే పెకలించు,” అన్నాడు.

కుబేరుడు ఆ మొక్కను రెండు చేతులాపట్టిలాగితే. వేరుతోసహా వచ్చింది. దాన్ని సమీపంలో ఉన్న కొలనులో శుభ్రంగా కడిగినమీదట,

చరకుడు దాని వేరును కుబేరుడి చేత తినిపించి, “ఇక మనం వెనక్కు వెళ్ళవచ్చు,” అన్నాడు.

తాము వచ్చిన దూరమంతా తలచు కునేసరికి కుబేరుడి గుండెల్లో రాయి పడినట్టయింది. పైగా అతనికి ఆకలిగా ఉన్నది. “మిత్రమా, నాకు ఆకలి మండి పోతున్నది. అడుగు తీసి అడుగు వెయ్యలేను. తినడాని కేమైనా కావాలి,” అన్నాడు కుబేరుడు నీరసంగా.

“అప్పుడే ఔషధం పనిచేస్తున్నదన్న మాట. ఈ సంగతి తెలిస్తే, వెంట తినడాని కేమైనా తెచ్చేవాణ్ణే. ఇప్పుడైనా మించిపోయిందేమీలేదు. దగ్గిరలోనే కోయగూడెం ఉన్నది. ఆక్కడ తినడానికి