తించి, పట్టాభిషేక సన్నాహాలు చేయించారు.

రాముడు తనకు సుగ్రీవుడితో మైత్రీ, హనుమంతుడి ప్రభావమూ, యుద్ధంలో వానరులు చూపిన పరాక్రమమూ, విభీషణుడు తన పక్షం వచ్చెయ్యటమూ చెప్పితే, పారులు ఆశ్చర్యపోయారు. రాముడు దశరథుడి మందిరం ప్రవేశించాడు. రాముడి మందిరం, అంతఃపురోద్యానంతో సహా, సుగ్రీవుడికి విడిదిగా ఏర్పాటు చేయబడింది.

సుగ్రీవుడు నాలుగు బంగారు కలశాలను నలుగురు వానరోత్తములకిచ్చి, “రేపు తెల్లవారేసరికి, మీరు నాలుగు సముద్రాల జలంతో నూ సిద్ధంగా ఉండాలి,” అని ఆజ్ఞాపించాడు.

జాంబవంతుడూ, హనుమంతుడూ, వేగదర్శీ, ఋషభుడూ కలశాలు తీసుకుని, అయిదు వందల నదుల జలాలు తెచ్చారు. నాలుగు సముద్ర జలాలు కూడా వచ్చేశాయి.

తరవాత శాస్త్రాక్షంగా రాముడి పట్టాభిషేకం జరిగింది. రాముణ్ణీ, సీతనూ రత్నాచితమైన పీఠం మీద కూర్చోబెట్టారు. తరవాత ఋత్వజులూ, బ్రాహ్మణులూ, కన్యకలూ, పౌరులూ, యోధులూ ఒకరి తరవాత ఒకరు రాముణ్ణి అభిషేకించారు.

రాముడికి శత్రుఘ్నుడు తెల్లగొడుగు పట్టాడు. సుగ్రీవుడు వింజామర వీచాడు. విభీషణుడు మరొక వింజామర వీచాడు.

తన పట్టాభిషేక సందర్భంలో రాముడు బ్రాహ్మణులకు దూడలతో సహా గోవులనూ, బంగారాన్నీ, బట్టలనూ దానం చేశాడు. అతను సీతకు ఒక ముత్యాలహారం ఇచ్చి, వానరులలో తనకు ఎక్కువ అభిమానం గల వాడికి దాన్ని ఇయ్యమన్నాడు. సీత వెంటనే దాన్ని హనుమంతుడికి ఇచ్చింది. తరవాత రాముడు ఇతర వానరవీరులకు బహుమానాలిచ్చాడు.

విభీషణుడు లంకకు తెరిగి వెళ్ళాడు. తరవాత రాముడు భరతుణ్ణి యువరాజుగా చేసి, రాజ్యపాలన చేయసాగాడు.