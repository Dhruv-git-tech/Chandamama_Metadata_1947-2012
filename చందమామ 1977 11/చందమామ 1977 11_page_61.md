అయితే, ధన దాహంతో ప్రజలను పీడిస్తూ, ఖజానాను కూడా కొల్లగొట్ట దలచిన సర్దారులకు, చాంద్ బీబీ ఆధికారం కంటగింపుగా తయారైంది. వాళ్ళు బాలుడైన సుల్తానుతోపాటు, చాంద్ బీబీని కూడా హత్య చేసేందుకు కుట్ర చేయసాగారు. అది తెలిసిన చాంద్ బీబీ, తన సంరక్షణలో వున్న సుల్తానును వెంటబెట్టుకుని, తన పుట్టినిల్లయిన అహమ్మద్ నగర్‌కు వెళ్ళిపోయింది.

అ సమయంలో చాంద్‌బీబీ సోదరు దైన ముర్తజా అహమ్మద్ నగర్ సుల్తానుగా వున్నాడు. అతడు దాదాపు వెర్రివాడు. హుసేన్ అనే అతడి కుమారుడి చేతనే, ముర్తజా హత్య చేయబడ్డాడు. ఈ హుసేన్ పరమ క్రూరుడు. సర్దారులు తిరగబడి అతణ్ణిచంపి, అతడి సోదరుడి కుమారుణ్ణి సుల్తానుగా ప్రకటించారు. ఈ దుర దృష్టుకర సంఘటనలు చాంద్‌బీబీని చాలా కలతపరిచినై.

అహమ్మద్ నగర్‌లో రేగిన ఈ అరాజకం సంగతి, ఢిల్లీలోని మొగల్ చక్రవర్తి అయిన అక్బర్‌కు తెలిసింది. అహమ్మద్ నగర్‌ను జయించటానికి యిదే మంచి అదననుకుని, అక్బర్ పెద్ద మొగల్ సేనను అహమ్మద్ నగర్ పైకి పంపాడు. అహమ్మద్ నగర్ సేనలో యుద్ధ నైపుణ్యం గల సేనానులు లేరని గ్రహించిన చాంద్‌బీబీ, తానే స్వయంగా సైనికనాయకత్వం పహించింది.