మూడు సూత్రాలు

ఒక గురుకులంలో ఒక పేద విద్యార్థి ఉండేవాడు. గురువుగారు ఇతర విద్యార్థులతో బాటు అతనికి చదువు చెప్పాడు. కాని, దురదృష్టవశాత్తూ పేద విద్యార్థికి చదువు అంటలేదు. శిఘ్యలందరూచదువు పూర్తిచేసి వెళ్ళిపోయేటప్పుడు గురువు గారు పేదశిఘ్యడితో, “నాయనా, నీతో బాటు నావద్ద చదివినవారందరూ పండితు లయారు. నీ దురదృష్టమో, నా దుర దృష్టమో, నీకు మాత్రం చదువు అబ్బు లేదు. నీకు మూడు సూత్రాలు చెబుతాను. అదృష్టం ఉంటే, వాటి మూలాన నీవు బాగుపడవచ్చు.'' అని చెప్పి, మూడు సూత్రాలు చెప్పాడు. ఆవి ఏవంటే:

* నడవగా నడవగా అదే వస్తుంది.

* అడగగా అడగగా అదే తెలుస్తుంది.

* మెలకువగా ఉంటే మరణ భయం ఉండదు.

గురువుగారు చెప్పిన ఈ మూడు సూత్రాలు చెప్పిన వేసుకుని, శ్రద్ధగా మననం చేసుకుంటూ పేద విద్యార్థి ఇంటికి బయలుదేరాడు. దారిలో అతనికి వేదవతినగరం చూడాలని కోరిక పుట్టింది. అందుచేత అతను ఇంటి దారి విడిచిపెట్టి, దారి అడిగి తెలుసుకుంటూ వేదవతి నగరం దారి పట్టాడు.

ఆ నగరం ఏంతదూరం ఉన్నదీ శిఘ్యడికి సరిగ్గా తెలియదు. అది చాలా దూరం ఉంది. బండి చేసుకుని వెళ్ళటానికి అతని వద్ద డబ్బు లేదు. అందు చేత పట్టుదలగా కాలినడకనే ప్రయాణం చేసి, పేద విద్యార్థి కొన్ని మాసాలకు వేదవతినగరం చేరాడు. గురువుగారు చెప్పిన మొదటి సూత్రం, నడవగా నడవగా అదే వస్తుందన్నది. అతనిపట్ల నిజమయింది.