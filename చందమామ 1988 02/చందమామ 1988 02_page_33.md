పోయింది. ఆ పాట, మీలో ఎపరిక్రైనా జ్ఞాపకం వున్నదా ?” అని అడిగాడు.

ఆరుగురు యువకులూ, ఒకరి ముఖం ఒకరు చూసుకున్నారు. వాళ్ళలో రామ కీర్తనం అనే యువకుడు, జమిందారుతో, “అయ్యా, తమ పాట నాకు జ్ఞాపకం వున్నది, చిత్తగించండి!” అని, ఆ పాట ఆరుచరణాలూ పాడి వినిపించాడు.

రామకీర్తనం జ్ఞాపకశక్తి చూసి, మిగిలిన ఐదుగురూ అద్భుతం చెందారు.

జమిందారు, అతణ్ణి మెచ్చుకుంటూ, “రామకీర్తనం, నీ జ్ఞాపకశక్తి సొటిలేనిది. పాట రాసిన నాకే గుర్తులేని, ఆ ఆరు చరణాలనూ వినిపించావు!” అన్నాడు.

అందుకు, రామకీర్తనం వినయంగా, “అయ్యా, తమరు క్షమిస్తానంటే, ఒక చిన్న సంగతి చెప్పదలిచాను,” అన్నాడు.

“ఏమిటది? అలాగే చెప్పు,” అన్నాడు జమిందారు ఆశ్చర్యపోతూ.

“ఈ పాట, మీరు రాసింది కాదు,” అన్నాడు రామకీర్తనం.

“నేను రాసింది కాదా ? సరే, ఆ రాసిన కవి ఎవరో చెప్పు,” అన్నాడు జమిందారు.

“ఈ పాట, మా నాయనమ్మ పాడగా విన్నాను. అప్పటికామెకు, దాదాపు ఎనభై ఏళ్ళవయసు. నేను నాలుగైదేళ్ళవాడిని,” అన్నాడు రామకీర్తనం.

జమిందారు పెద్దగా నవ్వి. “ఆహాఁ, నీ జ్ఞాపకశక్తి అమోఘం, రామకీర్తనం! నిజంగానే, ఆ పాట నేను రాసింది కాదు. మీలో మంచి జ్ఞాపకశక్తి గల వాళ్ళెవరో తెలుసుకునేందుకు, యీ పరీక్ష పెట్టాను. నాలుగైదేళ్ళ వయసులో విన్న పాట, యింత కాలం గుర్తుంచుకోవడం గొప్ప విశేషమే. నాకు సలహాదారుగా వుండే వాడికి, తెలివితేటలతోపాటు, మంచి జ్ఞాపకశక్తి కూడా అవసరం. ముఖస్తుతి కోసం, ఆ ఆరుచరణాలూ పాడి, గొప్ప కవిత్వం రాశారని అనకుండా, పాట నాది కాదని ఎంతో ధైర్యంగా, నిజాయితీతో చెప్పావు. నా కచేరీలో, నిన్ను సలహా దారుగా నియమిస్తున్నాను,” అన్నాడు.