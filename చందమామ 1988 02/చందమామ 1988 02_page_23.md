ద్వారం తెరుచుకున్నది. రాజు లోపలికి ప్రవేశిస్తూ, 'ఇది చాలా ప్రత్యేకమైన బురుజు. ఇందులోనుంచి, జ్ఞానభూమిలో ఏ మారుమూల ఏమి జరుగుతున్నదో ప్రత్యక్షంగా చూడవచ్చు; స్పష్టంగా వినవచ్చు. అన్నీ పక్కన జరుగుతున్నట్టే ఉంటుంది. ఇదో దీని గుండా చూడు,'' అంటూ గోడలో అద్దంలాగా ఉన్న స్థలం చూపాడు.

వినోదుడు అందులోకి తొంగి చూశాడు. చివిధ భాగాలుగా విభజింపబడి ఉన్న పట్టణం అతనికి కనిపించింది. కళ్ళు మిరుమిట్లు కొలి పే వెలుతురులో స్త్రీ పురుషులు ఏవేవో పనులలో నిమగ్నులై

ఉన్నారు. అయినా, వాళ్ళేం చేస్తున్నారో వినోదుడికి అర్థం కాలేదు.

'వాళ్ళంతా ఏం చేస్తున్నారు, మహా రాజా!' అని అడిగాడు వినోదుడు.

'ఒక్కటికాదు; వందల కొలది పనులు చేస్తున్నారు. మాకు ఎన్నో పథ కాలు ఉన్నవి. అదిగో, ఎడమవైపు చూడు; అక్కడ కొందరు గణితశాస్త్రజ్ఞాలు, మా రాజ్యంలో ఉన్న ఇసుకరేణువుల సంఖ్యను లెక్క కట్టడానికి కావలసిన సూక్తం కనుగొనడానికి కృషి చేస్తున్నారు!' అన్నాడు రాజు.

'అటువంటి సూక్తంవల్ల ప్రయోజనం ఏమిటి, మహారాజా?' అని అడిగాడు వినోదుడు.

'ప్రయోజనమా ! జ్ఞానమే బలమన్న సంగతి నువ్వెరుగవా ? ఏ జ్ఞానం ఎప్పుడు పనికివస్తుందో చెప్పలేముకదా! అందుకనే, అన్ని శాఖలకు సంబంధించిన జ్ఞానాన్ని. సేకరించి, భద్రపరుస్తున్నాము. అదిగో, ఆ కనిపిస్తున్నదే కాంతిగోపురం! అటు చూడు. మహోన్నతమైన దానిని కనుగొన డానికి మా శాస్త్రవేత్తలు అక్కడ నిర్వి రామంగా పరిశోధనలు జరుపుతున్నారు. మా పరిశోధనల కన్నింటికీ ఆ పరిశోధన తలమానికం వంటిది!' అన్నాడు రాజు.