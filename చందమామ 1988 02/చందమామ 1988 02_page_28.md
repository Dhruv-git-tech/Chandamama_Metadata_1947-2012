రాకసుడు అంతా తలాడిస్తూ విని, “మా రాకసుల కిప్పుడొక నియమం వున్నది. మనిషిరూపు ధరించినప్పుడు, మమ్మల్ని మేము స్వశక్తితో కాపాడుకోవాలి. అయితే, ఆప్పుడు మాకు రాకసబలముందదు; మనిషికుండేటంత శక్తి మాత్రమే వుంటుంది. ఇతర జంతు రూపంలో వుండగా, సృష్టిలోని, ఏ ప్రాణివల్లా మాకు ప్రమాదముందదు. ఏది ఏమైనా, నిన్ను కలుసుకున్నందుకు, నాకు చాలా సంతో షంగా వున్నది. మానవ ప్రభువుకు, నా వందనాలు,” అంటూ మాధవ సేనుడికి నమస్కరించాడు.

“నువ్వు, మా రాజ్యానికి వచ్చిన పనే మీటి?” అని అడిగాడు మాధవ సేనుడు.

“ఇటీవల మా రాకసపౌరులు కొందరు, భూలోక సంచారానికి వెళ్ళి, నరభక్షణ చేసి వచ్చారు. నరభక్షణ రాకసులకు నిషిద్ధం కాదు. కాని, మాకిప్పుడు కొన్ని కలోర నియమాలున్నది. ఆ ప్రకారం, రాకసులిప్పుడు ఆత్మరక్షణకు కూడా మనిషిని చంపకూడదు. ఏ జంతువైనా ఆహారం కోసం మనిషిని చంపితే, ఆ మనిషిని అపహరించి తినకూడదు. ఈ నియమాలవల్ల, రాకసులకిప్పుడు, నర భక్షణ సాధ్యం కాకుండా పోయింది,” అన్నాడు రాకసుడు.

“అయితే, యిక్కడి కొచ్చిన రాకసులు నరభక్షణ ఎలా చేయగలిగారు?” అని అడిగాడు మాధవ సేనుడు.

“అదే చెప్పబోతున్నాను. వాళ్ళు నర భక్షణ చేసిన మాట నిజం. అయితే: వాళ్ళు చెప్పినదేమంటే—తామునియమం తప్పలేదనీ, భూలోకంలో కులమతాల పేరు చెప్పే. దోపిడి దొంగతనాల కారణంగానూ, మనిషి మనిషిని చంపుతున్నాడట. అలా చచ్చిన మనుషులనే, తాము తిన్నా మని వాళ్ళు నాకు చెఫ్పారు. వాళ్ళ మాటల్లోని నిజానిజాలు పరీక్షించడం కోసం, నేను స్వయంగా భూలోకానికి వచ్చాను. వాళ్ళు చెప్పింది నిజమేనని