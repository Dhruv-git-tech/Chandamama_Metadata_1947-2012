వేళ మీ ప్రజలెందుకు నిద్రపోరు ?'' అని అడిగాడు వినోదుడు.

''నిద్రపోవడమా ! నిద్రను మరిచి పోవడానికి కాఎలసిన ఉపాయం మేము కనుగొన్నాము ! నిద్రపోకుండా పదేళ్ళ పాటు గడిపినవారిని మేము మహామృగ పతకంతో సత్కరిస్తాము,'' అన్నాడు రాజు.

''నిద్రపోకపోతే ఆరోగ్యానికి హానికరం కదా !'' అని అడిగాడు వినోదుడు.

''నిద్రలేమి కారణంగా, అనారోగ్యానికి గురి కాకుండా ఉండడానికి కూడా, మేము ఒక మార్గాన్ని కనిపెట్టాము,'' అంటూ రాజు, మరొక ప్రదేశాన్ని చూపుతూ, ''ఇదిగో, ఈ మంటపం కేసి చూడు. మా పూజారి కొందరికి విలాప సమావేశం ఏర్పాటు చేశాడు,'' అన్నాడు.

వినోదుడు అట్టు కేసి చూశాడు. విశాల మైన మంటపం మధ్య గోడ మీద బ్రహ్మాండమైన మహామృగం చిత్తరువు చిత్రింపబడి ఉన్నది. మంటపం నిండా జనం విచారవదనాలతో, తలలు వేలాడ

వేసుకుని కూర్చున్నారు. పూజారి ఎత్తయిన వేదిక మీద నిలబడి, ఇలా అన్నాడు: ''పూజనీయమైన మన మహామృగం హత్య చేయబడిన ఉదంతం మీరు వినే ఉంటారు. మన జ్ఞానభూమిలోకి అక్రమంగా ప్రవేశించి, ఆ మహామృగాన్ని చంపినవాడు సామాన్యుడు కాడు; మానవ రూపంలో ఉన్న రాకసుడన్న సంగతి మీకు నేను చెప్పనవసరం లేదు. మన ఆజ్ఞాతశ్రతువు లెవరో వాణ్ణి పురికొలిపి మన మీదికి పంపి ఉంటారు. వాడు చాలా తెలివిగల దుర్మార్గుడు. మహామృగం యువరాజును కబళించనున్న సమయం చూసి, దానిని హతమార్చి, రాజుగారి సాను భూతి పొందాలని చూశాడు. ఆయినా, మేమువాణ్ణి బంధించాము!'

''ఆ అబద్దాలకోరు చెబుతున్నదంతా మీరు సమ్ముతున్నారా మహారాజా !'' అని అడిగాడు వినోదుడు కోపావేశంతో.

రాజు ఏమీ మాట్లాడలేదు. వినోదుడి కేసి అనుమానంగాచూశాడు. —(ఇంకావుంది)