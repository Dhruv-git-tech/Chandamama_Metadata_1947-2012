చివరకు నక్క ఒక రాకసుడి కోటకేసి
వెళ్ళింది. రాకసరాజు నక్కను చూసి,
“ఏమిటి, అల్లా పగర్చుతూ వస్తున్నావు?”
అని అడిగాడు.

“ఇంకేముంది ? కొంప మునిగింది !
బందిపోటు వచ్చిపడుతున్నది. నేనేమిటి,
ఆందరూ పారిపోతున్నారు. బతికుంటే
బలుసాకు తినవచ్చు. లక్షల సంఖ్యలో
ఉన్నారు. నువు వాళ్ళను ఏం చెయ్య
గలవు ? ప్రాణం కాపాడుకో !” అన్నది
నక్క.

రాకసరాజు కంగారుపడి, “ఎట్లా
కాపాడుకోను? ఇప్పుడు ఎక్కడికి పోను!”
అన్నాడు.

“గాడిపొయ్యిలో పడుకో! మీద కట్టెలు
కప్పేస్తాను! వాళ్ళు వెళ్ళాక పైకి వద్దువు
గాని!” అన్నది నక్క.

రాకసరాజు గాడిపొయ్యిలో పడు
కున్నాడు. వాడిపైన కట్టెలు పేర్చి నక్క
వాటికి నిప్పు పెట్టింది. రాకసరాజు చచ్చి
పోయాడు. నక్క పెళ్ళివారి సిబ్బందికి

ఎదురు వెళ్ళి. దారి చూపి రాకసరాజు
కోటకు వారిని తెచ్చింది.

ఆ కోట చూసి, అదే అంటాక్ రాజు
కోట అనుకుని పెళ్ళికూతురూ, ఆమె
వెంట వచ్చిన పరివారము చాలా
సంతోషించారు. అంటాక్ తన భార్య
తోనూ, ఆమె వెంట వచ్చిన పరివారంతోనూ
సుఖంగా జీవిస్తూ వచ్చాడు. నక్క కూడా
వారి వెంటనే ఉండేది.

ఒకనాడు నక్క అంటాక్ వద్దకు వచ్చి,
“నేను నీకింత ఉపకారం చేశాను. నేను
చచ్చిపోతే నన్నేం చేస్తావు?” అని
అడిగింది.

“నెత్తిన పెట్టుకుంటాను!” అన్నాడు
ఆంటాక్.

కొంతకాలానికి నక్క చచ్చిపోయింది.
ఆంటాక్ మాట ఇచ్చిన ప్రకారం నక్క
చర్మంతో టోపీ చేయించి దానిని నెత్తిన
పెట్టుకున్నాడు. ఈ ఆచారం ఇప్పటికీ
ఆ ప్రాంతంలో ఉన్నది. వాళ్ళు నక్క
చర్మాలతో చేసిన టోపీలు పెట్టుకుంటారు.