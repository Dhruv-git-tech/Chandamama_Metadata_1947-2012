రాజసుత్కారం

ఒకనాడు రామశాస్త్రి అనేకవి, సరుకులు కొనేందుకు, కిరాణాకొట్టుకు వెళ్ళాడు. ఆసమయంలో, కొట్టు యజమానిభూపతి, పక్కన వున్న మరొకడితో, సందర్భోచి తంగా చెపుతున్న నీతివాక్యాలు రామశాస్త్రి విన్నాడు. అవి అతడి కెంతో అనందం కలిగించాయి.

ఆ రాత్రి రామశాస్త్రి దీక్షతో కూర్చుని, భూపతి నీతివాక్యాల ఆధారంగా కొన్ని పద్యాలు రాసి, తెల్లవారిన తర్వాత, ఆ ఊరి జమీందారు దగ్గిరకు పోయి వాటిని వినిపించాడు.

జమీందారు, రామశాస్త్రిని ఎంతగానే మెచ్చుకుని, బహుమానంగా యాభై బంగారుకాసులు, ఒక సంచీలో వేసి, ఆయన కిచ్చాడు.

రామశాస్త్రి, ఆ బహుమానంతో సరాసరి భూపతి కిరాణాదు కాణానికి వెళ్ళి.

'‘చూడు, భూపతి! నా పాండిత్వం గుర్తించిన జమీందారు, నా కిచ్చిన బహుమానం,' ' అంటూ డబ్బు సంచిని భూపతికి చూపించాడు.

'‘అలాగా!' ' అంటూ భూపతి ఆశ్చర్య పోయాడు.

రామశాస్త్రి చిరునవ్వునవ్వి. '‘నీ నీతి వాక్యాలే, నేరాసిన పద్యాలకు జీవం!' ' అన్నాడు.

రామశాస్త్రి మెచ్చు కోలు మాటలకు పొంగిపోయిన భూపతి, ఆయన్ని కూర్చోమని, '‘శాస్త్రిగారూ, మీరు ఓపిగా రాయాలే కాని, నేనెన్నో అద్భుత విషయాలు చెప్పగలను,' ' అన్నాడు ధీమాగా.

ఆనాటి నుంచీ పని వున్నాలేకపోయినా, రామశాస్త్రి, భూపతి కొట్టువద్దకు పోయి, రోజూ కొంతసేపు కూర్చుని మాట్లాడి వెళ్ళుతూండేవాడు.