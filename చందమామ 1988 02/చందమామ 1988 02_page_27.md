సంచారం చేస్తూ దారిలో ఒక విచిత్రం చూశాడు.

ఒక చెట్టుకింద, పెద్ద పందికొక్కొకటి నిద్రపోతున్నది. పిల్లి ఒకటి, కుక్కకు భయపడి పరిగెత్తుకుంటూ, ఆ చెట్టుకిందికి వచ్చి, పంది కొక్కును చూసి మరింత భయపడి పారిపోయింది.

మాధవ సేనుడు పందికొక్కును చూసి, "నా రాజ్యంలో పందికొక్కులు, పిల్లిని కూడా భయ పెట్టేంతగా, బలిసిపోయా యన్నమాట! వీటిని బతకనివ్వకూడదు," అనుకుంటూ, ఒరలో నుంచి కత్తి తీశాడు.

అయితే, యుద్ధంలో సొటివీరుల ప్రాణాలు తీయవలసిన ఆ కత్తితో, పంది కొక్కును చంపడం యిష్టంలేక, తిరిగి కత్తిని ఒరలో పెట్టి, పక్కనే వున్న పెద్ద బండరాయిని ఎత్తాడు. కాని: నిద్రపోతున్న ఏ ప్రాణినీ చంపకూడదన్నది, ఆ రాజు పంశస్థుల నియమం. ఆ సంగతి గుర్తు రాగా, రాజు పందికొక్కును కాలితో అదిలించాడు.

అప్పుడా పందికొక్కు మానవాకారం ధరించింది.

మాధవ సేనుడు ఆశ్చర్యపడి, "ఎవరు నువ్వు? పందికొక్కు రూపంలో, యిక్కడ ఎందుకు పడివున్నావు?" అని అడిగాడు.

"నేను రాక్షసరాజు ప్రచండుణ్ణి. ఒక ముఖ్యమైన పని మీద, భూలోకానికి వచ్చాను. నా ఆకారం చూస్తే భయపడ తారని, మానవరూపంలో తిరుగుతున్నాను. నిద్రపోయేటప్పుడు, ఆరుబయట జంతు వుల ప్రాణాలకు న్న రక్షణ, మనిషి ప్రాణాలకు లేదని తెలిసి, పందికొక్కు రూపంలో నిద్రపోతున్నాను, నువ్వెవరు?" అని అడిగాడా వ్యక్తి.

మాధవ సేనుడుమరింతఆశ్చర్యపోయి, "మనిషి ప్రాణాలకు రక్షణ ఎందు కుండదు? నేను కాక మరెవరైనా, నిన్ను పందికొక్కు రూపంలో చూసివుంటే, నీ ప్రాణాలెప్పుడో పోయేవి," అని, తానెవ రైనదీ తెలిపి, జరిగినదంతా చెప్పాడు.