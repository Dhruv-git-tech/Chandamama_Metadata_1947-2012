పోరాటంలో నేనూ నా కర్తవ్యాన్ని నిర్వహించాలి కదా !'' అన్నాడు సత్యసేనుడు.

‘‘ప్రభూ, తమ అండదండలవల్లే కదా మాపోరాటం నిరాటంకంగా సాగుతున్నది? తమ సైనికులే మాకు శిక్షణనిస్తున్నారు. పైగా, మా ఆత్మవిశ్వాసానికి మూలాధారం అమృతపురి సైన్యం అన్న సంగతి మీకు తెలియనిదా? అయినా, మేము జరుప నున్న అఖరి పోరాటంలో మీ సైన్యం కీలకపాత్ర వ హించవలసి ఉన్నది !'' అన్నాడు వసంతుడు ఆవేశంతో.

రాజు సత్యసేనుడు మంత్రినీ, సేనాధి పతినీ పిలిపించాడు. నలుగురూ రహస్యాలోచనలు జరపసాగారు!

‘‘మళ్ళీ ఒక అద్భుతం జరిగింది, ప్రభూ !’’ అన్నాడు ప్రధాన గూఢచారి వీరసింహుడితో.

‘‘ఏమిటది ?’’ అని అడిగాడు వీర సింహుడు.

‘‘కోతిపిల్ల, యువరాణి సుకన్యగా మారిపోయింది ప్రభూ,’’ అన్నాడు గూఢచారి!

‘‘నిజంగానా! సుకన్య ఇప్పుడెక్కడ ఉన్నది?’’ అంటూ లేచి నిలబడ్డాడు వీరసింహుడు.

‘‘ఆమె తల్లిదండ్రుల వద్ద ఉన్నది, ప్రభూ,’’ అన్నాడు గూఢచారి.

‘‘జయపురిలోనా? అయితే ఆ సంగతి శంకరవర్మ మనకింకా ఎందుకు తెలియజేయలేదు?’’ అని వీరసింహుడు కొంత సేపు తీవ్రంగా ఆలోచించి, ఒక రాజోద్యోగిని, దగ్గరికి పిలిచి, ‘‘శంకరవర్మతో కఠినంగా ప్రవర్తించడం మాకు ఇష్టంలేదు. రేపో మాపో అతని కుమార్తెను పెళ్ళాడాలి కదా! అందుకే నువ్వు జయపురికి వెళ్ళి మేమే వచ్చి స్వయంగా సుకన్యను వెంటబెట్టుకుని వెళతామని శంకరవర్మకు మా మాటగా తెలియజెయ్. ఈసారి ప్రయాణ సమయంలో మేము సుకన్యను ఒక్క కీణం కూడా వదిలి వుండము. అంతేకాదు. సుకన్యతమళ్ళీ