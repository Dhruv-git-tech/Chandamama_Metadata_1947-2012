సుగ్రీవుడి మీద విరోధం కట్టి ఈ చిలంలో
ప్రవేశిస్తే, ఈ వానరులు నిన్ను విడిచి
పెట్టేస్తారు. తరవాత సువ్వు గడ్డిపోచ
విలువ చెయ్యవు. రామ లక్ష్మణులు
నిన్ను ప్రాణాలతో వదలరు. సుగ్రీవుడు
ధర్మాత్ముడు. అతనికి నీ పైన పగలేదు.
పైపెచ్చు నీ తల్లి అంటే చాలా గౌరవం
గలవాడు. ఆమె కొడుకువైన నిన్ను తన
కొడుకులాగే చూసుకుంటాడు," అన్నాడు.

హనుమంతుడి మాటలను అంగదుడు
ఆమోదించక, '‘సుగ్రీవుడిలో ఏ సుగు
ణమూ లేదు. తన అన్న తనను గుహ
వద్ద కాపు పెట్టి, శత్రువు బయటికి
రాకుండా చూడమని చెప్పి లోపలికి పోతే,
సుగ్రీవుడు దుర్పుద్దితో గుహకు రాయి
అడ్డం పెట్టాడు. రాముడివల్ల అంత ఉప
కారం పొంది, ప్రత్యుపకారం చెయ్యటం
మాట మరిచాడు. చివరకు అతను సీతను
వెదికిస్తున్నది కూడా లక్ష్మణుడికి భయ
పడే గాని, సద్పుద్దితో కాదు. అలాటి
వాడికి, నేను ఇప్పుడు అందరికీ తెలిసి
నట్టు చేసిన ఆలోచన తెలిసిన మీదట
ప్రాణాలతో ఉండగలనా? నేను కిష్కిం
ధకు రాను. ఇక్కడే ప్రాయోపవేశం
చేస్తాను. మీరంతా కిష్కింధకు తిరిగి
వెళ్ళండి. రామలక్ష్మణుల క్షేమం అడిగా
నని చెప్పండి," అన్నాడు.

అంగదుడు ఇలా అని, తన తల్లి
అయిన తారను తలుచుకుని దుఃఖిస్తూ,
నేల మీద దర్పలు పరుచుకుని, వాటి
మీద పడుకున్నాడు. అది చూసి వానరు
లందరూ పెద్దగా ఏడ్చారు. అంగదుడి
నిశ్చయం మారదని గ్రహించి, వాళ్ళం
దరూ సముద్రంలో స్పానాలు చేసి,
దర్పలు పరుచుకుని, వాటి మీద తాము
కూడా పడుకున్నారు. తరవాత వాళ్ళు
తమలో తాము రాముడి వన వాసం
గురించి, సీతాప హరణం గురించి,
జటాయువు మరణం గురించి, వాలి వధ
గురించి, తమ సీతాన్వేషణ గురించి
మాట్లాడుకోసాగారు.