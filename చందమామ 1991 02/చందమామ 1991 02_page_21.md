మరు కణమే గుర్రం ఒక్కసారిగా ముందరికాళ్ళు పైకెత్తి వింతగా సకిలించడంతో, వీరసింహుడు అనుమానంగా వెనక్కు తిరిగి చూశాడు. మిగతా గుర్రాలను అదుపుచేయడానికి సైనికులందరూ నానా తంటాలు పడుతున్నారు.

‘‘ఉరకండి ముందుకు !’’ అని హెచ్చరించాడు వీరసింహుడు.

అతికష్టం మీద సైన్యం జయపురి రాజభవనాన్ని సమీపించింది. అయితే, రాజభవనాన్ని చుట్టుముట్టాలనుకున్నప్పుడు, గుర్రాలన్నీ ముందుకు కదలకుండా వెనకాళ్ళపై లేచి భయానకంగా సకిలించసాగాయి. దాంతో సైనికులు

ఒక్కొక్కరూ, కిందపడసాగారు. మరికొందరు గుర్రపు రికాబులలో పాదాలు పట్టుకుపోవడం వల్ల గుర్రాలపై నుంచి తల్లకిందులుగా వేలాడసాగారు.

‘‘సర్పదంతా ఏమిటిదంతా ? మాంత్రికుడు ఏం చేశాడు?’’ అని అరిచాడు వీరసింహుడు.

గుర్రాలపైనుంచి కింద పడకుండా ఉండడానికి ఇద్దరూ నానా తంటాలు పడసాగారు.

‘‘దుర్మార్గుడా, ఇలా చూడు !’’ అని ఒక గంభీర కంతస్వరం వినిపించింది.

వీరసింహుడు తల పైకెత్తి చూశాడు.

రాజభవనం ఉపరితలం మీద కనిపించిన మాంత్రికుడు తన పొడవాటి గడ్డాన్ని, తలపై పెట్టుకున్న పెద్ద జుట్టునూ తీసి పక్కన పెడుతూ, ‘‘నేను గుర్తున్నానా ?’’ అని అడిగాడు.

‘‘నువ్వు....నువ్వు....శాంతిదేవుడి దుష్టమంత్రివి. మాంత్రికుడి వేషంలో వచ్చిమోసం చేశావా ?’’ అని హుంకరించాడు వీరసింహుడు.

‘‘నిజమే. నిన్ను నేను మోసం చేశాను! మీ గుర్రాలకు పిచ్చెత్తేలాగా చేశాను. అయినా, ధర్మాత్ముడయిన శాంతిదేవ మహారాజుకు నువ్వు చేసిన ద్రోహంలో ఇదేపాటి ? వెంటనే సైన్యంతో సహా