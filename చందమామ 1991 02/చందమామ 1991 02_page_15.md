నా చిత్తశుద్ది, నిజాయితీల పట్ల నీకు సమ్మకం లేదు,'' అన్నాడు.

ఆ తర్వాత ఆయన సకుటుంబంగా రాజధాని చేరుకుని, రాజును దర్శించి, ''ప్రభూ! తమ రాజ్యంలో పేరు పొందిన కవులందరూ అహం కారపూరితులు, గర్విష్ఠులు అని నాకు అనిపిస్తున్నది. సాహిత్యానికిది తీరని కళంకం. ప్రజల మనోవికాసానికిది అనర్థం!'' అంటూ సమీరుడితో తనకు కలిగిన అనుభవ మంతా పూసగ్రుచ్చినట్లు చెప్పాడు.

ఇది విని రాజు ధర్మ సేనుడు ఆశ్చర్యంగా, ''అయ్యా! సమీరుడు గొప్ప వాడు కాదు. అతడెవడో నాకు తెలియదు. అలాంటి వాడితో జరిగిన అనుభవాన్ని పురస్కరించుకుని, మొత్తం నా రాజ్యంలోని కవులందర్నీ అనుమానించడం తమ బోటివారికి తగదు,'' అన్నాడు.

వాసవుడు దీనికి మందహాసం చేసి, ''ప్రభూ! సమీరుడి వంటి గొప్ప కథకుడి గురించి, మీకింకా తెలియదంటే, అది

మీకు అవమానం. అలాంటి కథకుల్ని మీదాకా రాకుండా చేస్తున్న కవులెవరో, మీరు తెలుసుకోవాలి. నేను సమీరుడి కథలు గొప్పవంటే, అతడు వెటకారం చేస్తున్నాననుకున్నాడు. నేను రాజాదరణ పొందబోతున్న గొప్ప వాడినని అతడి అభిప్రాయం. గొప్పవాళ్ళు తనను వెటకారం చేస్తారే తప్ప, పొగడరనే సమ్మకం అతడిలో బలపడిపోయింది. అందు కాక్రరణం, తమ రాజ్యంలోని పేరుబడ్డ కవులా, పండితుల అసూయా పూరితమైన ప్రవర్తన. పేరు పొందిన వారిలో వినయ గుణముంటుందనీ, వాళ్ళు కథకుడిలో కాక, కథలో గొప్పతనం వెదకడానికి తాపత్రయపడతారనీ సమీరుడి వంటి వాళ్ళు తెలుసుకునేలా, మీరు సాహిత్యాన్ని ఆదరించాలి,'' అన్నాడు.

ధర్మసేనుడు, వాసవుడి హెచ్చరికను గ్రహించి, సమీరుడి వంటి వాళ్ళను వెతికి పట్టుకుని ఆదరించే పద్ధతులు అనుసరించి సాహిత్యపోషకుడిగా పేరు తెచ్చుకున్నాడు.