సమీరుడి గొప్పకథ

పికానొకప్పుడు ధర్మసేనుడనే రాజు ప్రజా రంజకంగా రాజ్యమేలే వాడు. ఆయనకు ముగ్గురు కొడుకులు. పెద్దవాడు ప్రజ్ఞా శాలియేకానీ, తర్వాతి ఇద్దరూ అతడి కంటే చురుకైన వాళ్ళు. విద్యాభ్యాసం పూర్తికాగనే, ముగ్గురికి కూడా రాజు కావాలన్న అభిలాష పుట్టింది. ఇది గ్రహించి ప్రతివాడి చుట్టూ కొందరు అనుచరులు చేరి దుర్పోధలు చేయ సాగారు. ఈ విధంగా కొంతకాలానికి రాజు కొలువులో అన్ని విభాగాలవారు మూడు తెగలుగా విడిపోయారు.

ధర్మసేనుడికి ఈ పరిస్థితి చికాకు కలిగించింది. ఆయన కొంత కాలంపాటు భార్యాబిడ్డలకు రాజ్యాన్ని వదిలి, తను సమీపారణ్యంలో కొంతకాలం గడిపి వస్తా సన్నాడు. కొడుకులను తనకంటే రాణి బాగా అదుపు చేయగలదని రాజునమ్మకం.

అరణ్యంలో ధర్మసేనుడికి, వాసవుడనే అతను తటస్థపడ్డాడు. వాసవుడికి బంధు మిత్రులంటే రోతపుట్టి, విరక్తిభావంతో అరణ్యానికి వచ్చిచేరాడు. ఆయన భార్యా బిడ్డలు కూడా వెంట వచ్చి అరణ్యంలో వుంటున్నారు. వాళ్ళొక పర్ణకుటిరాన్ని నిర్మించుకుని, అరణ్యంలో లభించే పదార్థాలతో తృప్తిపడుతూ సుఖంగా జీవిస్తున్నారు.

ధర్మసేనుడు, వాసవుడి కథ విని ఆశ్చర్యపడి, '‘ఇలా ఎంత కాలమని ఇక్కడుంటారు ? అయినా, ఈ అరణ్య జీవితం మీకు విసుగనిపించదా ?'' అని అడిగాడు.

‘‘ప్రతి మనిషీ తన భార్యాబిడ్డలకోసం జీవిస్తాడు. నా భార్యాబిడ్డలు నాతోనే వున్నారు. ఇంక విసుగు దేనికి?'' అన్నాడు వాసవుడు.

“పసుంధర”