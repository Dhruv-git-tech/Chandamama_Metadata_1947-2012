"ఒకసారి ఆ దుష్టులిద్దరికీ, ఒక విపరీతమైన ఆలోచన వచ్చింది. రెండు బండ రాళ్ళకు లావుపాటి మోకులు బిగించి కట్టి, ఆ మోకును పళ్ళతో పట్టు కుని, నేనూ నా సాటిభూతం, రాళ్ళను కోసుడుదూరంలో వున్న ఒక గుట్ట మీదికి లాక్కుపోవాలి. ఈ పోటీ సమయంలో, నా రెండు కోరలూ ఊడిపోయి, నేనోడి పోయాను. దానితో ఉగ్రుడైపోయిన ప్రేతయ్య, నన్ను చింతబరికెలతో బాది వెళ్ళగొట్టాడు. నేను మీ పంచచేరాను."

ఇది విని సూరన్న, గోపన్న చాలా సంతోషించారు. ఇంత శక్తిగల భూతం, తమకు ఎక్కడినుంచయినా నిధినికైపాలు తవ్వి తెచ్చిపెట్టగలదనుకున్నారు. ఆ తర్వాత ఈ కూలీనాలీ పసులు మాని, ఒక పెద్ద మేడ కట్టుకుని, పెళ్ళిళ్ళు చేసుకుని సుఖపడిపోవచ్చు!

ఇలా ఆసుకుంటూ వాళ్ళు, భూతానికి వెండికోరల్ని, శరభయ్య చెప్పిన విధంగా అమర్చి, దాన్ని మడుగునీళ్ళ దగ్గిరకు

తీసుకుపోయి, నీళ్ళలో ముఖం చూసుకో మన్నారు.

భూతం నోరుతెరిచి నీళ్ళలో తన నీడ చూసుకుని, ఉత్సాహంగా చప్పట్లుచరిచి. "ఆహా, ఏం వెండికోరలు! ఊడిపోయిన వాటికంటే, ఇవే వేయిరెట్లు బావున్నవి," అంటూ రివ్వున గాలిలోకి లేచి, సూరన్న, గోపన్నలు ఏదో అడగపోయేలోపలే మాయమైపోయింది.

మిత్రులిద్దరూ దిగులుగా మర్రిచెట్టు కేసి బయలుదేరారు. అప్పుడు సూరన్న, గోపన్నతో, "ఒరే, చిన్నవాడయినా, ఆ శరభయ్య కొడుక్కు వున్న బుద్ది మనకు లేకపోయింది. ఆ కుర్రవాడు చెప్పిన తర్వాతయినా, మనం భూతాన్ని తరిమేసి వుండవలసింది. ఇదేదో ఒరగబెడుతుందని, దాచుకున్న డబ్బంతా, దాని వెండి కోరలకు ఖర్చుపెట్టేశాం," అన్నాడు.

జవాబు చెప్పేందుకు గోపన్నకు ఏమీ తోచక, అవునన్నట్టుగా తలాడించి పూరు కున్నాడు.