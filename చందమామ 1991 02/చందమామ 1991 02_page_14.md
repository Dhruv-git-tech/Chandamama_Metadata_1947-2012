దానికి సమీరుడు కోపంగా, '‘ప్రతి కథలోనూ సందేశం వుండాలా? సందేశం లేనిది మంచి కథ కాదా? నేను ప్రజలకు ఏదో సందేశమివ్వాలని కథలు రాయడం లేదు. నా అనుభవాలను అందంగా రాసి, అందరికీ పంచి పెట్టాలనుకున్నాను,''
అన్నాడు.

ఈ జవాబు విని వాసపుడు తనను తాను తమాయించుకుని, '‘నేను కథలోని సందేశం మాట ఎత్తలేదు; ఏ ఉద్దేశంతో కథ రాశావని అడిగాను. ఉద్దేశం వేరు, సందేశం వేరు. అయితే ప్రతి కథకూ ఒక ఉద్దేశముంటుంది. సందేశమివ్వాలని రాసే కథ మంచిది కాదని కూడా, నా అభిప్రాయం. ఉదాహరణకు, కృష్ణుడు చిన్నతనంలో యశోదను చిలిపి చేష్టలతో వేధించేవాడు. ఆ చేష్టలను అందమైన కథలుగా రాస్తే వాటిలో సందేశమేమీ వుండదు. చదివినవారు తమ బిడ్డల్లో చిలిపి కృష్ణుణ్ణి చూసుకుని ఆనందిస్తారు. చిన్నారుల చిలిపి చేష్టల్ని వర్ణించడం, ఆ కథల ఉద్దేశ్యం,'' అన్నాడు.

అప్పుడు సమీరుడు తనే విషయాన్ని దృష్టిలో వుంచుకుని, ఏ ఉద్దేశ్యంతో ఆ కథ రాశాడో చెప్పాడు: ఒక ప్రసిద్ధ దేవాలయంలో కొందరు శిల్పులుండే వారు. వాళ్ళల్లో ఒక యువశిల్పి తయారు

చేసిన శిల్పాలు అద్భుతంగా వుండేవి. అయినా, ప్రధాన శిల్పి అవి బాగా లేవని ఈసడించి, వాటిని ఆలయధర్మకర్తలు చూడకుండా ఆడ్డుకునేవాడు. చివరకు యువశిల్పి విసిగిపోయి, తను చెక్కిన శిల్పాలన్నిటినీ విరగగొట్టి. జీవితంపట్ల విరకుడై ఎటో వెళ్ళిపోయాడు.

‘‘ఇప్పుడు నా కథ గురించి తమ అభిప్రాయం చెప్పండి!’’, అని అడిగాడు సమీరుడు.

ఇందుకు వాసపుడు చిరునవ్వునవ్వు. 'ఈ వివరణ ముందే ఇస్తే అనవసరంగా ఇంత వాదన జరిగేదికాదు. ఏది ఏమైనా, నీ ఈ కథపై నా అభిప్రాయం చెప్పను.