## యుద్ధం ముగిసిన జ్ఞాపకార్థం!

1939వ సం॥ లో రెండవ ప్రపంచయుద్ధం ఆరంభమైనప్పుడు సోవియట్ యూనియన్ తటస్థంగా ఉన్నది. జర్మనీ, ఇటలీ, జపాను దేశాల కూటమి యుద్ధం ప్రారంభించింది. బ్రిటన్ నాయకత్వం వహించిన ఫ్రాన్స్, అమెరికా దేశాల మిత్ర పక్షం వివిధ ప్రాంతాలలో మొదట దెబ్బతిన్నది. నాజీ నాయకుడు హిట్లర్ నాయకత్వంలో జర్మనీ - పోలండు, జెకోస్లావేకియా మొదలైన దేశాలను వశపరచుకుని, సోవియట్ డ్యాయను అక్రమించడానికి విఫలయత్నం చేసింది. సోవియట్ రష్యా మిత్రపక్షంతో చేతులు కలిపింది. ఆ తరవాత యుద్ధవిరమణను గురించి చర్చించడానికి విన్స్ టన్ చర్చిల్ (బ్రిటన్) హ్యారీ ఎస్. ట్రూమన్ (అమెరికా) జోసెఫ్ స్టాలిన్ (సోవియట్ యూనియన్) ఒకచోట సమావేశమయ్యారు. ఈ ముగ్గురి నాయకుల సమావేశానికి జ్ఞాపకార్థంగా రష్యన్ సెంట్రల్ బ్యాంక్ ఆ ముగ్గురి నాయకుల బొమ్మలతో ఇటీవల 100 రూబుల్ ప్రత్యేక నాణాలను విడుదల చేసింది. సరిగొ 500 నాణాలే విడుదల చేశారు. అవి నిజంగానే ప్రత్యేకమైనవి; అమూల్యమైనవి!

## కార్యం మొదట కారణం తరవాత?!

వెలుగు అంటే కాంతి కిరణాలు మిగతావాటి కన్నా అత్యంత వేగంగా పయనిస్తుందని ఇంతవరకు అనుకునేవాళ్ళం. సెకనుకు 186,000 మైళ్ళ వేగంతో పయనిస్తుందని లెక్కలు గణించారు. ఇప్పుడు ఈ భావాన్ని మార్చుకో వలసివస్తున్నది. అమెరికాలోని ఎన్.ఇ.సి. పరిశోధనాసంస్థకు చెందిన ప్రముఖ శాస్త్రజ్ఞుడుడా. వ్యాంగ్ - వెలుగు స్పందనల (లైట్ పల్సిస్) ను 300 రెట్లు పెంచవచ్చని నిరూపించాడు. అంటే - కాంతి జన్మస్థానం వదలక ముందే భూమిని చేరుతుందన్నమాట! ఇదే నిజమైతే కార్యానికి ముందు కారణం కాదు - అని భౌతికశాస్త్రంలోని మూలసూత్రాన్నే తిరగరాయవలసి వుంటుంది. ఐన్స్టీన్ సాపేక్షసిద్ధాంతానికి కూడా గండి పడుతుంది!