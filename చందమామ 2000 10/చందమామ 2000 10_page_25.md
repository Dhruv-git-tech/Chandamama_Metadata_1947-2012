ఒక గొప్ప నాగరికతలోని ఘట్టాలు -
తరతరాలుగా సత్యం కోసం జరిగిన అన్వేషణ!

10. మరణాన్ని జయించిన ప్రేమ!

"సందీపుడి పుట్టినరోజు కావడం వల్ల ఆరోజు సాయంకాలం అతడి స్నేహితులు, పదీ పన్నెండు మంది వాళ్ళింటికి చేరారు. పుట్టినరోజు హడా వుడి పూర్తయ్యాక పిల్లలందరూ సందీపుడి ఇంటికి ఎదురుగుండా వున్న తోటలోని చెట్టు కిందికి చేరారు.

"తాతయ్యా! మీకు పాటలంటే ఇష్టం కదా! నా స్నేహితుల్లో ఇద్దరు బాగా పాడతారు. వాళ్ళ పాట విన్నారంటే మీరెంతో సంతోషించగలరు!" అన్నది, శ్యామల దేవనాథుడితో.

"అలాగ!" అంటూ తాతయ్య దేవనాథుడు శ్యామల వెంట నడిచాడు.

ఆయన వెళ్ళేసరికే పువ్వులు పూచిన ఒక పాన్నచెట్టు కింద పిల్లలు కుర్చీ వేసివుంచారు. పిల్లలందరూ తాతయ్యకు నమస్కరించారు. ఆయన కుర్చీలో కూర్చున్నాక, పిల్లలందరూ నేలమీద పరుచిన తివాసీ మీద ఆయన ముందు కూర్చున్నారు.

శ్యామలతో చదువుకుంటూన్న ఇద్దరు అమ్మాయిలు, "జయ జయ జయ జనయిత్రీ!" అంటూ కమ్మని గీతాన్ని ఆలపించారు.

"చాలా చక్కగా పాడారు! ఇది నాకు అను కోని బహుమతి!" అన్నాడు దేవనాథుడు.

"మరి పాట పాడినందుకు మా బహుమతి సంగతేమిటి తాతయ్య?" అన్నారు పాడిన అమ్మాయిలు. ఆ మాటకు మిగిలిన పిల్లలందరూ నవ్వుతూ చప్పట్లు చరిచారు.

"ఏం కావాలో చెప్పండి. ఇప్పుడే తెప్పిస్తాను. చాక్లెట్లా? ఐస్ క్రీములా? మరేదైనా కావాలా?" అని అడిగాడు దేవనాథుడు.

"అవన్నీ ఇప్పుడే తిన్నాం కదా? అవేం వద్దు," అన్నారు పిల్లలు.

"మరేం కావాలో చెప్పండి," అని అడిగాడు దేవనాథుడు.

"మేము ఎరిగివున్న వాళ్ళల్లో మరెవ్వరూ ఇవ్వలేనిదీ, మీరు మాత్రమే ఇవ్వగలిగినదీ ఒకటున్నది."