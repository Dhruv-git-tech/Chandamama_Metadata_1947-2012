# ప్రత్యేకమైన లక్ష్మీపూజ

ఉన్నప్పుడు అటుకేసి వచ్చిన జగన్నాథ, బలభద్రులు ఆమెను చూశారు. చండాళస్త్రీకి అతి సన్నిహితంగా లక్ష్మీదేవి నిలబడి ఉండడం చూసి బలభద్రుడు ఆగ్రహం చెందాడు. ఆమెను వెంటనే వదిలిపెట్టమని తమ్ముడైన జగన్నాథుణ్ణి ఆదేశించాడు. అన్నమాటకు అడ్డు చెప్పలేక జగన్నాథుడు సరేనన్నాడు.

ఇక్కడి శిల్పాలలాగే, ఒరియా ప్రజలు దేవుళ్ళను పూజించే పద్ధతులు కూడా చాలా విలక్షణంగానే కనిపిస్తాయి. సంపదలకు నిలయమైన లక్ష్మీదేవి పూజను పరిశీలిస్తే ఈ విషయం తేటతెల్లమవుతుంది. బియ్యం కొలవడానికి ఉపయోగించే మట్టిమానిక (పాత్ర) నిండా వడ్డు నింపుతారు. అదే లక్ష్మీదేవి రూపం! మార్గశీర్షమాసంలో ప్రతిలక్ష్మీ (గురు) వారం ఇల్లలికి, ముగ్గులు వేసి, స్త్రీలు ఉపవాసాలుండి ఈ దేశతా ప్రతీకను భ్రీతో పూజిస్తారు. దీనిని 'మానబాస' అని అంటారు.

ఈ లక్ష్మీపూజకూ, పూరీ శ్రీ జగన్నాథ మందిరానికీ సంబంధించిన ఒక విచిత్రమైన కథను ఇక్కడి ప్రజలు చెప్పుకుంటారు.

జగన్నాథుడు మహావిష్ణువు, ఆయన సతీమణి సాక్షాత్తు లక్ష్మీదేవి అన్నది జగద్విదితం. మార్గశీర్షమాసంలో ఒక లక్ష్మీవారు నాడు తనభక్తులు తనను ఎలా కొలుస్తున్నారో కళ్ళారా చూడడానికి లక్ష్మీదేవి బయలు దేరింది. శ్రియ అనే ఒక చండాళ స్త్రీ, అమాయకమైన భక్తి శ్రద్ధలతో తనను కొలిచే తీరును చూసి ముగ్భరాలయింది. ఆమె అక్కడ నిలబడి

లక్ష్మీదేవి దేవాలయాన్ని వదిలిపెట్టగానే, ఆమెతో సహా ఆమె సేవకులందరూ అక్కడి సంపదలను తీసుకుని ఆలయాన్ని వదిలివెళ్ళారు. తాళవేతాళులనే దేవతామూర్తులు కృష్ణబలరాముల అందమైన తల్పాల మీది ఆభరణాలను కూడా తీసుకువెళ్ళారు. ఆలయం పాడుపడింది. ఆఖరికి బలరామకృష్ణలు ఆకలికి తట్టుకోలేక భిక్షాటనకు బయలుదేరారు. అయితే, లక్ష్మీ కటాక్షం లేకపొవడంతో వాళ్ళ కెవరూ భిక్షం కూడా వేయలేదు. దాహం ఎక్కువై నీళ్ళు తాగడానికి వెళితే, కొలను కూడా వెంటనే ఎండిపోయింది.

ఆఖరికి వాళ్ళు చండాళస్త్రీ ఇంటిముందు నిలబడి భిక్షానికి వినయంగా చేతులు చాచారు. అక్కడున్న లక్ష్మీదేవి కనికరించి, స్వయంగా వండి వాళ్ళకు పెట్టింది. 'పోడిపితా' అనే ఆ రొట్టెను తినగానే అమృతోపమానమైన ఆ ఫలహారం లక్ష్మీదేవి చేతివంట అని అన్నదమ్ములు గ్రహించారు. ఆమెకు క్షమాపణలు చెప్పుకుని తమ వెంట రమ్మని వేడుకున్నారు. ఆమె వారి కోరికను మన్నించింది. అయితే, ఆలయంలో అడుగుపెట్టడానికి ఒక నియమం విధించింది. పేద-పెన్నిధి, నీచుడు-ఉన్నతుడు అనే తరతమ భేదాలు పాటించకుండా దేవాలయానికి వచ్చే భక్తులందరికీ సరిసమానంగా ప్రసాదం అందించా లన్నదే ఆ నియమం. అన్నదమ్ములు అందుకు అంగీకరించారు. ఆ సంప్రదాయం ఈనాటికీ కొనసాగడం విశేషం. ఈ సంఘటనను గుర్తుచేసే విధంగా శ్రీజగన్నాథ మందిరంలో మార్గశీర్ష మాసంలో విభిన్న పూజావిధులు క్రమం తప్పకుండా జరుగుతున్నాయి.

[దేశవ్యాప్తంగా పలు ప్రాంతాలలో దీపావళి పర్వదిన సందర్భంగా లక్ష్మీపూజ చేస్తారు. అయితే ఒరిస్సాలో మాత్రం మార్గశీర్ష మాసం (డిసెంబర్ - జనవరి) లోనే లక్ష్మీపూజ జరుపు కుంటారు.]