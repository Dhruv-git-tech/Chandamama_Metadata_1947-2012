పెళ్ళిపరీక్ష

రామాపురం జమీందారు దివాణంలో, రమణయ్య కోశాధికారిగా వుండేవాడు. ఆయన ఏకైక సంతానం సునంద. తల్లిలేని పిల్ల కావడంచేత ఆమెను ఎంతో గారాబంగా పెంచాడు. సునందకు యుక్త వయస్సు రాగానే తగిన వరుడికోసం, రమణయ్య ప్రయత్నాలు ప్రారంభించాడు. దివాణం లోనే ఒక మంచి యువకుణ్ణీ చూసి పెళ్ళి చేస్తే, కూతురు కలకాలం తనకు దగ్గరగా వుంటుందని, రమణయ్య ఆలోచన.

దివాణంలో తున దగ్గర ప్రధాన లేఖకులుగా ఉద్యోగాలు చేస్తూన్న నాగరాజు, రంగరాజు రమణయ్య మనసులో మెదిలారు. ఇద్దరూ అందంలోనూ, విధి నిర్వహణలోనూ ఒకరి కొకరు తీసిపోరు. తేడా అల్లా వారి స్వభావాల్లో మాత్రమే!

నాగరాజు కుటుపుగోలు మనిషి. సరదాగా నవ్వుతూ మాట్లాడుతూంటాడు. తన సంపాదనలో చిల్లిగవ్వ కూడా మిగుల్చుకోడనీ, స్నేహితులూ, షికార్లూ అని వచ్చిన డబ్బు దుబారా చేస్తాడనీ అంతా చెప్పుకునేవాళ్ళు.

రంగరాజు స్వభావం ఇందుకు పూర్తిగా వ్యతిరేకం. అంతగా అవసరం వుంటే తప్ప, అతడు ఎవరితోనూ మాట్లాడడు. కనీస అవసరాలు కూడా తగ్గించుకుని పొదుపు చేస్తూ, ఎంతో డబ్బు కూడబెడుతున్నాడని చాలా మంది నమ్మకం. అతణ్ణి పరమపిసినారి అని కొందరు ఈసడించుకుంటే, రాబోయే భార్యను సుఖపెట్టడానికి ఇప్పటినుంచే డబ్బు దాస్తు న్నాడని కొందరు మెచ్చుకునేవాళ్ళు.

రమణయ్య ఒకనాడు దివాణంలో నుంచి వస్తూనే, కూతురు దగ్గర ఆమె పెళ్ళి ప్రసక్తి