## కాలిన గాయాలకు ప్రథమ చికిత్స

దీపావళిసమయంలో రకరకాల ప్రమాదాలు జరుగుతూ ఉంటాయి. ముఖ్యంగా అగ్నిప్రమాదాలు. వీటివల్ల ఒళ్ళు కాలి బాధాకరమైన గాయాలు ఏర్పడతాయి. అలాంటివి జరగకూడదనే ఆశిస్తున్నాము. అయితే, టపాకాయలు కాలుస్తు న్నప్పుడు ఒకవేళ ఒళ్ళు కాలితే వెంటనే ఏంచేయాలి? ప్రథమ చికిత్స చిట్కాలు కొన్ని ఇక్కడ చూడండి:

* గాయం తగిలిన చోటును చల్లటి నీళ్ళతోగాని, కొళాయి నీటితోగాని శుభ్రంగా కూడాలి. మంట, ఇబ్బంది తగ్గేంతవరకు గాయం మీద నీళ్ళుపోస్తూ ఉండాలి. అయితే ఐస్‌లా మరీ చల్లటి నీళ్ళతో కడగకూడదు.

* వక్షస్థలం, కడుపు, కడుపు దిగువున కాలిన గాయం ఏర్పడినట్టయితే, ధరించిన దుస్తులను తీసివేయడానికి ప్రయత్నించకుండి. అది మరింత బాధను కలిగిస్తుంది. దానికి బదులు ఆ చోటును నీటితో తడపండి.

* గాయం తగిలిన చోటుకు దాపుల రాసుకునేలా ఉన్న గాజులు, ఉంగరాలు, దండలు మొదలైన వాటిని తీసివేయండి. లేకుంటే అవి తగిలినప్పుడల్లా బాధ ఎక్కువవుతుంది.

* గాయం మీద నూనెగాని, జిగటగా వున్న క్రీములుగాని రాయకూడదు. ఎందు కంటే ఆ తరవాత శుభ్రం చేయడం, కట్టుగట్టడం కష్టమవుతుంది.

* కంటిలో నిప్పురవ్వలాంటిది పడినప్పుడు మంట అణిగేంతవరకు నెమ్మదిగా బాగా కడగాలి.

* పైపైన తగిలిన నిప్పుగాయాలకు మందువేసి, కట్టుగట్టడం అవసరం లేదు. అయితే పెద్దగాయాలకు సరిగొగ్గ శుభ్రం చేయడం, కట్టుగట్టడం చాలా అవసరం. బొబ్బలను అలాగే వదిలేయండి. వాటిని గిల్లకండి. గిల్లితే చీము పట్టవచ్చు. వాటంతట అవే మానేలా అలాగే వదిలివేయండి.

* అన్నిటికీ మించి గాయాలకు చికిత్సచేయకుండా ఉదాసీనం చేయడం అత్యంత ప్రమాదకరం. గాయం తగిలిన వెంటనే ప్రథమ చికిత్స చేసి ఫ్యామిలీ డాక్టర్ దగ్గరికి వెళ్ళండి.

* మరొక ప్రధాన విషయం ఏమంటే ప్రమాదం జరిగాక అవస్థపడడం కన్నా, అది జరక్కుండా హెచ్చరికగా ఉండడం ఉత్తమం. కొన్ని ముఖ్యమైన జాగ్రత్తలు పాటిస్తూ టపాకాయలు పేల్చామంటే ఎలాంటి అపాయమూ లేకుండా దీపావళిని హాయిగా, ఆనందంగా గడిపేయవచ్చు!

* మళ్ళీ ఒకసారి అందరికీ ఆనంద దీపావళి శుభాకాంక్షలు!