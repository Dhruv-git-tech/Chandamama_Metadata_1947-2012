సంచాలకులు
చక్రపాణి. బి.నాగిరెడ్డి

భ్రీష్టత్తువట్ల విశ్వాసం!

కోయంబత్తూరు నుంచి కాశ్మీరు వరకు చెలరేగిన తీవ్రవాదం అసంఖ్యకమైన అమాయక ప్రాణులను బలితీసుకున్నది. ఇంకా ఈ మారణకాండ ఆగలేదు. ఈ తీవ్రవాదాన్ని ఎదుర్కొని, అరికట్టడానికి విపరీతమైన ధనవ్యయం జరుగుతున్నది. ప్రభుత్వయంత్రాంగం దృష్టి దీనిమీదే కేంద్రీకృతమైపోవడంతో జరగ వలసిన అభివృద్ధి కార్యక్రమాలు సవ్యంగా సాగడం లేదు. అయినా ఈ తీవ్ర వాదాన్ని సమూలంగా అణచలేకపోతున్నాం. ఎందుకంటే - దొంగచాటుగా దెబ్బ తీయడమే దీని మార్గం. ప్రత్యక్షంగా ఎదుర్కొవడానికి ధైర్యం కావాలి. సంప్రదింపులతో, చర్చలతో మెప్పించి ఒప్పించడానికి తెలివితేటలు కావాలి. అయితే, సభలలో, వాహనాలలో, జనం రద్దీగా వున్న ఇతర ప్రదేశాలలో బాంబులు పెట్టడానికీ, విసరడానికీ పిరికిపందలు చాలు!

మనదేశంలో బీభత్సం సృష్టిస్తున్న ఈ తీవ్రవాద కార్యకలాపాలకు విదేశీసంస్థల నుంచి అర్థికంగానూ, ఇతరత్రానూ సహాయం అందుతున్నదన్న విషయం తేటతెల్లం. భారతదేశం శాంతియుతంగా అభివృద్ధి సాధించడం వాటికి గిట్టడం లేదు. అయితే మనదేశం ఎన్నో అవరోధాలను అధిగమించినట్టే, ఈ విషమదశను కూడా విజయవంతంగా అధిగమించి ముందుకు సాగుతుంది. అందులో సందేహం లేదు. మనకు కావలసిందల్లా దేశభవిష్యత్తు పట్ల దృఢమైన విశ్వాసం. మానవ జాతి నాగరికత పల్లవిస్తూన్న తొలిదశలోనే “జీవితం అంటే ఏమిటి?” అనే అన్వేషణ అరంభమయిన జ్ఞానభూమి భారతదేశం. ఇక్కడినుంచి వెలువడిన ప్రగాఢ సత్యాలతో ప్రపంచం పరిపూష్టమయింది. ప్రశాంతవాతావరణంలో ఇక్కడున్న ఉదాత్త విషయాలను గ్రహిస్తే ప్రపంచం మరింత సుసంపన్నం అవుతుంది!

భారతదేశం తీవ్రవాద దౌష్టాలకు తలవాగ్గదన్న సత్యాన్ని మన పరిపూర్ణ విశ్వాసం ద్వారా మిత్రులకు తెలియజేయాలి. మనం కనబరచే ధైర్యం - విశ్వాసమే సంఘవ్యతిరేక శక్తులకు దీటైన సమాధానం అవుతుంది!