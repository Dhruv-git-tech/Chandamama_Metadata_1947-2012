దొంగలభయం

పరంధామయ్య అనే రైతు, తన కుమార్తె పెళ్ళి శుభలేఖలను, తన బంధువులకూ, స్నేహితులకూ మనుషుల ద్వారా పంపుతూ — పెళ్ళికి వచ్చే అడవారు నగానట్రా పెట్టుకు రావడనీ, తనున్న ప్రాంతాల్లో దోపిడీదొంగల భయం ఎక్కువగా వుందనీ కబురు చేశాడు.

వారం రోజుల తర్వాత అడవారు, ఎలాంటి నగలూ లేకుండా పెళ్ళికి హాజరయ్యారు. పెళ్ళిలో అందరూ కలివిడిగా మాట్లాడుకుంటూ సంతోషంగా కాలంగడిపారు.

బంధుగణమంతా తిరుగుప్రయాణమై పెళ్ళిపోయేరోజున, ఒకావిడ పరంధామయ్యతో దొంగల ప్రస్తావన తెచ్చి, “ఈ ప్రాంతాల దోపిడీదొంగల భయమంటూ లేదని గ్రామంలో చాలామంది చెప్పారు. మీరేమో వాళ్ళ భయం వుందనీ, నగలు పెట్టుకురావడనీ కబురు పంపారు. ఇలా ఎందుకు చేశారు?” అని అడిగింది.

దానికి పరంధామయ్య నవ్వి, “నా బంధువుల్లో కలిగిన వాళ్ళున్నారు, లేనివాళ్ళు చాలా మంది వున్నారు. అందువల్ల ఉన్నమ్మ లేనమ్మను చూసి గర్వపడకూడదు; లేనమ్మ ఉన్నమ్మను చూసి అసూయపడకూడదు! ఈ అంతరాలు లేనప్పుడే, అంతాకలిసిమెలిసి వుండగలరు. అందుకే, నేను లేని దొంగల్ని సృష్టించాను,” అన్నాడు.

— చిలకలూరి విజయలక్ష్మి