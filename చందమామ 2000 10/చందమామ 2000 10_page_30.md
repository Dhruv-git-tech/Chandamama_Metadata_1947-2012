మర్నాడు సూర్యోదయంతోనే, రాజు, మంత్రి పంపిన గజసేనుడూ గుర్రాల మీద ఉద్యానవనానికి బయలుదేరాడు. గజసేనుడు ఒరలో కత్తీ, భుజాన విల్లంబులూ, చేతపాడూటి ఈటేపట్టుకుని, రాజు మెనకగా గుర్రాన్ని నడపసాగాడు.

మిట్టమధ్యాహ్నం వేళకు ఇద్దరూ ఉద్యాన వనాన్ని చేరారు. రాజు అక్కడి కుటీరం లోపలికి వెళ్ళి విశ్రాంతి తీసుకుంటూండగా, కొందరు గ్రామస్థులు పరుగుపరుగున అక్కడికి వచ్చి, “మహాప్రభో! గత రెండు రాత్రులుగా, దాపులనున్న అరణ్యం నుంచి పులి ఒకటి వచ్చి, గ్రామంలో కనబడిన మేకలనూ, గొర్రెలనూ ఇతర పశువులనూ చంపి తింటున్నది. ఈ రోజు పట్టపగలే గ్రామంలో జొరబడి నానా బీభత్సం చేస్తున్నది. అందరూ తలుపులు బిగించుకుని బిక్కుబిక్కుమంటూ ఇళ్ళల్లో వుండిపోయారు. మేం కొద్దిమందిమి సాహసించి ఇక్కడికి పారిపోయి వచ్చాం. ఆ పులినుంచి తమరే మా గ్రామస్థుల్ని కాపాడాలి!” అన్నారు.

వెంటనే రాజు, “గజసేనా! గ్రామస్థుల వెంటవెళ్ళి, ఆపులిని చంపిరా,” అన్నాడు.

“ప్రభూ! అలాగే చేస్తాను. ఈ స్వల్ప కార్యానికి కత్తీ, విల్లంబుల అవసరం లేదు, ఈ ఈటి ఒక్కటి చాలు. ఆ పులిని క్షణాల మీద చంపి, తిరిగివస్తాను,” అంటూ గజసేనుడు గ్రామస్థుల వెంట బయల్దేరాడు.

ఆ తర్వాత, ఒక గంట కాలం గడిచీ గడవకముందే, వాడు, రాజు దగ్గరకు తిరిగి వచ్చి, “ప్రభూ! ఆ పులి ఎంత వెతికినా గ్రామంలో కనిపించలేదు. మళ్ళీ అరణ్యానికి

పారిపోయివుంటుంది,” అన్నాడు. దానికి రాజు తలాడించి, సూర్యాస్తమయం వేళకు రాజధాని చేరాడు.

ఒక వారం గడిచాక, రాజు అదే ఉద్యాన వనానికి పోతూ, ఈసారి ఉగ్రసేనుణ్ణి తన వెంట అంగరక్షకుడిగా తీసుకువెళ్ళాడు. ముందులాగే ఈసారి కూడా, కొందరు గ్రామస్థులు ఆయన దగ్గరకు వచ్చి తమ గ్రామంలో పులి ఒకటి ప్రహేంచి, జంతువులను చంపుతూ, కంటబడిన మనుషుల మీదికి కూడా దూకు తున్నదనీ, దాని బారి నుంచి రక్షించమనీ వేడుకున్నారు.

రాజు అక్కడేవున్న ఉగ్రసేనుడితో, గ్రామస్థుల వెంట వెళ్ళి పులిని చంపి రమ్మన్నాడు. ఐతే, ఉగ్రసేనుడు కదలక మెదలక గ్రామస్థులకేసి చూస్తూ వుండిపోయాడు.