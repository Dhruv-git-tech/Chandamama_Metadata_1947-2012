జూలై నెల స్పజనాత్మక పోటీ!

గురువు ప్రయాణం చేయడానికి ఒక గుర్రం కొనాలని శిష్యులు కొందరు సంతకు వెళ్ళారు. గుర్రం ధర మరీ ఎక్కువగా ఉండడంతో గుర్రంగుడ్డుకొని పాదిగించుకుంటే చవగ్గా గుర్రం వస్తుందని ఆలోచిస్తూ ఆశ్రమానికి తిరిగి వచ్చారు. “అద్భుతమైన” వాళ్ళ ఆలోచనను గురువు అభినందించాడు. ఆ తరవాత గురుశిష్యుల ప్రయత్నం ఏమయింది?

## బూమతి పాందిన రున
# మహాజ్ఞాని – మహాశిష్యులు

గురువుగారి మెప్పుతో పరమానందం చెందిన శిష్యులు గుర్రంగుడ్డు కోసం అడవి మార్గాన
బయలుదేరారు. దారిలో వాళ్ళకొకగొర్రెల కాపరి కనిపించాడు. వాళ్ళు, “గుర్రం గుడ్డు ఎక్కడదౌరుకు తుంది?” అని అడిగారు. వాడు పకపకా నవ్వి, “గుర్రం గుడ్డూ లేదు, పాడూ లేదు, వెళ్ళండి, వెళ్ళండి,” అన్నాడు. వాళ్ళు మరికొంత ముందుకు వెళ్ళి ఒకచెట్టు కింద ధ్యాననిమగ్నుడై వున్న ఒక సాధువును సమీపించి అదే ప్రశ్న అడిగారు. సాధువు కళ్ళు తెరిచి, “మీరు మహాజ్ఞానుల్లా ఉన్నారు! ఎవరి శిష్యులు నాయనా!” అని అడిగాడు. “వేరే చెప్పాలా? మా గురువు మహాజ్ఞాని!” అన్నారు శిష్యులు. “అలాగా! చాలా సంతోషం. వెళ్ళిరండి నాయనా!” అంటూ సాధువు మళ్ళీ కళ్ళు మూసుకున్నాడు.

శిష్యులు మరికొంత ముందుకు వెళ్ళేసరికి ఒక మోసగాడు ఎదురుపడ్డాడు. శిష్యుల వాలకం చూసి వెర్రివాళ్ళని గ్రహించాడు. వాళ్ళు గుర్రంగుడ్డు గురించి అడిగారు. “గుర్రంగుడ్డే కదా? క్షణంలో తెస్తాను,” అంటూ కొండచాటుకు వెళ్ళి గుండ్రంగా వున్న తెల్లరాయిని గుడ్డులాగా మరీ నున్నగా అరగదీసి తెచ్చి వాళ్ళకిచ్చాడు. తర్వాత వాడు సామ్ముపుచ్చుకుని, “జాగ్రత్త! ఈ గుర్రంగుడ్డు నుంచి ఏ క్షణంలోనైసా పంచకల్యాణిలాంటిగుర్రయిల్లబయటకు రాగుదు. మీ అదృష్టం బావుంటే మరికొన్ని క్షణాలలో పెరిగి అది మిమ్మల్ని భూప్రపంచమంతా తిప్పవచ్చుకూడా!” అంటూ అక్కడినుంచి వెళ్ళిపోయాడు.

నలుగురు శిష్యులూ ఆ గుడ్డును పట్టుకుని, “జాగ్రత్త, జాగ్రత్త!” అంటూ నడవసాగారు. కొంతదూరం వెళ్ళేసరికి అది పట్టుతప్పి కిందవున్న చిన్న పాదలో పడింది. పాదలోవున్న కుందేలు బెదిరి పరుగు తీసింది. “తెల్ల గుర్రంపిల్ల పారిపోతోంది. పట్టుకోండి! పట్టుకోండి!” అంటూ దానివెంట పరిగెత్తారు. అయితే అది క్షణంలో ఎటో వెళ్ళిపోయింది. కాని దూరంగా ఒక గాడిద మేస్తూ కనిపించింది. “ఆహా! ఎంతలో ఎంతయింది? అదే జాతి గుర్రం!” అని ఆశ్రమానికి తోలుకువచ్చారు. దానిపై గురువును కూర్చోబెట్టి నగర విహారానికి తీసుకువెళ్ళారు. వాళ్ళను చూసి జనం పగలబడి నవ్వారు. కొందరు డప్పులు వాయించడంతో బెదరిపోయిన గాడిద, గురువును కింద పడదోసి ఓండ్రపెడుతూ అడవిలోకి పారిపోయింది.

మహాశిష్యుల కారణంగా, మహాజ్ఞాని గాడిదపై సవారి చేసి నలుగురిలో నవ్వుల పాలయ్యాడు!

- వూకాటి ప్రవీణ
D/O. శ్రీనివాసులు
తలుపూరు

నెల్లూరు జిల్లా - 524 409. (ఆం.ప్ర)