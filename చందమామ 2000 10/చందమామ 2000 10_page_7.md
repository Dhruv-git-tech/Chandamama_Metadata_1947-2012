# స్పృజనాత్మక పోటీ!

ఒక చిన్నకథ తొలిభాగం దిగువ ఇవ్వబడింది. ఆసక్తికయైన కథగా రూపొందే అంశాలన్నీ అందులో ఉన్నాయి. అయితే, దాన్ని రసవత్తరంగా మలిచే శక్తి మీ చేతుల్లోనే ఉంది. సరైన ముగింపుతో, మిగిలిన కథను రాయండి. కథకు తగిన పేరు పెట్టండి. మీ రచన 200 పదాలకు మించకుండా ఉండాలి. ఉత్తమయైన ముగింపుకు ఆకర్షణీయయైన బహుమతి ఇవ్వబడుతుంది. ఈ పోటీ మన యువపాఠకుల కోసమే నిర్దేశించబడింది. మీ పేరు, వయసు, చదివే తరగతి, పాఠశాల, విన్‌కోడ్‌తో సహా మీ ఇంటి చిరునామా రాయడం మరిచిపోకండి. పెద్దలకన్నా మీరే చక్కగా రాయగలరని నిరూపించడానికి ఇదొక అరుదైన అవకాశం. అందువల్ల పెద్దల సాయం తీసుకోకండి. ఇక కథను చూద్దాం:

మంగళాపురంలో మాధవయ్య అనే సంపన్న గృహస్థు ఉండేవాడు. మోహనుడు ఆయన ఏకైక సంతానం. అతడు అందగాడు; చాలా మంచివాడు. తన కొడుకు స్వభావానికి తగిన మంచి కోడలిని తెచ్చుకోవాలన్నది మాధవయ్య కోరిక.

ధనికుడు కావడం వల్ల మాధవయ్యకు చాలా మంది స్నేహితులున్నారు. వాళ్ళలో ముఖ్యుడు రాఘవయ్య. అతడు ధనవంతుడూ కాడు; పెద్దగా చదువు కున్నవాడూ కాదు. కానీ వివేకవంతుడు. అదే ఊళ్ళో చిన్న బట్టలకొట్టు పెట్టుకుని జీవితం గడుపుతున్నాడు. రాఘవయ్య అంటే మాధవయ్యకు ఎంతో గౌరవం. తనకేదైనా సమస్య ఎదురైనప్పుడు రాఘవయ్యసలహా తీసుకునేవాడు.

రాఘవయ్యకొట్టుకు కొత్తగా చీరులు వచ్చాయంటే- వాటిని తల మీధ ఎత్తుకుని ఊరూరూ తిరిగి అమ్మే వాడు. ఆ విధంగా అతనికి ఆ ఊళ్ళోనూ, చుట్టు పక్కల గ్రామాలలోనూ చాలామంది స్త్రీలతో, యువ తులతో పరిచయం ఉన్నది.

మాధవయ్య ఒకనాడు రాఘవయ్య దగ్గర తన కొడుకు పెళ్ళి ప్రస్తావనతెచ్చి, “మిత్రుమా! నీవు ఈ చుట్టు పక్కల గ్రామాలలో చాలామంది కన్యలను ఎరుగు దువు కదా! నాకు కోడలుగా రాతగిన అమ్మాయి నీ దృష్టిలో ఎవరైనా వుంటే చెప్పు,” అని అడిగాడు.

“నిజానికి నేనే నీకావిషయం చెప్పాలనుకున్నాను. రామాపురం ధనోఖరం అమ్మాయి చందన; కృష్ణాపురం నాగభూషణం గారి కూతురు వందన. ఇద్దరూ చక్కని చుక్కలు. తెలివితేటల్లో ఒకరికొకరు తీసిపోరు. ఈ ఇద్దరిలో ఒకరిని నీ కోడలిగా చేసుకోవచ్చు,” అన్నాడు రాఘవయ్య.

“ఆడపిల్లకు అందచందాలు, తెలివితేటలు ముఖ్యమే. కానీ, నీతి నిజాయితీలకే నేను ఎక్కువ విలువనిస్తాను. ఆ ఇద్దరిలో ఎవరు ఎక్కువ నిజాయితీ పరులో, నమ్మకస్థులో చెప్పావంటే బావుంటుంది!” అన్నాడు మాధవయ్య.

“అలాగే! నాకు ఒకవారం అవకాశం ఇవ్వు. ఆ విషయం తెలుసుకొని వస్తాను,” అన్నాడు రాఘవయ్య.

మిత్రుడి కోరికను రాఘవయ్య ఎలా తీర్చగలిగాడు? ఆ ఇద్దరిలో ఎక్కువ నిజాయితీగల పెళ్ళికూతురును ఆయన ఎలా కనుగొనగలిగాడు? ఆయన నిర్ణయాన్ని మాధవయ్య అంగీకరించాడా? ఈ కథకు చక్కని ముగింపు రాసి, పేరు పెట్టండి. మీ ఎంట్రీలమీద సృజనాత్మక పోటీలకు అని రాసి అక్టోబర్ 30వ తేదీలోగా మాకు చేరేలా పంపండి.

## స్ట్రెంబర్ 2000 భారతదర్శనం క్విజ్ సమాధానాలు

1. ఎ. శంకరాచార్యులు.

బి. అశోకుడు.

సి. మీరాబాయి.

డి. అధర్వవేదం.

2. మేవార్ (ఉదయ్పూర్) యువరాణి కృష్ణకుమారి. మార్వార్, జోధ్పూర్ రాజకుమారులు.