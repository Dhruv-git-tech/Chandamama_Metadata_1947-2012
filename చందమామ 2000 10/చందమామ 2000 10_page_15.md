# అందరికీ ఆనంద దీపావళి!

మళ్ళీ దీపావళి వచ్చింది. పిల్లలకూ, పెద్దలకూ, పాఠకులందరికీ చందమామ దీపావళి శుభాకాంక్షలు అందజేస్తోంది. ఈ దీపావళి శుభ సందర్భంగా బాలబాలికల కళ్ళు ఆనందంతో మెరిసిపోతూ, వారి నవ్వులు, కేరింతలు పండుగను మరింత శోభాయమాను చేయాలని ఆశిస్తున్నాము.

పండుగను ఎలా జరుపుకోవాలి? ఏమేం కొనాలి? ఏ ఏ తినుబండారాలు తినాలి? ఎవరెవరిని ఎక్కడెక్కడ కలుసుకోవాలి? మొదలైన వాటిని ఆలోచిస్తూ పిల్లలందరూ ఇప్పటికే హడావుడిగా ఉంటారు. అవునా? మేమూ మీకు రెండు జాబితాలు ఇస్తున్నాం. ఏమేం చేయాలి? ఏమేం చేయకూడదు? అన్నవి ఈ జాబితాలు సూచిస్తాయి. ఈ దీపావళిని అప్పురు లేకుండా హాయిగా, ఆనందంగా, సురక్షితంగా జరుపుకోవడానికి ఇవి ఉపయోగపడతాయి.

## ఇదిగో మొదటి జాబితా. తప్పకుండా ఏమేం చేయాలి? అన్న విషయాలు ఇందులో ఉన్నాయి:

* కాకరొత్తులు, చిచ్చుబుడ్లు మొదలైన టపాకాయలు కాల్చేప్పుడు పక్కన మీ పెద్దలు ఉండేలా చూసుకోండి.

* టపాకాయలు కాల్చేప్పుడు చెప్పులు తొడుక్కోవడం అమరు. చెప్పులులేకుండా రోడ్డో నడువకండి. ఆరీఅరుకుండా నిప్పుతో వున్న టపాకాయల మీద అడుగువేయవచ్చు. అది విపరీక్షిన పర్యవసానాలకు దారితీస్తుంది.

* టపాకాయలకు నిప్పంటించడానికి అగరు వత్తి కడ్డీలనే ఉపయోగించండి.

* కాల్చేసిన టపాకాయలను, దారిలోనుంచి తీసేయండి. వాటిపై నీళ్ళు చల్లి ఒక పక్కగా పోగుచేయండి.

* ఎప్పుడూ ఒక బకెట్ నీళ్ళు సిద్ధంగా అందుబాటులో ఉంచుకోండి.

## ఏవేవి చేయకూడదు అవి తెలియజేసే రెండవ జాబితా:

* టపాకాయలకు నిప్పంటించడానికి దయచేసి అగ్గిపుల్లలను ఉపయోగించకండి. అగరువత్తి కడ్డీనిగాని, కాకరొత్తిని గాని ఉపయోగించండి.

* టపాకాయలకు నిప్పంటించి చుట్టుపక్కలకు విసరకండి. వాటిని నేలపైన వుంచి ఆపైన నిప్పంటించండి.

* టపాకాయలు కాల్చేప్పుడు నైలాన్, సింథటిక్ దుస్తులను ధరించకండి. నిప్పంటుకుంటే అవి క్షణంలో భగ్గున కాలిపోతాయి. ప్రత్తి బట్టలను మాత్రమే ధరించండి.

* ఇంటిలోపల టపాకాయలు కాల్చకండి. వెలుపలి వాకిట్లో కాల్చండి.

* తెరిచివున్న ప్యూజ్ బాక్స్‌లు, ట్రాన్స్‌ఫార్మర్లు, అలాంటి ఇతర పరికరాలున్న పరిసరాలలో బాణాసంచా పేల్చకూడదు. అగ్నిప్రమాదాలు జరగవచ్చు.

* ఆగివున్న వాహనాల సమీపంలో, కిరసనాయిలు, పెట్రోలు, డీజల్ మొదలైన సులభంగా నిప్పంటుకునే ఇంధనాలు భద్రపరిచిన చోటికి సమీపంలో టపాకాయలు కాల్చకూడదు.

* ముందుకు వంగి టపాకాయలకు నిప్పంటించకండి. నిటారుగా నిలబడి, మీ చేతులను మాత్రమే వంచి టపాకాయలను కాల్చండి. దీనివల్ల ముఖానికీ, చేతులకూ గాయం తగల కుండా జాగ్రత్త పడవచ్చు.

దీపావళిని సరదాగా జరుపుకోండి!