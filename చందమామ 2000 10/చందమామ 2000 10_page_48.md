చూసి ధర్మరాజు ముఖ్య యోధులందరినీ భీష్ముడి మీదికే పంపాడు.

భీష్ముడు సోమకులనూ, సృంజయులనూ, పాంచాలులనూ వధించాగాడు. ఆయనకు ఎదురుగా నిలబడి యుద్ధం చేసినవాడు భీముడు ఒకడే. అతను కూడా భీష్ముడంత భయంకరంగానూ ఉండటమేకాక, భీష్ముడి సారథిని చంపి, భీష్ముడి రథం తొలగిపోయే టట్టు చేసి, భీష్ముడికి అండగా యుద్ధం చేస్తున్నవారిలో ధృతరాష్ట్రుడి కొడుకైన సునా భుడు అనే వాణ్ణి ఒక్క తీవ్రమైన బాణంతో తల నరికాడు.

అది చూసి ధృతరాష్ట్రుడి కొడుకులు మరి ఏడుగురు - అదిత్యకేతువూ, బహ్వాశీ, కుండధారుడూ, మహోదరుడూ, పండిత కుడూ, అపరాజితుడూ, విశాలాక్షుడూ అనే వారు-భీముడిపైకి వచ్చారు. భీముడు ఆ ఏడుగురినీ బాణాలతో కొట్టి చంపాడు.

ఇది చూసి దుర్యోధనుడి మిగిలిన తమ్ము లకు దడపుట్టింది. దుర్యోధనుడు దు:ఖిస్తూ భీష్ముడి వద్దకు వెళ్ళి, “తాతా, నా తమ్ము లందరినీ భీముడు చంపేస్తున్నాడు. ధైర్యంగా నిలబడి పారాడేవాళ్ళందరినీ భీముడు చంపుతున్నాడు. నువ్వు మా పట్ల శ్రద్ధ వహిం చటం లేదు,” అన్నాడు.

భీష్ముడికి కోపం వచ్చింది. ఆయన ఏడు స్తున్న దుర్యోధనుడితో, “ఈ సంగతి ముందు నీకు తెలీదా? మేమంతా ముందే చెప్పలేదా? నీ తమ్ములు ఎవరు దొరికినా భీముడు చంపక విడవడు. నన్నూ, ద్రోణుణ్ణీ ఈ యుద్ధంలో ఇరికించకుండా ఉండవలసింది. నువ్వే నీ పరాక్రమంతో పాండవులను చంపు,” అన్నాడు.

మధ్యాన్నం వేళకు యుద్ధం చాలా తీవ్ర స్థాయికి వచ్చింది. మహాదారుణమైన యుద్ధం చేస్తున్న భీష్ముడి మీదికి ధృష్టద్యుమ్ముడూ, సాత్యకీ, శిఖండీ తమ సేనలతో సహా వచ్చారు. అలాగే విరాటుడూ, ద్రుపదుడూ సోమ కులను వెంటబెట్టుకుని వచ్చారు. ఇంకా కైకయులూ, ధృష్టకేతువూ, కుంతిభోజుడూ తమ సేనలతో భీష్ముడి పైకి వచ్చారు. అర్జునుడూ, ఉపాండవులూ, చేకితానుడూ ఇతరకౌరుయోధులతో యుద్ధంచేశారు. అభిమన్యుడూ, భీముడూ, ఘటోత్కచుడూ మరొకపక్కనుంచి కౌరవ సైన్యాన్ని ధ్వంసం చెయ్యసాగారు.

కౌరవయోధులు అదేవిధంగా పాండవ సేనను నాశనం చేశారు. ద్రోణుడు సోమక సృంజయులను వధ చేశాడు. భీముడి చేత