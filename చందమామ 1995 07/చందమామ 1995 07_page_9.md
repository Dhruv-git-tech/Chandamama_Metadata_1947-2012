అత్తగారిశాంతం

గౌరీపురంలోని రామజోగయ్య, బాగా ఆస్తి పాస్తులున్నవాడు. అతడికి ఇద్దరు కొడుకులు; కేశవుడు, మాధవుడు. ఇద్దరూ మంచి పని మంతులేకాక బుద్ధిమంతులు కూడా. అయినా, రామజోగయ్యకు చెప్పుకోదగినంత మన శ్శాంతి వుండేది కాదు. దానికి కారణం, అతడి భార్య శాంతమ్మ నోటివాటుతనం.

ఏమీ లేనిదానికి నాలుగు మాటలూ, కాస్తవున్నదానికి నలభై మాటలూ, గురితప్పని వాడి బాణాల్లా విసరగలగటం శాంతమ్మ ప్రత్యేకత. భార్య నోటిదురుసుతనం ఎరిగిన రామజోగయ్య, పెద్దకొడుకు కేశవుడికి తన బావమరిది ధర్మయ్య కూతురు కమలను తెచ్చిచేశాడు. రక్తసంబంధం గనక, తన భార్య కాస్త విసురుతనం చూపించినా, అత్తా కోడ శ్శిద్దరూ సఖ్యంగా కలిసి వుంటారని అతడు ఆశించాడు. అయితే, చీటికీ, మాటికీ ఏదో రకంగా సాధించే మేనత్తపోరు పడలేక కమల,

వేరు కాపురం పెడితేనే మళ్ళీ వస్తానని చెప్పి, పుట్టింటికి వెళ్ళిపోయింది.

ఆ తర్వాత వారం రోజులకు వియ్యంకులు ధర్మయ్యా, రామజోగయ్యా సంప్రతించుకుని, తమ పిల్లలు వేరు కాపురం వుండటంలోనే సుఖం వుందని నిశ్చయించారు. ఆవిధంగా, రామజోగయ్య పెద్దకొడుకు కేశవుడు ఉన్న ఊళ్ళోనే వేరు కాపురం పెట్టుకున్నాడు. అతడికి ప్పుడు ఏడాది వయసువాడైన ఒక కొడుకు.

రామజోగయ్య, ఉన్న ఒక్కగానొక్క మన వడితో హాయిగా కాలక్షేపం చెయ్యలేకపోతున్నా నని బాధపడుతూండేవాడు. ఈ పరిస్థితుల్లో అతడికి చిన్నకొడుకు మాధవుడికి పెళ్ళి చెయ్యటమంటే భయం పట్టుకున్నది.

ఇలా వుండగా — ఒకరోజున రామ జోగయ్య, పారుగూరు రామాపురంలో వుండే మిత్రుడు నారాయణయ్యను చూడటానికి