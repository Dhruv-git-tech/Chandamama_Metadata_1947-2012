సాయంత్రం అయింది. శేఖరుడికి జమీం
దారు దర్శనం మాత్రం కాలేదు.

చివరకు చీకటి పడుతూండగా దివాను
వచ్చి, “అయ్యా, మీ గురించి జమీందారు
గారికి చెప్పాను. ఈరోజు ఆయన తండ్రిగారి
తిథి కదా! ‘మా తండ్రిగారికి కవిత్వం అంటే
చాలా యిష్టం. ఆయన తిథినాడు కవినంటూ
ఆశ్రయం కోరి వచ్చినవాడు, ఒట్టి శుంత
అయినా మాకు గౌరవనీయుడే! ఈనాటినుంచి
అతడు మన ఆస్థానకవుల్లో ఒకడైనాడని
చెప్పు. అతడికి వెయ్యిన్నూటపదహార్లూ, పట్టు
బట్టలూ ఇచ్చి, సబహుమానంగా గుర్రపు
బండిలో పంపు. రేపటినుంచి రోజూ సాయం
త్రాలు వచ్చి, మమ్మల్ని తన కవిత్వంతో
ఆహ్లాదవరచాలని, మా మాటగా చెప్పు!’
అన్నారు. ఆ ఏర్పాట్లు చేసేసరికి కాస్త ఆలస్య
మైంది. ఇవిగో, వెయ్యిన్నూట పదహార్లు!
ఇవి జరీఅంచు పట్టుపంచెలు. బైట తమ
కోసం గుర్రబ్బండి సిద్ధంగా వున్నది,” అన్నాడు.

అదంతా విన్న శేఖరుడికి, క్షణకాలం
నవ్వాలో, దుఃఖపడాలో తెలియలేదు. చేసే
దేమీ లేక, అతడు ఆ బహుమానాన్ని తీసు
కుని, జమీందారుగారికి వందనశతాలంద
జేయవలసిందిగా దివానుకు చెప్పి, నీరసంగా
గుర్రబ్బండి ఎక్కి తిరుగుముఖం పట్టాడు.

ఆతర్వాత శేఖరుడు దాదాపు సంవత్సరం
పాటు, నరసింహవర్మ ఆస్థానకవిగా వున్నాడు.
వృద్ధజమీందారు వద్ద కేవలం డబ్బుకోసమే

ఆశ్రయించి బ్రతుకుతున్న బూటకపు కవుల
సమక్షంలో ఏమాత్రం మనశ్శాంతి లేకపోగా,
రాను రాను కవిత్వం అంటేనే ఆసక్తి నశించ
సాగింది.

ఇటువంటి పరిస్థితుల్లో, శేఖరుడు ఒక
నాడు, ఏదో కారణంగా బండివాడు రాకపోవ
డంవల్ల, తన గ్రామం నుంచి పద్మనాభపురా
నికి కాలినడకన బయలుదేరాడు. ఎండా
కాలం కావడంతో కొద్ది దూరం నడిచేసరికి
దాహం వేసి, మార్గమధ్యంలో గల ఒక కొలను
దగ్గర ఆగాడు.

ఆసరికే కొలను గట్టుపైనున్న ఒక చెట్టు
కింద, తలపాగా ధరించిన బాటసారి ఒకడు
విశ్రాంతిగా కూర్చుని వున్నాడు. కొంచెం