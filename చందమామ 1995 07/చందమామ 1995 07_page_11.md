వరాలయ్య ఆమె మాటల్ని తేలిగ్గా తీసి
పారేస్తూ, “అమ్మాయిగారు వేళాకోళం చేస్తు
న్నారు! ఈ వరాలయ్య ఇటువంటి నాసిరకాలు
అమ్మనే అమ్మడు,” అన్నాడు.

ఆ జవాబుకు విమల గంభీరంగా, “వరా
లయ్యగారూ, క్రిందటిసారివచ్చినప్పడు, ఇటు
వంటి తీపికబుర్లు చెప్పే, ఈ చీరెను నాకు
భారీవెలకు అంటగట్టారు. ఒక్కసారి ఉతికే
సరికి చీర ఇలా తయారయింది. మోసం
ఒకేసారే ఫలిస్తే, నిజాయితీ జీవితాంతం
ఫలిస్తూనే వుంటుందని గుర్తుంచుకోండి!
ఇక వెళ్ళిరండి!” అన్నది.

విమల మాటలకు వరాలయ్య వెలతెలా
బోతూ, ఏదో చెప్పబోయాడు. కానీ, విమల,

అతడికి మాట్లాడే అవకాశం ఇవ్వకుండా,
“వరాలయ్యగారూ, భగవంతుడు మనిషికి
మాట ఇచ్చింది, మంచితనాన్ని మాటల
ద్వారా వ్యక్తం చేయటానికి! అంతేగాని, వాచా
లతతోనో, నోటి దురుసుతనంతో పనులు
సాధించుకుని, తెలివిమంతులమని మురిసి
పోవడానికి కాదు! మీరింకేమీ చెప్పనవసరం
లేదు. వెళ్ళిరండి,” అన్నది.

విమల మాటలకు ముఖం ముడుచుకున్న
వరాలయ్య, ఇంకేమీ మాట్లాడలేక, మౌనంగా
పనివాడి చేత చీరలు మూట కట్టించి, లేచి
వెళ్ళిపోయాడు.

అప్పటివరకూ జరిగినదంతా చూస్తున్న
రామజోగయ్య, విమలతో, “అమ్మా, అంత
పెద్దవాడితో అంత నిక్కచ్చిగా మాట్లాడావు
గదా, నీకు భయంగాని, జంకుగాని కలగ
లేదా?” అని ప్రశ్నించాడు.

విమల నవ్వుతూ, “మనలో ఏ తప్పు
లేనప్పడు భయమూ, జంకూ ఎందుకు?
నిర్దోషి అనవసరంగా భయపడితే, దోషి
దాన్ని ఆసరాగా తీసుకుని మరింత హద్దుమీరి ప్రవ
రీస్తాడు!” అన్నది.

రామజోగయ్య ఆమె మాటలు వింటూ
సాలోచనగా తల ఊపాడు.

ఆ తర్వాత, సాయంత్రం తిరిగి వెళ్ళే
సమయం దాకా, మిత్రుడితో మాట్లాడుతున్నా,
ఏదో తీవ్రంగా ఆలోచిస్తూనే వున్నాడు రామ
జోగయ్య.