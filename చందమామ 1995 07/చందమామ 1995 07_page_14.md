కోడల్ని చేసుకుని, బాధలు పడుతూంటే చూస్తూ వూరుకోవలసి వస్తున్నది!” అంటూ, ఇక ఇంట్లో వుండబుద్ధి కానట్టు కండువా భుజాన వేసుకుని వీధిలోకి బయలుదేరాడు.

అతడు బైటికి వెళుతూండగా, శాంతమ్మ గుడి నుంచి తిరిగివచ్చి, ఇంట్లోకి వస్తూ ఎదురైంది. భార్య మొహం చూడటానికి కూడా ఇష్టం లేనివాడిలా తల పక్కకు తివ్వకుని వెళ్ళిపోయాడు, రామజోగయ్య.

ఆనాటి రాత్రి భోజనాల దగ్గర, కోడలి మీద ఏమీ విసుక్కోకుండా ముభావంగా వున్న శాంతమ్మ ఉన్నట్టుండిరామజోగయ్యతో, “రేపు మంచిది! తిథీ, నక్షత్రం బాగున్నవి. మీకుకాస్తతీరుబాటుదారుకుతుందా?” అన్నది.

రామజోగయ్య ఏమీ పట్టించుకోనట్టు, “దేనికీ?” అన్నాడు విసుగా.

శాంతమ్మ తల వంచుకుంటూ, “మనిద్ద రంవెళ్ళి పెద్దబ్బాయినీ, కోడల్ని, మనవణ్ణీ తీసుకురావటానికి,” అన్నది.

భార్య మాట వింటూనే రామజోగయ్య ఆశ్చర్యపోతూ, “ఏమిటేమిటీ?” అన్నాడు.

శాంతమ్మ కళ్ళనీళ్ళు పెట్టుకుంటూ, “ఇవ్వాళ గుడిలో హరికథ లేదు. వెంటనే తిరిగివచ్చి, లోపలికి రాబోతూ మీరూ, విమలా మాట్లాడుకుంటున్న మాటలన్నీ విన్నాను. ఇంతకాలంగా నా మాటతీరు వల్ల అయిన వాళ్ళ మనసులో అనహ్యాన్ని సంపాదించు కుంటున్నానని గ్రహించలేకపోయాను. విమల చెప్పినట్టు, అనుబంధాలూ, ఆప్యాయతలూ కావాలంటే, ముందు మనిషి ప్రవర్తన ఆత్మీ యంగా వుండాలి,” అన్నది.

ఊహించలేని విధంగా భార్యలో వచ్చిన మార్పుకు రామజోగయ్య ఎంతో ఆనందిస్తూ, “ఇన్నాళ్ళకు ప్రశాంత జీవనానికి మూలసూత్రం ఏమిటో గ్రహించగలిగావు! అత్తగారి శాంతం కుటుంబ సౌఖ్యానికి దేవుడిచ్చిన వరంలాం టిది,” అన్నాడు.

“అవును! ఇంత స్వల్ప విషయాన్ని, మన పెద్ద కోడలు కాపురానికి వచ్చిన రోజునే చెబితే సరిపోయేది కదా? ఇంతకాలం ఎందు కూరుకున్నారు?” అంటూ శాంతమ్మ పెద్దగా నవ్వింది.