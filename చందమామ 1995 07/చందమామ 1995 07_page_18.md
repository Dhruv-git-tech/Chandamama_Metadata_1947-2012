లేకుండానే నౌకలు గాలివాలున వేగంగా
పోసాగాయి.

నాలుగు రోజులు ఈ విధంగా ప్రయాణం
చేసి రూపధరుడి నౌకలు మలియా అగ్రాన్ని
చేరుకున్నాయి. ఈ అగ్రాన్ని చుట్టి ఉత్తరంగా
వెళితే రూపధరుడు తన స్వదేశమైన ఇథాకాను
చేరవచ్చు. గాలి ఉధృతం కొంచెం తగ్గినట్టు
కనబడింది. నౌకలు అగ్రాన్ని చుట్టి ముందుకు
సాగవలసిందిగా రూపధరుడు అజ్ఞ ఇచ్చాడు.
కాని అంతలోనే మళ్ళీ ఝంఝుమారుతం
సాగి, నౌకలను కితీరా వైపుకు వేగంగా తీసుకు
పోయింది. తొమ్మిది రాత్రులూ, తొమ్మిది
పగళ్ళూ రూపధరుడి నౌకలను వాయుదేవుడు
బంతి ఆడాడు. పదవ రోజున పారు ఒక
తీరాన్ని తాకారు. కాని రూపధరుడు ఈ తీరాన
ఎక్కువకాలం తన నౌకలతో నిలిచే అవకాశం
లేకపోయింది.

ఎందుచేతనంటే, ఈతీరాన ఉండే ప్రజలు
ఒక రకం పళ్లు తింటారు. అవి తేనెరుచిగా
ఉంటాయి. వాటిలో గింజలుగాని, టెంకలు
గాని ఉండవు. అవి తింటే మనుషులకు
పాత విషయాలేవీ జ్ఞాపకం వుండవు; నల్ల
మందు తిన్నవాళ్లలాగా తన్మయత్వంలో నిమ
గ్నులవుతారు.

కాని ఈ సంగతి రూపధరుడికి తెలియదు.
అతనూ, అతని అనుచరులూ తీరాన వంట
చేసుకు తిన్నారు. తరవాత రూపధరుడు
తనవాళ్ళను మగ్గురిని పిలిచి, “ఈ తీరాన

ఎలాటి మనుషులుంటారో చూసి రండి!”
అని పంపాడు.

ఈ ముగ్గురు గ్రీకులకూ అక్కడి ప్రజలు
అపకారమేమీ చేయకపోగా తాము తినే ఫలా
లను వారికి కూడా ఇచ్చారు. అవి తినగానే
రూపధరుడి మనుషులు తాము వచ్చిన పని
పూర్తిగా మరచిపోయి పరమానందంలో
మునిగిపోయారు.

ఎంతసేపటికీ తన మనుషులు తిరిగిరాక
పోయేసరికి వారిని వెతుక్కుంటూ రూపధ
రుడు, మరికొందరిని వెంటబెట్టుకుని వచ్చి
జరిగిన సంగతి తెలుసుకున్నాడు. అక్కడి
ప్రజలు అతనికి కూడా పళ్ళు తినమని
ఇచ్చారుకాని, రూపధరుడు వాటిని శంకించి