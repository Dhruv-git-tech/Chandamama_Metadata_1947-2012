చాటుమాటలు

సీతాపతి ఒక్కగానొక్క కూతురు అరుణ చక్కనిచుక్క. సుగుణవంతురాలు. పారుగూరి వీరభద్రుడు, అరుణను తన కొడుకు జయంతుడికి చేసుకుంటానని కబురు చేశాడు. ఆయ నెలాంటివాడో, స్థితిగతులేమిటో తెలుసు కుందామని సీతాపతి ఆ ఊరు వెళ్ళాడు.

వీరభద్రుడు ఆస్తిపాస్తులు ఉన్నవాడు. బాగా చదువుకున్నాడు. మర్యాదస్థుడు. ఆయన సీతాపతికి సకల మర్యాదలూ చేసి, “మీ కుమార్తె అరుణ గురించి తెలిసిన వాళ్ళందరూ ఎంతో గొప్పగా చెప్పారు. అలాంటి పిల్లే నా ఇంటి కోడలు కావాలని నా కోరిక. నాకు కట్టుకానుకలేమీ వద్దు. పెళ్ళి కూడా ఘనంగా చేయనవసరం లేదు. శాస్త్రోక్తంగా పెళ్ళి జరి పించి, మీ అమ్మాయిని మా ఇంటికిపం పండి చాలు,” అని చెప్పాడు.

జయంతుడు చూడ ముచ్చటగా ఉన్నాడు. పెద్దలంటే వాడికి వినయముంది. ఈ సం

బంధం అన్నివిధాలా బాగుంటుందని సీతాపతి ఎంతో సంతోషించి తిరిగి వెళ్ళి, తనవారంద రికీ ఈ విషయం చెప్పాడు. ఇంటిల్లిపాదీ సంతోషించారు.

అలాంటి సమయంలో కాంతయ్య అనే వాడు, సీతాపతి దగ్గరకు పిడుగులాంటి వార్త మోసుకుని వచ్చాడు. వీరభద్రుడు ఎవరితోనో మాట్లాడుతూ, “సీతాపతిది దరిద్రపు కుటుంబం. అరుణ ఆ ఇంట తప్పబుట్టింది. ఆ పిల్లను ఆ ఇంటి నుంచి తప్పించాలనే, నేనీ సంబంధాన్ని కట్టం లేకుండా ఒప్పుకున్నాను. ఎవరైనా బిచ్చగాళ్ళ సామ్ము తీసుకుంటారా? అందుకే ఇస్తామన్నా వాళ్ళనుంచి పైసా కూడా కట్టంగా తీసుకోను,” అన్నాడట.

పైగా ఇంతటితో ఊరుకోక, సీతాపతి కుటుంబం గురించి ఇంకేదేదో హేళనగా మాట్లాడాడట.