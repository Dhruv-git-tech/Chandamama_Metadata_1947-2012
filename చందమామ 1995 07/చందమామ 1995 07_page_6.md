చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

విద్యాసంస్థలలో రాజకీయాలు!

నూతన విద్యాసంవత్సరం ఆరంభమయింది. బడులలో కొత్త హడా వుడి. విద్యార్థులు నూతనోత్సాహంతో పాఠాలు చదవడం ప్రారంభిస్తారు.

చదువులతో పాటు విద్యార్థులలో సత్పువర్తనను, నాయకత్వ లక్షణాలను పెంపాందించాలన్న మంచి ఆశయంతో ప్రతి తరగతికీ, ప్రతి పాఠశాలకూ లీడర్లను నియమించే పద్ధతి నేటి విద్యావిధానంలో భాగంగా రూపొందించబడింది. విద్యార్థుల సామర్థ్యాన్ని, ప్రవర్తనను అనుసరించి మామూలుగా ఉపాధ్యాయులే విద్యార్థినాయకులను నియమి స్తూఉంటారు. కొన్నిచోట్ల నాయకులకు ఎన్నికలు కూడా జరుపుతారు. ఈ తతంగం కళాశాలలలో మరీ ఆర్పాటంగా జరుగుతుంది. ఈ ఎన్నికలలో పోటీ చేసేవారికి రాజకీయపక్షాల మద్దతు కూడా ఉంటుంది! దాంతో ఈ పద్ధతి ఆశించిన ఫలితాలను ఇవ్వకపోగా, విద్యార్థుల జీవితాలలో అపస్వరాలను వినిపిస్తుంది!

దేశంలో స్వాతంత్యోద్యమం సాగినప్పుడు, విద్యార్థులు పోరాటంలో దిగిన మాట నిజమే. ఆనాటి పరిస్థితి వేరు. ఈనాడు వివిధ రాజకీయ పక్షాలు పుట్టుకువచ్చి, తమ స్వార్థప్రయోజనాలకోసం; తమ పబ్బంగడుపుకోవడానికి విద్యార్థులను రెచ్చగొడుతున్నాయి. ఇది ఎమాత్రం అభిలషణీయంకాదు. చదువుకని వెళ్ళిన తమ పిల్లలు ప్రత్యక్షరాజీకీయాలలో పాల్గొనడం ఏ తల్లిదండ్రులూ ఇష్టపడరు. కాలం చాలా విలువయినది. చదువుకునే ప్రాయంలో అది మరీ ప్రాణం వంటిది. అటువంటి అపురూపమైన కాలాన్ని అల్పవిషయాలకు వృధా చేయకూడదు. అందుకు రాజకీయపక్షాల నీలినీడలు విద్యాసంస్థల మీద పడకుండా చూసుకోవడం ఎంతయినా అవసరం!

సంపుటి : 97

జూలై '95

సంచిక : 1

విడిప్రతి : 5.00

సంవత్సర చందా : 60.00