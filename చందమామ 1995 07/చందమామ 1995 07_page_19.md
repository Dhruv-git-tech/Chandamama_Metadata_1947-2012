తినలేదు. వాటిని తినిన తన మనుషులను అతను బలాత్కారంగా నౌకల వద్దకు తీసుకు రావలసి వచ్చింది. అప్పటికీ వారు, “మేము నీతో రాము. ఇక్కడే ఉంటాము! మమ్మల్ని వదిలెయ్యి! ఇక్కడే మాకు బాగున్నది!” అన్నారు.

రూపధరుడు వారిని తాళ్ళతో కట్టి నౌకలలో పడవేయించి, తాను ఇక ఆ తీరాన ఒక్క క్షణం ఉన్నా ప్రమాదమేనని గ్రహించి నౌకలను ముందుకు నడిపించాడు. ఈ నౌకలు కొన్ని రోజులు సముద్రం మీద ప్రయాణించి, తలవని తలంపుగా ఒక రాత్రి ఏదో తీరాన్ని చేరాయి. తాము ఎటువంటి ప్రదేశం చేరినది గ్రీకులు ఎరగరు. ఎందుచేతనంటే ఆకాశాన

చంద్రుడున్నప్పటికీ మేఘాలు దట్టంగా ఉన్నాయి. అదీగాక సముద్రం మీద పొగ మంచు దట్టంగా వుండటంమూలాన అంత దూరంలో ఏమున్నదీ తెలియరాలేదు. మిగి లిన విషయాలు తెల్లవారి చూసుకోవచ్చునని, గ్రీకులు తెరచాపలు దించి, తమ నౌకలలో నుంచి తీరానికి వచ్చి, ఇసుకలో పడుకుని మైమరచి నిద్రపోయారు.

వారు తెల్లవారుతూనే లేచి, దీవిలాగా కనబడే ఆ ప్రదేశమంతా తిరిగి, అక్కడి ప్రకృతి సౌందర్యం చూసి అనేకరకాలుగా ముచ్చటపడసాగారు.

ఆ దీవిలో అన్ని రకాల ఫలవృక్షాలూ సమృద్ధిగా ఉన్నాయి, అంతులేనిద్రాక్ష తీగలు న్నాయి. నేలచాలాసారవంతమైనది, కాని ఎక్కడావ్యవసాయంలేదు. అయితే జలసమృద్ధికి ఏమాత్రమూ లోటులేదు. అందుచేత వ్యవసాయం అవసరం లేకుండానే ఆ భూమిమీద అన్ని రకాల ధాన్యాలు పండించవచ్చు.

గ్రీకులు తమ నౌకలను వదిలి ఎంతో దూరం వెళ్ళకమునుపే వారికి అడవిమేకలు కనబడ్డాయి. వారు వెంటనే తమ నౌకలవద్దకు పరిగెత్తి విల్లులూ, అంబులూ, ఈతెటోతెచ్చు కున్నారు. వాటితో కొన్ని మేకలను చంపి వండుకుని రోజల్లా తింటూనే వున్నారు. ఎందుకంటే రూపధరుడి వెంటవున్న పన్నెండు నౌకలలో ఒక్కొక్క నౌక వంతూ తొమ్మిదేసి మేకలు చొప్పున వచ్చాయి.