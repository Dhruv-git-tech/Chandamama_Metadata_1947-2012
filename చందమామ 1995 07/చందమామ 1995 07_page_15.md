హుష్...హుష్!

పెనుతుఫానులో చిక్కుకుని, తామున్న ఓడ మునిగిపోతూండగా, ముగ్గురు వ్యక్తులు ఒక కొయ్యబల్ల సాయంతో, కొంతసేపటికి ఎవరూ నివసించని ఒక దీవిని చేరుకున్నారు. ఆ దీవిలో ఎన్నో ఫలవృక్షాలు, ఒక చిన్న నది, ఆ నదిలో లెక్కలేనన్ని చేపలున్నాయి. వాటిని తింటూ, కాలకేపానికి జూదం అడుతూ ఆ ముగ్గురూ దీవిలో నివసించసాగారు.

ఈ ముగ్గురిలో ఒకడు గ్రామపెద్ద, రెండోవాడు రైతు, మూడోవాడు వట్టి తిరుగుబోతు.

ఒకనాడు ముగ్గురూ సముద్రపుటాడ్డున నడుస్తూండగా, గ్రామపెద్దకు ఇనుకలో ఒకసీసా కనిపించింది. రైతు దానిని చేతిలోకి తీసుకున్నాడు. తిరుగుబోతు దానికున్న మూతను ఊడలాగాడు. ఆ వెంటనే ఎంతో కాలంగా సీసాలో వున్న భూతం, “ఆహా” అని ఫెళ ఫెళ నవ్వుతూ బయటికి దూకింది.

ఇదిచూని మగ్గురూ పారిపోబోయారు. కాని, భూతం వాళ్ళను ఆగమని, “నన్ను సీసాలోంచి విడిపించినందుకుగాను, మీ కోరికలు తీరుస్తాను. ముగ్గురూ ఒక్కొక్క కోరిక మనసులోనే అనుకోండి,” అన్నది.

“గ్రామస్థుల తగాదాలు తీర్చి తీర్పునివ్వడానికి, నేను తక్షణం మా గ్రామం చేరాలి!” అనుకున్నాడు గ్రామపెద్ద మనసులో.

వెంటనే భూతం, “హుష్!” అన్నది. గ్రామపెద్ద మాయమయ్యాడు.

“పంట కోతకు వచ్చి వుంటుంది. నేను నా పాలం దగ్గర వుండాలి,” అన్నాడు రైతు.

“హుష్!” అన్నది భూతం ఈసారి రైతు మాయమయ్యాడు.

“నాతో రోజూ జూదం ఆడేందుకు, వాళ్ళిద్దరూ ఇక్కడే వుండిపోతే ఎంత బావుణు!” అనుకున్నాడు తిరుగుబోతు.

“హుష్!హుష్!” అన్నది భూతం.

ముగ్గురూ ఎప్పటిలా సముద్రం ఒడ్డున వున్నారు. భూతం మాత్రం మాయమైంది.

— రామవరపు గణేశ్వరరావు