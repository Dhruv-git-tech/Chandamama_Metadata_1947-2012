కొండానా కోటను మళ్ళీ పట్టుకోవడానికి 1670వ సం॥ ఫిబ్రవరిలో తానాజీ మాలుసారే నాయకత్వంలో అతని తమ్ముడు సూర్యాజీతోపాటు 600 మంది మవాలీ సైనికులను పంపాడు. నిటారుగా ఉన్న కోట పడమటి గోడను ఎక్కడానికి తానాజీ 'యశ్వంతి' అనే ఒక ఉడుమును ఉపయోగించాడని చెబుతారు. ఒక కొసలో కొక్కెంగల మోకును 'యశ్వంతి' నడుముకు కట్టి దానిని కోట గోడ మీదికి పంపించి, అది కోట మీదికి చేరగానే, బరువు తక్కువగా ఉన్న ఒక సైనికుడు ఆ మోకును పట్టుకుని పైకి ఎగబ్రాకి మోకు కొసను అక్కడ గట్టిగా బిగించిన తరవాత, తానాజీతో పాటు దాదాపు 300 మంది సైనికులు కోటమీదికి చేరారు. కోటను పట్టుకు న్నారు కాని శత్రువులతో కలిసి వెయ్యిమందికి పైగా మరణించారు. తానాజీ కూడా ప్రాణాలు కోల్పోయాడు నిజయ వార్తను విన్న శివాజీ, "ఘడ్ ఆలా, పాన్‌సింగ్ గేలా", (కోట దక్కింది కాని నా సింహం పోయింది) అన్నాడు. కొండానా కోటకు ఆ కారణంగా సింఘాఘడ్ అనే పేరు వచ్చింది.

తానాజీ మాలుసారే

సామ్రాజ్యం విస్తరించడంతో, శివాజీకి పెద్ద రాజధాని కావలసి వచ్చి, రైరీకోటను ఎన్నుకు న్నాడు. చదునైన కొండమీద 12వ శతాబ్దంలో నిర్మించబడిన ఆ పురాతన కోట పాడవు 2.4 కి.మీ. వెడల్పు 1.6 కి.మీ. ఈ కోటకు రాయఘడ్ అని నూతన నామకరణం చేశారు. ఇక్కడే ఛత్రపతి శివాజీకి 1674వ సం॥ జూన్ 6వ తేదీ ఘనంగా పట్టాచీషేకోత్సవం జరిగింది.

శివాజీ పట్టాచీషేకం