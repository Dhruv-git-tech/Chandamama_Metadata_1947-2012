ఇక్కడ జరిగిపోయిన దుస్పంఘటనతో, మనిషి స్వభావంలో ఇంతింతనరాని పరివర్తన వచ్చింది. తనుచేసిన తప్పుకు ప్రాయశ్చిత్తంగా, జీవితంలో ఇక ఏనాడూ పెళ్ళిమాట తల పెట్టనని ప్రతిజ్ఞ చేశాడు!” అని చెప్పాడు.

మంత్రి మాటలు వింటూనే ఇందుమతి చలించిపోయి, ఉచితివస్తున్న కన్నీటిని తుడు చుకుంటూ, మంత్రి పక్కనే నిలబడి వున్న సంరక్షకుడితో, “బాబాయ్! శ్రావణ మాసం రాగానే, మహారాజుగారిని ఇక్కడికి వచ్చి నన్ను వివాహమాడి తీసుకువెళ్ళమని చెప్పు!” అని కుటీరంలోకి వెళ్ళిపోయింది.

ఆతర్వాతనెలతిరక్కుండానేధర్మపాలుడితో ఇందుమతి వివాహం అత్యంత వైభవంగా జరిగింది.

ఇది జరిగిన మరుసటి రోజున, భర్తతో సాయంకాలపు వేళ చల్లగాలికి రాజప్రాసాదపు మేడ పైభాగంలో తిరుగుతున్నప్పుడు ఇందు మతి ఉన్నట్టుండి, “మహారాజా! చూశారా, మీ చేత ప్రతిజ్ఞాభంగం చేయించాను,” అన్నది చిన్నగా నవ్వుతూ.

ఆ మాటలు అర్థంకాని వాడిలా ధర్మపాలుడు ఒక క్షణం ఇందుమతి కేసి చూసి, చప్పున నవ్వుతూ, “అవునవును, ప్రతిజ్ఞాభంగం చేసిన మాట నిజం! మరి, నీ సంగ తేమిటి? ముందు అంతగా తిరస్కరించిన దానివి – ఆ తర్వాత నీకై నువ్వు, నాకు పెళ్ళి రాయబారం ఎందుకు పంపావు?” అని ప్రశ్నించాడు.

“క్షమించండి, మహారాజా! నేను ముందు తిరస్కరించింది మీలో వున్న తొందరపాటు తనాన్ని మితిమించిన అహంకారాన్ని! అయితే, మీరు పంపిన కానుకలతో నా కుటీరానికి వచ్చిన మహామంత్రి చెప్పిన మాటలూ, మీ ప్రతిజ్ఞ సంగతీ విన్న తర్వాత – మీరు నన్ను హృదయపూర్వకంగా ప్రేమించారనీ, మీ స్వభావంలో పూర్తి మార్పు వచ్చిందనీ గ్రహించాను. అందువల్లనే నాకై నేను వివాహ ప్రసక్తి తేవడం జరిగింది,” అన్నది ఇందుమతి చిన్నగా నవ్వుతూ.

ఈ జవాబుకు ధర్మపాలుడు ఎంతగానో ఆనందించాడు.