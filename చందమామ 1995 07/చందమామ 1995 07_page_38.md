“నా పేరు ధర్మపాలుడు, ఈ దేశపు రాజును!” అన్నాడు ధర్మపాలుడు, కంఠ స్వరంలో కాస్తంత దర్పాన్ని ధ్వనింపజేస్తూ.

ఆ జవాబు కామె ఏమాత్రం ఆశ్చర్యపోక, “అవును. మిమ్మల్ని చూడగానే అలా అని ఊహించాను. మీ పేరు వినడం తప్ప, మిమ్మల్ని ఇదే ప్రత్యక్షంగా చూడడం,” అన్నది.

ధర్మపాలుడు ఏదో అనబోయేంతలో, ఇందుమతి కుటీరం కేసి ఒక అడుగు వేసి, “క్షమించాలి! ఇక్కడి గూడెం నాయకుడు వ్యాధిగ్రస్తుడయ్యాడు. వైద్యం చేస్తున్నాను. సమయమయింది, ఆయన చేత కొన్ని గుళికలు మింగించి రావాలి, వెళతాను,” అన్నది.

ఆ వెంటనే ధర్మపాలుడు ఒకడుగు ముందుకువేసి, “ఇందుమతీ! అతిలోక సౌంద ర్యవతివైన నువ్వు, ఇక్కడ అడవిలో అడవి మృగాల మధ్య కోయలతో, చెంచులతో జీవించడం సిగ్గుచేటు. రా, నా వెంటరా! నిన్ను రాజధానికి తీసుకుపోయి నా రాణీని చేసుకుంటాను,” అన్నాడు.

దీనికి ఇందుమతి ఒకసారి ధర్మపాలుడి కేసి నిరసనగాచూసి, కుటీరంలోకి వెళ్ళబో యింది. అయితే, ఇంతలో ధర్మపాలుడు వేగంగా ముందుకు పోయి, ఆమెను అడ్డగిస్తూ, “రాజంతవాణ్ణి రమ్మంటుంటే తిరస్కరించ డానికి — నీకెంత ధైర్యం!” అంటూ ఆమె చెయ్యి పట్టుకుని బలవంతంగా గుర్రం కేసి నడిపించసాగాడు.