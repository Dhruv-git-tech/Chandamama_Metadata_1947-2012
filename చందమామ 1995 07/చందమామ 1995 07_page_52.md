మనదేశపు చెట్లు :

వరగోగు

చిత్తడి నేలలలోనూ, నదీ తీరాలలోనూ పాదల మధ్య కనిపించే వరగోగు చెట్టు చాలా అందంగా పూస్తుంది. ఆ పువ్వును “రాణి పువ్వు” అని అంటారు. స్వీడిష్ వృక్షశాస్త్రజ్ఞుడు మాగ్నస్ వి. లాజెర్ స్ట్రామ్ దీనిని ప్లాస్-రెజీనే (రాణి పుష్పం) అని వర్ణించాడు. ఆయన పేరు మీదుగానే ఈ చెట్టును వృక్షశాస్త్రంలో లాజెర్ ఫ్రోమియా ప్లాస్ రెజీనే అని అంటారు. ఈ పువ్వులు చాలా ఆకర్షణీయంగా ఉంటాయి. మొగ్గగా ఉన్నప్పుడూ, పూచినప్పుడూ లేత గులాబీ రంగులో కనిపించే పువ్వులు, రాలిపోయేప్పుడు తెల్లగా ఉంటాయి. ఇవి పెద్ద గుత్తులు గుత్తులుగా పూస్తాయి. పూరేకులు మడతలు పడిఉంటాయి. ఇవి యేడాదికి రెండుసార్లుఅంటే ఏడ్రిల్ - మే నెలలలోనూ, జూలై - ఆగస్టు నెలలలోనూ పూస్తాయి. ఆచెట్ల ఆకులు పైభాగంలో ముదురు వచ్చరంగులోనూ, అడుగుభాగంలో లేతపచ్చ రంగులోనూ ఉంటాయి. ఆకు అడుగున ఈనెలు ఒత్తుగా ఉంటాయి. ఏడ్రిల్ - మే నెలలలో చిగురిస్తాయి. కాయలు వచ్చగానూ, పండిన తర్వాత నల్లగానూఉంటాయి. ఈపళ్ళు తొందరగా రాలిపోకుండా చాలాకాలం చెట్లకు అంటి పెట్టుకుని ఉంటాయి.

టేకు కలపకు తరవాత వరగోగు కలపే దృఢమైనదని చెబుతారు. దీనిని వడవల నిర్మాణానికీ, బళ్ళ నిర్మాణానికీ ఉపయోగిస్తారు. నీళ్ళకు తట్టుకుని దృఢంగా దీర్ఘకాలం నిలబడే శక్తి ఉన్నది కాబట్టి ఓడ రేవులలో స్తంభాలకు వీటిని ఎక్కువగా ఉపయోగిస్తారు. దేశ విదేశాల లోని ఓడ రేవులలో ఈకలపను ఎక్కువగా ఉపయోగించడం వల్ల, ఈకలప లభించే మనదేశానికి మంచి పేరున్నది.

ఈ చెట్టును హిందీలో జారుల్ అనీ, బెంగా లీలో అజార్ అనీ, మరాఠీలో టామాన్ అనీ, ఒరి యాలో పటోలీ అనీ, తమిళంలో కడలి అనీ, మలయాళంలో ఆటంపూ అనీ, కన్నడంలో చల్లా అనీ అంటారు.