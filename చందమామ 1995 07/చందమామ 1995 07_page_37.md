కొలను అవతలి ఒడ్డున ఒక కుటీరం ఉన్నది. దాని ముందు కొన్ని పండ్ల చెట్లూ, రకరకాల పూల మొక్కలూ తీర్చిదిద్దినట్లున్నవి. అడవి మధ్య ఈ కుటీరం ఏమిటా అను కుంటూ, ధర్మపాలుడు దానికేసి నడిచాడు. అతడు కుటీరాన్ని సమీపించుతున్నంతలో, ఒక చెట్టు కొమ్మకు వేలాడుతున్న పంజరం లోని చిలుకకు అరముగ్గిన జామపండును అందిస్తూ, ఒక అద్భుత సౌందర్యరాశి అతడి కంట బడింది.

“ఆతిథులకుసుస్వాగతం!” అన్నది రాజును చూసి పంజరంలోని మాటలు నేర్చిన చిలుక.

చిలుక మాటలకు ఆ సౌందర్యరాశి ఉలిక్కి పడి వెనుదిరిగి ధర్మపాలుణ్ణి చూసి, నోట

మాట రాని దానిలా అలాగే నిలబడి పోయింది.

అంతటి అందగత్తెను చేరువగా చూసిన ధర్మపాలుడు కూడా అచేతనంగా నిలబడి పోయాడు.

ముందుగా ఆమె తేరుకుని, “మిట్టమధ్య హ్నపుటెండలో వచ్చారు. చల్లని మంచినీళ్ళు తీసుకువస్తాను,” అంటూ కుటీరంలోకి వెళ్ళ బోయింది.

ధర్మపాలుడు, ఆమెను వారిస్తూ, “కొద్ది క్షణాల ముందు కొలనులో దాహం తీర్చుకు న్నాను. సరే, ఇంతకూ నువ్వెవరివి? ఈ అడవి మధ్య ఒంటరిగా వుండడం లేదు గదా! నేనెందరో రాకుమార్తెలను చూశాను. కానీఅందంలో వాళ్ళందరూ నీకాలి గోరుకు సరిరారు,” అన్నాడు.

ఈ పొగడ్డకు ఆమె తలవంచుకుని చిన్న గానవ్వి, “నేనిక్కడ ఒంటరిగా నివసించడం లేదు. నా బాల్యంలోనే అమ్మ పోయింది. ఐదారు సంవత్సరాల క్రితం, విష సర్పం కాటుకు గురై మా నాన్న మరణించే ముందు నన్ను తన స్నేహితుడికి అప్పగించాడు. నా సంరక్షకుడు వేటగాడు. ఈ కుటీరంలో మేం ఇద్దరం వుంటున్నాం. నాకు వైద్యం తెలుసు. ఈ ప్రాంతాల నివసించే కోయ లకు, చెంచులకు అవసరమైన మూలికా వైద్యాలు చేస్తూంటాను. నాపేరు ఇందు మతి,” అన్నదామె.