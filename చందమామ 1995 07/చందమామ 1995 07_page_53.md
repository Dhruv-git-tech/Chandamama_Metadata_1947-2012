మనదేశపు ఋషులు - 5

# మార్కండేయుడు

హిమాలయ ప్రాంతంలో నివసించిన మృకం డుడనే మునికి చాలాకాలం సంతానం కలగలేదు. ఆయన పుత్రుణ్ణి కోరి శివుణ్ణి ప్రార్థించాడు. ఆయన ధ్యానంలో ఉండగా పరమశివుడు ప్రత్యక్షమై, “పదహారేళ్ళు మాత్రమే జీవించే వివేకవంతుడయిన కుమా రుడు కావాలా? లేక చిరాయువు కలిగిన తెలివిలేని పుత్రుడు కావాలా?” అని అడి గాడు.

విద్యావివేకాల పట్ల గౌరవం కలవాడు కావడం చేత మృకండుడు, వివేకవంతు డయిన కుమారుడే కావాలని కోరాడు.

ఆయన కోరిన ప్రకారం కొడుకు పుట్టాడు. మార్కండేయుడని పేరు పెట్టారు. మార్కం

డేయుడికి పదేళ్లు నిండే నాటికి దూర ప్రాంతాల నుంచి, పండితులూ, జిజ్ఞాసువులూ సందేహాలు తీర్చుకోవడానికి ఆయన దగ్గరికి వచ్చేవారు. పన్నెండేళ్ళు నాటికే ఆయన మంచి గురువుగానూ, నిష్ణాగరిష్ఠుడైన ముని గానూ పేరు తెచ్చుకున్నాడు.

అయితే ఆయన పెరిగి పెద్దవుతున్న కొద్దీ, తల్లిదండ్రులు విచారగ్రస్తులు కాసాగారు. అయినా వాళ్ళు తమ విచార కారణాన్ని తనయుడికి తెలియజేయలేదు. మార్కం డేయుడు పదహారవ యేట అడుగు పెడుతున్నప్పడు వాళ్ళు కళ్ళనీళ్ళు ఆపుకోలేక పోయారు. ఇది మార్కండేయుడికి అమితా శ్చర్యం కలిగించింది. కారణం అడిగాడు. అప్పుడు వారికి ఆయన ఆయువు త్వరలో మూడనున్నదన్న విషయం చెప్పక తప్పలేదు. అయితే, తల్లిదండ్రులు తమ ఆయువును త్యాగం చేసినట్టయితే మార్కండేయుడు చిరా యువు కాగలడు!

మార్కండేయుడు చల్లని మాటలతో తల్లిదండ్రులను ఓదార్చాడు. ఆ తరవాత నిర్జన ప్రాంతానికి వెళ్ళి, శివధ్యానంలో కూర్చు న్నాడు. ఆయన ఆయువు తీరి మరణకాలం ఆసన్నం కాగానే యమభటులు వచ్చారు. కాని ఆయనచుట్టూ మిరమిట్లుగొలిపే తేజస్సు