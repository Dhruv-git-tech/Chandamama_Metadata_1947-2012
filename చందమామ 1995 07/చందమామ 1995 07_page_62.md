బియ్యం బాన ఎక్కడ ఉన్నదీ తడివి చూసి,
దాని పక్కనే ఒక గుడ్డ పరిచారు. బియ్యం
అందులో పోసుకుని తీసుకుపోదామని వాళ్ళ
ఉద్దేశం.

ఇంతలో రామయ్య మళ్ళీ హడావుడిగా
వెనక్కు వచ్చి, తలుపు తట్టుతూ భార్యను
పిలిచాడు.

భార్య వెళ్ళి తలుపు తీసి, “ఈసారి ఏం
మరిచారు?” అన్నది.

“సంచీ! సంచీ మరిచాను. కాస్త వెళ్ళి
తీసుకురా!” అన్నాడు రామయ్య.

రామయ్య భార్య బియ్యపు బాన పక్కగానే
వెళ్ళి ఒంకె నున్న సంచీ తీసుకుని వచ్చి భర్త
కిచ్చి, తలుపు మూసింది.

సంచీ కోసం ఆమె వెళ్ళేటప్పుడు దొంగలు
దూరంగా తప్పుకుని నక్కవలసి వచ్చింది.
ఆమె కాలికి గుడ్డ తగలటమూ, దాన్ని ఆమె
వంగి తీసుకుని వెళ్ళి కప్పుకుని పడుకోవ
టమూ వాళ్ళు ఎరగరు.

ఆమెకు కాస్త కునుకు పట్టటానికి వ్యవధి
ఇచ్చి, దొంగలు బానలో నుంచి బియ్యం

ఎత్తి, లోగడ గుడ్డ పరిచి ఉండవలసిన
చోట పోశారు. బాన దాదాపు ఖాళీ అయింది.
బియ్యం మూట కట్టటానికి గుడ్డ చెంగుల
కోసం నేల మీద ఎంతసేపు తడివినా అవి
దొరకలేదు. తాము నేల మీద బియ్యం
పోసిన సంగతి వాళ్ళకు తెలిసివచ్చింది.

ఇప్పుడేం చేయాలా అని వాళ్ళు అనుకుం
టూండగా, హడావుడి రామయ్య మూడోసారి
తిరిగివచ్చి, తలుపు తట్టాడు.

భార్య వెళ్ళి తలుపు తీసి, “అప్పుడే
తెల్లారి పోయిందే! ఇక నేను పనులు
ప్రారంభించవచ్చు,” అన్నది.

ఈ మాటలు విని దొంగలు హడలిపోయి
కన్నంలో నుంచి జారుకున్నారు. ఆ తొందరలో
వాళ్ళు తమ వెంట ఉన్న డబ్బు సంచీ
రామయ్య ఇంటనే వదిలేసిపోయారు.

రామయ్య ఈసారి తాను తీసుకుపోవలసిన
వస్తువులన్నీ, ఒక్కటీ వదలకుండా శ్రద్ధగా
తీసుకుని, సకాలానికే పొరుగూరు చేరాడు.
ఆయన హడావుడి ఆయనకు తెలియకుం
డానే ఈసారికి ఎంతో లాభించింది.