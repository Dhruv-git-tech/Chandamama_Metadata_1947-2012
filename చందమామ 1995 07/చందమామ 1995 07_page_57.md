కాంతయ్య చెప్పింది వింటూనే, సీతాపతి మండిపడి, ఆ సంబంధం వదులుకుంటా నన్నాడు. అప్పుడు సీతాపతి తండ్రి రఘుపతి కలుగజేసుకుని, “వీరభద్రుడు నీతో ఎంతో మర్యాదగా వ్యవహరించాడు. అడిగి మరీ పిల్లను చేసుకుంటానన్నాడు. అలాంటివాడిలా మాట్లాడాడంటే అందుకేదో కారణముంటుంది. వాళ్ళూ వీళ్ళూ చెప్పింది నమ్మడం కంటే, నువ్వు స్వయంగా వెళ్ళి వీరభద్రుణ్ణి కలుసుకుని మాట్లాడటం మంచిది,” అని సలహా ఇచ్చాడు.

మొదట ఆ సలహా సీతాపతికి నచ్చలేదు. కానీ కాసేపు శాంతించాక తండ్రి చెప్పింది సబబుగా వుందనిపించింది. తను విన్నది

కనక నిజమేఅయితే మాత్రం వీరభద్రుణ్ణి నానా మాటలూ అనాలనుకుని పారుగూరుకు బయల్దేరాడు సీతాపతి.

దారిలో సీతాపతికి రైతు ఒకడు కనిపించాడు. ఆ రైతు తన పాలంలో కొంత వీరభద్రుడికి చవగ్గా అమ్మాడు. ఆ పాలంఎందుకూ పనికిరానిదనీ, రైతుకు తను దానమిచ్చి నట్లే అయిందనీ వీరభద్రుడు అంటున్నాడని తెలిసి సంజాయిషీ అడగడానికి బయల్దేరాడు రైతు.

“నేనూ అలాంటి పనిమీదే బయల్దేరాను. ఒకరికొకరం తోడుగా వుండడం మంచిది,” అన్నాడు సీతాపతి సంతోషంగా.

వాళ్ళిద్దరూ మరికొంత దూరం వెళ్ళేసరికి, దారిపక్కన వ్యాపారి ఒకడు తన గుర్రబ్బండిని మరమ్మతు చేయిస్తున్నాడు. ఒకప్పుడాయన దీనదశలో వుంటే, వీరభద్రుడు వెయ్యి వరహాలు అప్పిచ్చాడట. ఆ డబ్బుతో పట్నం వెళ్ళి వ్యాపారం ప్రారంభించి బాగా పైకి వచ్చాడు వ్యాపారి. ఆ తర్వాత వీరభద్రుడికి బాకీ తీర్చడమే కాక, ఏటా విలువైన కానుకలు పంపుతున్నాడట. ఒకసారి వీరభద్రుడు పట్నం వస్తే ఎంతో ఘనంగా సత్కరించి పంపాడట. కానీ వీరభద్రుడు, వ్యాపారిని కృతఘ్నుడనీ. ఒక్కమారు కూడా గ్రామం వచ్చి తనను చూడ లేదనీ అంటున్నాడట. సంజాయిషీ అడిగేందుకు వ్యాపారి, వీరభద్రుడి ఊరుకు వెళుతున్నాడు.