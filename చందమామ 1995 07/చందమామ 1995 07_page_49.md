వచ్చాడు. తరవాత కొంతసేపటికి భీమార్జు నులు ద్రౌపదితో సహా వచ్చి చేరారు. వస్తూనే వాళ్ళు, “అమ్మా, మేము భిక్ష తెచ్చాం,” అన్నారు లోపల ఉన్న తల్లితో. కుంతిదేవి, “అందరూ సమంగా పంచుకోండి, నాయనా!” అంటూ ఇవతలికి వచ్చి, దేదీప్యమానంగా వెలిగిపోతున్న ద్రౌపదిని చూసి బిత్తరపోయింది.

ఆమె ధర్మరాజుతో, “నాయనా, నావల్ల పెద్ద పారపాటు జరిగిపోయింది. భీమార్జునులు భిక్షతెచ్చామంటే, అందరూ సమంగా పంచు కోమని అనేశాను. నేనెన్నడూ అసత్యమాడిన దాన్ని కాను. ఈ కన్యను మీరందరూ స్వీకరిస్తే అది అధర్మమవుతుంది; స్వీకరించకపోతే నా మాట అబద్ధమవుతుంది. అందుచేత

ధర్మమార్గయందో ఆలోచించి అలా చెయ్యండి,” అన్నది.

ధర్మరాజు కొంచెంసేపు ఆలోచించి, కుంతిని విచారించవద్దని, అర్జునుడితో, “అర్జునా, నువ్వీ కన్యను అగ్నిసాక్షిగా వివాహం చేసుకో,” అన్నాడు.

దానికి అర్జునుడు, “అది ఎలా సాధ్యమవుతుంది? నాకు అన్నలైన నువ్వూ, భీముడూ వివాహం చేసుకోకుండా నేనెలా చేసుకుంటాను?” అన్నాడు.

తల్లి అన్న మాటలూ, అర్జునుడు చెప్పిన మాటా విని కొంతసేపు ఆలోచించి, ధర్మరాజు, “మనమందరమూ ఈ కన్యను పెళ్ళాడదా,” అన్నాడు.

ఇంతలో కృష్ణుడు బలరాముడితో సహా పాండవులున్న బస వెతుక్కుంటూ వచ్చాడు. అతను తనకూ, కుంతిదేవికీ మొక్కటం చూసి ధర్మరాజు, “కృష్ణా, మేము బ్రాహ్మణ వేషాలు ధరించి అజ్ఞాతంగా బతుకుతున్నాం కదా, మమ్మల్ని ఎలా గుర్తుపట్టావు? ఇక్కడికి ఎలా వచ్చావు?” అని అడిగాడు.

కృష్ణుడు నవ్వి, “రాజా, అగ్నిని ఎలా దాస్తావు? ఇవాళ స్వయంవరంలో ప్రదర్శించిన పరాక్రమం పాండవులకు తప్ప మరొకరికి సాధ్యమా? దుర్మార్గుడయిన దుర్యోధనుడితంత్రం పారకపోవటం మంచిదయింది. మీరు ఎవరికీ తెలియరాకుండా ఉండటమే మీకు మంచిది,” అని పాండవులవద్ద సెలవు