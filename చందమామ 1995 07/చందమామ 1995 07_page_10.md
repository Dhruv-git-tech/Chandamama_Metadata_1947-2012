వెళ్ళాడు. నారాయణయ్య ఆస్తిపాస్తుల విషయంలో, రామజోగయ్యతో సరితూగలేకపోయినా, చెప్పుకోదగ్గ స్థితిమంతుడే.

చాలాకాలానికి తన ఇంటికొచ్చిన మిత్రుణ్ణి చూసి ఎంతో సంతోషించిన నారాయణయ్య, రామజోగయ్యను కుశల ప్రశ్నలతో ఉక్కిరి బిక్కిరి చేసి, విందుభోజనం తయారు చెయ్య వలసిందిగా భార్యకు చెప్పి వచ్చాడు.

తర్వాత, స్నేహితులిద్దరూ మండువాలోగిలిలో వున్న విశాలమైన ఉయ్యాలబల్ల మీద కూర్చుని, తీరిగ్గా పిచ్చాపాటీ ప్రారంభించారు.

అలా కొద్దిసేపు గడిచేసరికి, పనివాడి చేతముట మోయించుకుంటూ, ఒక వ్యక్తి వచ్చి, నారాయణయ్యతో, “అయ్యా, అమ్మాయిగారు కలనేత జరీచిరలు తెమ్మని క్రిందటిసారి నేను వచ్చినప్పుడు మరీ మరీ చెప్పారు. అందుకని ఆమెకోసం భేపైన రకాలు పట్టుకు వచ్చాను,” అన్నాడు.

నారాయణయ్య, “అమ్మా, విమలా!” అంటూ కేక వేశాడు.

విమల లోపలి గదుల్లోంచి మండువాలోగిలిలోకి రాగానే, వ్యాపారి వినయంగా ఆమెతో, “అమ్మా, తమరు క్రిందటిసారి అడిగారే — దోసిడు జరీ అంచున్న కలనేత చీరలు, వాటిని తెచ్చాను,” అంటూ పనివాడి వైపు తిరిగి, “మూట విప్పి, అమ్మాయిగారి కోసం తెచ్చిన చీరలు తియ్యి!” అన్నాడు.

పనివాడు చప్పున ఘూట విప్పబోయాడు. విమల వాణ్ణి విప్పవద్దని సైగచేసి, వ్యాపారితో, “ఒక్క క్షణం ఆగండి వరాలయ్యగారూ! ఇప్పుడే వస్తాను,” అంటూ లోపలికి వెళ్ళింది.

తర్వాత ఆమె కొద్దిసేపట్లోనే, వెలిసిపోయి పాతదానిలా కనిపిస్తున్న చీర ఒకటి తీసుకుని, వరాలయ్య దగ్గరకు వచ్చి, “ఇదేమిటో ఒక్క సారి చూడండి!” అన్నది.

ఆ చీరను చూస్తూనే వరాలయ్య మొహం వెలవెలబోయింది. అయితే క్షణంలో సర్దు కుని, “నాసిరకం చీరె! ఎవరిదగ్గర కొన్నారు?” అని ప్రశ్నించాడు.

విమల చిన్నగా నవ్వి, “మీ దగ్గరే కొన్నా నని చెబితే ఆశ్చర్యపోతారేమో!” అన్నది.