లేచి, బాటసారి జోస్యం గురించీ తన భావి
జీవితం గురించీ ఆలోచిస్తూ నడక ప్రారం
భించాడు.

తూర్పు దిశగా శేఖరుడి గ్రామానికి చాలా
దగ్గరలో వున్న జమీందారు, నరసింహవర్మ!
అతడుంటున్న కుగ్రామం కూడా ఆయన
జమీలోనిదే!

నరసింహవర్మ వయసులో బాగా పెద్ద
వాడు. ఐదుగురు భార్యలున్న నరసింహవర్మ
తిక్కబుద్ధిని గురించి కథలు జమీ అంతటా
ప్రచారంలో వున్నవి. అతడికి అత్యంత రస
భరితమైన కవిత్వం వినిపించి, ఆ క్షణాన
అతడి బుద్ధి పెడతిరిగి వున్న కారణంగా,
తాంబూలంలో ఒక్క దమ్మిడి మాత్రం దక్షిణగా

స్వీకరించి ఉసూరుమంటూ తిరిగి వచ్చిన
కవుల గురించి, శేఖరుడు విని వున్నాడు.
తిక్కబుద్ధితోబాటు నరసింహవర్మకు శాస్త్ర
పరిజ్ఞానమూ, రసికత్వమూ కూడా అంతంత
మాత్రమే.

ఇల్లు చేరిన తర్వాత తండ్రితో కలిసి,
బాటసారి పెట్టిన మూడు మాసాల గడువూ
తీరేదాకా దీర్ఘంగా ఆలోచించిన శేఖరుడు,
చివరకు భగవంతుడి మీద భారంవేసి, బాట
సారి చెప్పిన ముహూర్తంలో నరసింహవర్మ
దగ్గరకు బయలుదేరాడు.

శేఖరుడు వచ్చిన పని విన్న నరసింహ
వర్మ దివాను, “ఈరోజు జమీందారు గారి
తండ్రి తిథి. ఆయన ఆ పనిలో ఉన్నారు.
సాయంత్రందాకా ఎవరినీ కలుసుకోరు,” అని
చెప్పాడు.

ఆ మాటలు విన్న శేఖరుడికి, నిరాశతో
బాటు రెట్టింపు పట్టుదల కూడా కలిగింది.

అతడు దివానును, “అయ్యా, సాయంత్రం
వరకూ ఇక్కడే వేచి వుంటాను. సాయంత్రం
మాత్రం జమీందారుగారు దయచేసి నా
కవిత్వం వినేలా చూడండి,” అని వేడుకు
న్నాడు.

శేఖరుడి ముఖంలోని దైన్యాన్నీ, ఆ దైన్యం
వెనక, మసిపూసిన మాణిక్యంలా వున్న తేజ
స్సునూ గమనించిన దివాను, తను తప్పక
సాయం చేస్తానని హామీ ఇచ్చి, అతడికి అతిథి
గృహంలో భోజనానికి ఏర్పాటు చేశాడు.