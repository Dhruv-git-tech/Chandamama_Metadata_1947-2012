దూరంలో మేలుజాతి అశ్వం ఒకటి వచ్చిక
మేస్తున్నది.

శేఖరుడు దాహం తీర్చుకుని వస్తుండగా
ఆ బాటసారి శేఖరుణ్ణి చూసి పలకరింపుగా
మందహాసం చేశాడు. శేఖరుడు కూడా చిన్నగా
మందహాసం చేసి, అతడికి సమీపంలో కూర్చు
న్నాడు.

“అయ్యా, మీరెవరో తెలుసుకోవచ్చునా?”
అని బాటసారి చిన్నగా నవ్వుతూ, శేఖరుణ్ణి
ప్రశ్నించాడు.

ఆ ప్రశ్న వినగానే శేఖరుడికి గతంలో
తనకు జోస్యం చెప్పిన బాటసారి అదే ప్రశ్న
వెయ్యగా, ‘ఒక దురదృష్టవంతుణ్ణి’ అని తను
జవాబివ్వడం గుర్తు వచ్చింది.

వెంటనే అతడు, “నేనొక మానవుణ్ణి!
అదృష్ట దేవత నా తల్లి, దురదృష్టదేవత నా
తండ్రి!” అంటూ జవాబిచ్చాడు.

ఆ జవాబు విన్న బాటసారి ఆశ్చర్యంగా,
“అదేమిటి?” అని ప్రశ్నించాడు.

శేఖరుడు మృదువుగా, “క్షమించండి!
ఏదో అనాలోచితంగా మాట్లాడాను. ఇప్పుడు,
మీ ప్రశ్నకు జవాబుగా ఒక చిన్న కవిత్వం
చెబుతాను, వినండి!” అంటూ ఆశువుగా,
భావయుక్తమైన కవిత్వం చెప్పాడు.

దాని సారాంశం ఇది : పున్నమి వెన్నెల్లో,
ఒక ఉద్యానవనంలోని పుష్పాలు సువాసనలు
వెదజల్లుతున్నవి. ఆ సువాసనలకు ఆకర్షింప
బడుతున్న గండుతుమ్మెదలు, పువ్వులలోని
మకరందాన్ని తృప్తిగా తాగుతున్నవి. ఆ సమ
యంలో అతిలోక సౌందర్యవతి అయిన ఒక
యువతి, ఆ పుష్పాల మధ్య విషాద వద
నంతో కూర్చుని వున్నది. ఇది గమనించిన
పువ్వులు, “ఏమమ్మా, ఇంత ఆహ్లాదకరమైన
వాతావరణంలో, ఒక్కరోజులో వాడిపోయే
మేమే ఇంత ఆనందంగా వుంటే, వాడని
కుసుమం లాంటి నీ ముఖకమలంలో ఆ
విషాదమేమిటి?” అని ప్రశ్నించాయి.

దానికి ఆ యువతి, “నిజమే, నేను వన్నె
తరగని పుష్పాన్నే! కానీ, నా చుట్టూ వున్నవి
నన్ను ఆనందపరిచే తుమ్మెదలు కావు; గాలికి
అటూ ఇటూ కదులుతున్నప్పుడు నన్ను
బాధిస్తున్న ముళ్ళు!” అని జవాబిచ్చింది.