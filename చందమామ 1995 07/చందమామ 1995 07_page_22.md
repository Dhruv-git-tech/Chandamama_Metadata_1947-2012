ఇరవై జతల ఎద్దులు తోసినా కదలనంత పెద్దరాయి అది. ఆ తరవాత వాడు ఆడ గొర్రెలన్నిటికీ పాలు తీశాడు.

ఈ మనిషి ఫాలలోచనుడనే జాతివాడు. ఈ జాతికి చెందినవాళ్లు అనేకమంది ఈ ప్రాంతంలో ఉన్నారు. వీరికి సామాజిక జీవి తంలేదు. ఎవరి కష్టసుఖాలు వారివి. విసిరి పారేసినట్టు ఒక్కొక్కరూ ఒక్కొక్క గుహలో ఉంటారు. ఒకరిని గురించి ఒకరు ఏమాత్రం పట్టించుకోరు.

ఈఫాలలోచనులు వ్యవసాయంచెయ్యరు. అక్కడి నేల చాలా సారవంతమైనది కావటం చేత వ్యవసాయం లేకుండానే బార్డీ, గోధు మలు మొదలైన ఆహార ధాన్యాలు సమృద్ధిగా పండుతాయి.

ఈ రాక్షసులు ఏడాదికొకసారి ధాన్యం కోసుకువస్తారు. మిగతా సమయాలలో బీళ్ల మీదికి గొర్రెలనూ, మేకలనూ తోలుకుపోయి రోజల్లా మేపుతారు. బలమైన వచ్చిక తిని ఆ జంతువులు బాగా కొవ్వుతాయి. కావలసి నంత పాలిస్తాయి. పొద్దస్తమానం వాటిని కాయటం తప్ప ఈ ఫాలలోచనులకించేమి చేతకాదు.

ఈ రాక్షసులు అనేక తరాలుగా సముద్ర తీరాన ఉంటున్నప్పటికీ వారికి చిన్నచిన్న పడ వలునిర్మించటంగాని, తామున్నచోటునువదిలి సముద్రయానాలు చేయటంగాని ఏమాత్రం చేతకాదు. అందుచేత వారు నాగరికత కొంచె మైనా తెలియక కేవలందుర్భరజీవితంగడు పుతున్నారు.

గ్రీకులు ప్రవేశించిన గుహలో ఉండే ఫాలలోచనుడుతానుపితికినపాలలోసగభాగం జున్నుచేసి, బుట్టలో పెట్టుకున్నాడు. మిగిలిన పాలను తాగటానికి కాబోలు భగోణీలలో పోశాడు.

తరవాత వాడు పాయ్యిలో నిప్పురాజేశాడు. ఆ మంటలలో వాడి ఒంటికంటికి గ్రీకులు కనిపించారు.

ఆ రాక్షనుడు తన కంటిని అతి భయం కరంగా అటూ ఇటూ తిప్పుతూ, వెనక్కుతిరిగి, “ఎవరు మీరు?” అని గుహ దద్దరిల్లేలాగా అరిచాడు. - (ఇంకాఉంది)