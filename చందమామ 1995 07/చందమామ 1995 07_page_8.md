వార్తలు-విశేషాలు

అట్లాంటిక్
మహాసముద్రంలో
మినీ ఇండియా

భారతదేశ అధ్యక్షుడు డా॥ శంకర్‌దయాశ్ శర్మ ఇటీవల ప్రత్యేక ఆహ్వానం మీద కరీబియన్ దేశం ట్రినిడాడ్ - టోబాగోకు ముఖ్య అతిథిగా వెళ్ళివచ్చారు. మొట్టమొదట భారతీయులు అక్కడికి చేరి 150 సంవత్సరాలు పూర్తయిన సందర్భంగా ఏర్పాటు చేసిన వేడుకలను పురస్కరించుకుని, భారత అధ్యక్షుణ్ణి ఆహ్వానించారు. మొట్టమొదట మనదేశం నుంచి వెళ్ళిన కొందరు 1845 వ సం॥ మే 30వ తేదీ ఆ ప్రాంతంలో అడుగు పెట్టారు.

అమెరికాను కనుగొన్న క్రిస్టఫర్ కొలంబస్ దక్షిణ అమెరికా తూర్పుతీరానికి అవతలవున్న ట్రినిడాడ్ ద్వీపాన్ని 1498వ సం॥లో చేరినట్టు చరిత్ర చెబుతున్నది. అతరవాత అది స్పెయిన్ కాలనీ అయింది. 1802వ సం॥లో అది ట్రిటిష్ వశమయింది. ట్రిటన్, ట్రినిడాడ్‌కు సమీపంలో వున్న టోబాగో ద్వీపాన్ని కూడా వశపరచుకున్నది. 1809వ సం॥లో ఈ రెంటినీ ఒకే కాలనీగా కలిపింది.

ఈ రెండు ద్వీపాలలో చెరకు బాగాపండేది. అక్కడ పని చేయడానికి ట్రిటిష్ యజమానులకు కూలీలు కావలసివచ్చారు. ఆ సమయంలో ట్రిటిష్ వాళ్ళు మనదేశాన్ని పాలిస్తున్నారు. కాబట్టి నునదేశం తూర్పు ప్రాంతాలయిన కలకత్తా, చోటా నాగపూర్ ప్రాంతాలనుంచి అక్కడికి కూలీ లను తీసుకువెళ్ళడానికి పూనుకున్నారు. కలకత్తా ఓడరేవులో 230మంది భారతీయులను 'ఫేటల్‌రోజు,' అనే ఓడలోకి ఎక్కించారు. చాలాకాలం ప్రయాణంచేసి, భవిష్యత్తు పట్ల బిక్కుబిక్కుమనే చూపుల తోవాళ్ళు — ఇప్పటి రాజధాని పోర్ట్ ఆఫ్

స్పెయిన్‌కు కొద్దిదూరంలో వున్న నెల్సన్ దీవి, కూలీ డిపోలో అడుగు పెట్టారు. ఆ తరవాత 70 సంవత్సరాల వరకు ఉత్తరప్రదేశ్, బీహార్, దక్షిణ ప్రాంతాల నుంచి కూడా కూలీలను అక్కడికి తరలించారు. అదే విధంగా ట్రిటిష్ వాళ్ళు తమ ఆఫ్రికా కాలనీల నుంచి కూడా కూలీలను తీసుకువెళ్ళారు.

ట్రినిడాడ్, టోబాగోలు కలుపుకుంటే ఈనాడు అక్కడ 20,00,000 మంది జనాభా ఉన్నారు. వారిలో భారతీయ సంతతి వారూ, ఆఫ్రికా సంతతి వారూ దాదాపు సరిసమానంగా ఉన్నారు.

అక్కడవున్న భారతీయ సంతతివారు ఇంకా తమ పూర్వుల జన్మస్థానాన్ని మరిచిపోలేదు. వాళ్ళు తమతో తమ బట్టలనే కాకుండా వేషభాషలనూ, ఆహార పద్ధతులనూ, మత సంప్రదాయాలనూ, ఆచార వ్యవహారాలనూ కూడా తీసుకువెళ్ళారు. అక్కడ హిందీ, బెంగాలీ, పంజాబీలతో పాటు మన నాలుగు దక్షిణాది భాషలు మాట్లాడేవాళ్ళుకూడా ఉన్నారు. భోజ్ పురి, మైథిలి, సంథాలి, నేపాళీ భాషలు మాట్లాడే వాళ్ళుకూడా ఉన్నారు. అక్కడి ఊళ్ళకు మధుర, లక్వో, కాన్పూర్, చందర్‌నాగూర్, మద్రాస్, మలబార్ ల్యాండ్స్, ఢిల్లీరోడ్, గోల్కొండ మొదలైన పేర్లు పెట్టుకున్నారు.

మనదేశం నుంచి మొట్టమొదట ట్రినిడాడ్‌కు చేరుకున్నవారి సంతతివాడైన నూర్‌హసనాలీ, “సము ద్రాలు మనల్ని వేరు చేసినప్పటికీ, మన హృదయాలు మాత్రం దగ్గరగానే ఉన్నాయి,” అన్నారు. భారత అధ్యక్షుడు ట్రినిడాడ్ టోబాగోలను — మనసూ, మనసూ కలసిన భారత దేశం! అన్నారు.