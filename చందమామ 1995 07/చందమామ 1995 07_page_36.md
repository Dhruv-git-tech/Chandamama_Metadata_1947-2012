ఇందుమతినిర్ణయం

భద్రావతీనగరయువరాజైనధర్మపాలుడు, గురు కులంలో విద్యాభ్యాసం ముగించుకుని రాజ ధానీ నగరానికి తిరిగివచ్చాడు. అతడికి తండ్రి వెంటవుండి రాజనీతి, రాజ్యపరిపాలనా వ్యవహారాలూ తెలుసుకోవడం కన్న వేటా, కొండ కోనలూ, నదీ తీరాల వెంట తిరుగుతూ ఆనందించడంపై ఎత్తువ మక్కువ. దీనికి తోడు అతడు స్వభావరీత్యా చాలా తొందర పాటు మనిషి.

ధర్మపాలుడికి పరిపాలనా విషయాల్లో ఆసక్తి కలిగించడం ఎలాగో తెలియక, రాజు విజయేంద్రుడు విచారపడుతూండేవాడు. ఇలాంటి పరిస్థితుల్లో ఆయన హరాత్తుగా ఏదో వ్యాధికి గురై మరణంచడం జరిగింది. ఈ కారణంగా ఇరవై ఏళ్ళ వయసులో ధర్మపాలుడు భద్రావతి నగర రాజయ్యాడు.

రాజయ్యాక కూడా ధర్మపాలుడి ప్రవర్తనలో ఏమాత్రం మార్పు రాలేదు. అతడు పూర్వంలాగే

ఒంటరిగా వేటకు వెళుతూండేవాడు. అయినప్ప టికీ అనుభవజ్ఞుడైన మంత్రి సుబుద్ధి; నమ్మక స్థుడు, దేశభక్తుడైన సేనాధిపతి వీరవర్మల వల్ల రాజ్యపాలన చాలా సక్రమంగా జరిగి పోతూండేది.

ఒకనాడు ధర్మపాలుడు సూర్యోదయంతోనే బయలుదేరి, అడవిలో చాలాసేపు వేటాడి, మిట్టమధ్యాహ్నం వేళకు బాగా అలసిపోయి, దాహం తీర్చుకునేందుకు ఎక్కడైనా నీరు దారుకుతుందా అని వెతకసాగాడు. కొంత సేపటికి అతడికి దట్టంగా చెట్టతో క్రిక్కిరిసి వున్న ఒక ప్రాంతాన చిన్న కొలను ఒకటి కనిపించింది.

ధర్మపాలుడు గుర్రందిగి కొలనులో నీరు తాగి దాహం తీర్చుకుని, గుర్రం కూడా నీరు తాగాక, దాన్ని కళ్ళెం పట్టుకుని నడిపిస్తూ, కొలను ఆవలి వైపుకు చూసి ఆశ్చర్యపోయి క్షణకాలం ఆగాడు.