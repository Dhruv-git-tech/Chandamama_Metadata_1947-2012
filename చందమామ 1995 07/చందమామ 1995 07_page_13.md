తప్పు తనది కాకపోయినప్పటికీ అత్తగారు
తరుచు విసురుతున్న సూటీపోటీ మాటలకు,
విమల పల్లెత్తు మాట కూడా ఎదురాడకుండా,
అత్యంత సహనంగా ప్రవర్తించటం రామ
జోగయ్యకు చాలా ఆశ్చర్యంగా తోచింది. కొత్త
కోడలు కదా, కాస్త పాతబడితే తనే నోరు
విప్పుతుందని సరిపెట్టుకుని, దాదాపు సంవ
త్సరందాకా ఎదురుచూశాడు. అయినప్పటికీ
శాంతమ్మ విసురుతనమూ, విమలసహనమూ
అదే మాదిరిగా వుండటంతో, చివరికి ఒక
నాడు భార్య గుడికి వెళ్ళగా చూసి కోడలి
దగ్గర ఈ ప్రస్తావన తెచ్చాడు.

“అమ్మా, నువ్వు కాపురానికి వచ్చినప్పటి
నుంచీ చూస్తున్నాను, మీ అత్తగారు నిన్ను

అన్యాయంగా సాధిస్తున్నది. అయినా నువ్వు
నోరు విప్పకపోవటం నాకు చాలా ఆశ్చర్యంగా
వుంది. అనాడు చీరలవ్యాపారితో అంత నిక్క
చ్చిగా మాట్లాడిన పిల్లవు నువ్వేనా అన్న అను
మానం కలుగుతున్నది,” అన్నాడు.

మామగారి మాటలకు విమల చిరునవ్వు
నవ్వి, “ఆనాడు నేను వ్యాపారితో అంత
నిష్కర్షగా మాట్లాడానంటే, దానికి కారణం
మా ఇద్దరికీ ఎటువంటి అనుబంధమూ
లేకపోవటమే, మామయ్యా! ఇక్కడ నన్ను
నిందిస్తున్న వ్యక్తి, స్వయానా నా భర్తకు
తల్లి. ఆమెతో మాకున్న అనుబంధం నన్ను
బాధిస్తుంది. అనుబంధాలు కావాలని అను
కున్నచోట, శాంతమూ సహనమేగాని ఘర్షణ
పనికిరాదు,” అన్నది.

కోడలి మంచితనానికి రామజోగయ్య
కళ్ళు చెమర్చాయి. ఆయన ఎంతో ఆప్యా
యంగా, “అమ్మా, వయసుకు చిన్నదానివైనా,
ముదివగ్గుకు కూడా బుద్ధి వచ్చేలా మాట్లా
డావు. కానీ, నీ మంచితనం నీ అత్తగారి
దృష్టిలో పిరికితనమై, నిన్ను మరింత చులకన
చేసే అవకాశమున్నది. అప్పుడు నీ సహనానికీ
అంతం రాగలదు. ఆరోజు రాకుండానే, నువ్వు
మీ అత్తగారికి బుద్ధి చెబుతావేమో అని ఆశ
పడ్డాను. కాని, మూర్ఖత్వం బరిలోకి దిగినంత
సులువుగా వివేకం దిగదని అర్థమైంది. ఏం
చేస్తాం, మా తలరాత ఎలా వుంటే అలా
జరుగుతుంది. ఇంతటి సుగుణశీలిని కోరి