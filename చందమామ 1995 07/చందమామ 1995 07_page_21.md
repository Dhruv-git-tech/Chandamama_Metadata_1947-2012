ఈపానీయంఅపురూపమైనది. రూపధరుడు ఇస్మరోస్‌పై దాడి చేసినప్పుడు అక్కడ ఉండే ఒక అర్చకుణ్ణీ, అతని భార్యాబిడ్డలనూ చంపక వదిలివేశాడు. అందుకు ప్రతిఫలంగా ఆ అర్చకుడు రూపధరుడికి అనేక తిత్తులలో అద్భుతమైన సారాయినీ, వెండి బంగారాలనూ బహూకరించాడు. ఆఅర్చకుడుఈ పానీయాన్ని ఇరవై రెట్లు నీటిలో కలిపి తాగేవాడట. అప్పటికీ దాని మాధుర్యమూ, సువాసనా చెప్పు నలవి కాకుండా ఉండేదట.

రూపధరుడూ, అతని అనుచరులూ త్వర లోనే గుహకు చేరుకున్నారు. కాని గుహలో ఎవరూ లేరు. అదిచాలాపెద్దగుహ. అందులో అనేక అలవలు కట్టి ఉన్నాయి. వాటి నిండా

గౌరెపిల్లలూ మేకపిల్లలూ వయసు వారీగా ఉన్నాయి. ఒక పక్క పాలమీగడ అచ్చులు పేర్చి ఉన్నాయి. అనేక భగోణీల నిండా పాలు ఉన్నాయి.

“ఈ మీగడ అచ్చులు పట్టకుని మన దారిన మనం పోదాం!” అన్నారు రూపధరుడి అనుచరులు.

“మనని అడ్డేవారు లేరు; ఈ గౌరెపిల్లల్నీ, మేకపిల్లల్నీ తోలుకుపోదాం!” అన్నారు మరి కొందరు.

కాని రూపధరుడు సమ్మతించ లేదు. అందరూ తినగలిగినంత జున్ను తిన్నారు. తరవాత ఆ గుహలో ఉండే మనిషి కోసం ఎదురు చూడసాగారు.

చివరకు ఆ మనిషి రానేవచ్చాడు. మొదట అతన్ని గ్రీకులు చూడలేదు, పెళపెళారావంతో ఏదో వచ్చి గుహలో పడింది. అది ఒక ఎండు మానుల కట్ట! తరవాత అసలు మనిషి వంగి గుహలోకి వచ్చాడు. పిల్లిని చూసిన ఎలుకల్లా గ్రీకులు చెల్లా చెదరుగా పారిపోయి దాక్కున్నారు.

ఆ వచ్చిన మనిషి తాటిచెట్టు ఎత్తున్నాడు. అతని నుదుట ఒకే ఒక కన్ను నిప్పుకణికలా మెరుస్తున్నది.

ఈ మనిషి ఒక పెద్ద గౌరెలమందను గుహలోకి తోలాడు. ఆ గౌరెలు బాగా కొవ్వి ఉన్నాయి. తరవాత ఒక బ్రహ్మాండమైన బండరాయిని ఎత్తి గుహకు అడ్డంగా వేశాడు.