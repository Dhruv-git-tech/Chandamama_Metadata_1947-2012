అస్వస్థత చేసిందనీ, జబ్బు ఏమిటన్నది అంతు బట్టక ఘనవైద్యులు కూడా తికమకపడుతు న్నారనీ తెలియవచ్చింది.

ఈసారి కూడా తన ప్రయత్నం విఫలమై పోవడంతో, శేఖరుడు అంతులేని నిరుత్సాహం, నిస్ప్పుహలకు లోనయ్యాడు. అతడు ఇంటికి తిరుగు ప్రయాణమై, దారిలో కనిపించిన ఒక కొలను నీటితో దాహం తీర్చుకుని, కొలను గట్టున వున్న ఒక పెద్ద మర్రి చెట్టు కింద చతికిల బడ్డాడు.

అలా కొద్ది సేపు గడిచేసరికి, ఆ దారిన వెళుతున్న మరొక బాటసారి, కొలను చూసి ఆగి, దాహం తీర్చుకుని వచ్చాడు. శేఖరుడు ఆ బాటసారి రాకను గమనించలేదు.

తిరిగి తన దారిన తాను పోబోతున్న బాట సారి, శేఖరుడి ముఖంలోని విచారాన్ని గమనించి, అప్రయత్నంగా ఆగి, “అయ్యా, తమ రెవరో తెలుసుకోవచ్చునా?” అంటూ మృదు వుగా ప్రశ్నించాడు.

ఆప్రశ్నతో ఆలోచనల్లోంచి తేరుకుంటూ శేఖరుడు, “తెలుసుకోదగినంత గొప్పవాణ్ణి కాదు! ఒక దురదృష్ట జాతకుణ్ణి,” అంటూనిర్లి ప్తంగా జవాబిచ్చాడు.

ఆ జవాబుకు కాస్తా ఆశ్చర్యపడ్డ బాటసారి, ఈసారి శేఖరుణ్ణి మరింత పరీక్షగా చూసి, “సరస్వతీ మానసపుత్రులు, తమది దురదృష్ట జాతకం ఎన్నటికీ కాబోదు! ఏదీ మీ కుడి చెయ్యి ఇలా ఇవ్వండి!” అంటూ తాను

అతడి పక్కనే కూర్చుని, చనువుగా శేఖరుడి కుడి చెయ్యి అందుకున్నాడు.

శేఖరుడి అరచేతిలో రేఖల్ని నిశితంగా పరిశీలిస్తూ, మధ్యలో కొన్ని ప్రశ్నలు కూడా వేసిన బాటసారి, చివరకు ఎంతో ఆత్మీయంగా, “మూడు మాసాల వరకూ, మీరు ఎక్కడికీ కదలకండి. తరవాత, రాబోయే మాఘశుద్ధ పంచమి నాడు మీ ఊరుకు తూర్పు దిశగా ప్రయాణం చేసి, మొట్టమొదట తటస్తపడే జమీందారును ఆశ్రయించండి. మీకు అంతా శుభమే జరుగుతుంది!” అని, లేచి బైలుదేరి, శేఖరుడు చూస్తూండగానే కనుమరుగయ్యాడు.

ఒంటరిగా మిగిలిన శేఖరుడు, తనకు కలిగిన ఆశ్చర్యంలోంచి తేరుకుని, నెమ్మదిగా