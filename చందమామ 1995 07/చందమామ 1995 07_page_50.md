తీసుకుని, బలరాముడితో సహా వెళ్ళిపోయాడు.

ఈలోపల ధృష్టద్యుమ్ముడొక పని చేశాడు. మత్స్యయంత్రాన్ని కొట్టి ద్రౌపదిని గెలుచుకున్న బ్రాహ్మణుడెవరో తెలియదు. అతను ఎక్కడ విడిది చేశాడో, ద్రౌపదిని ఎక్కడికి తీసుకు పోతాడో తెలియదు.

అందుచేత ధృష్టద్యుమ్ముడు మిగిలిన బ్రాహ్మణుల వెంట గోప్యంగా బయలుదేరి. అర్జునుడివెంటకుమ్మరిఇంటికిచెచ్చి, ఎపరూ గమనించకుండా ఒకచోట దాక్కున్నాడు.

కృష్ణబలరాములు వెళ్ళిపోయాక భీమార్జున నకుల సహదేవులు వెళ్ళి, మధుకరాస్పం తెచ్చారు. అందులో కొంత బలులకూ, అతి ధులకూ ఉంచి, మిగిలినది సరిగ్గా రెండు భాగాలు చేసి, ఒక భాగం భీముడికీ, మిగిలి నది మిగతా నలుగురికీ పంచి పెట్టమని ద్రౌపదికి కుంతి చెప్పింది. ద్రౌపది అలాగే చేసింది.

భోజనాలు అయ్యాక సహదేవుడు దర్పలు పరిచాడు. దానిమీద జంకచర్మాలు పరిచి అందరూ పడుకున్నారు. పాండవుల కాళ్ళ దగ్గిర ద్రౌపది పడుకున్నది.

అప్పుడు పాండవులు యుద్ధ వ్యూహ భేదనోపాయాలను గురించీ, వివిధ అస్త్రాల ప్రయోగోపసంహారాలను గురించీ మాట్లాడు కుంటూ, కొంత వితర్కించుకున్నారు. ఇదంతా చాటున ఉండి విన్న ధృష్టద్యుమ్ముడు, వీళ్ళు బ్రాహ్మణ వేషాలు ధరించిన క్షత్రియులేనని రూఢి చేసుకుని ఇంటికి తిరిగివెళ్ళి తండ్రితో చెప్పాడు.

"మన కృష్ణను వెంటబెట్టుకుని వెళ్ళినది ఇద్దరేగాని, వాళ్లుండే చోట మరో ముగ్గురు అన్నదమ్ములున్నారు. వాళ్ళ తల్లి ఉన్నది. వాళ్ళు క్షత్రియులనటానికి సందేహమేమీ లేదు. వాళ్ళు పాండవులేనని నా అనుమానం," అన్నాడు ధృష్టద్యుమ్ముడు ద్రుపదుడితో.

ఈ మాట విని ద్రుపదుడు తన కోరిక తీరిందని ఎంతగానో సంతోషించాడు. వాళ్ళ సుగురించి మరింత వివరంగా తెలుసుకు రమ్మని ఆయన ఆప్తుడైన తన పురోహితుణ్ణి పంపాడు.