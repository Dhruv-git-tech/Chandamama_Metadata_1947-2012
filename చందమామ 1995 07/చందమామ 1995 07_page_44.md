ప్రౌపదీస్వయంవరం గురించి విని అనేక దేశాల రాజులు కాంపిల్యనగరానికి వచ్చారు.

వారికి వేరువేరు ప్రదేశాలలో విడుదులు ఏర్పాటయ్యాయి. పాండవులు ఒక కుమ్మరి ఇంట బసచేసి, మధుకరం తెచ్చుకుని తింటూ వచ్చారు.

ద్రుపదుడు కూడా తన కుమార్తెను అర్జును నుడికిచ్చి చెయ్యాలన్న కోరికను ఎవరికీ తెలుపక, ఎక్కుపెట్టటానికి అసాధ్యమైన విల్లాదటి ఏర్పాటుచేసి, ఆకాశంలో అమర్చిన మత్స్య యంత్రాన్ని ఆ వింటితో కొట్టినవాడికి తన కుమార్తెనిచ్చి పెళ్లి చేస్తానని చాటింపు వేశాడు.

ఈ చాటింపు విని కర్ణుడూ, ధృతరాష్ట్రుడి కొడుకులూ, ఇంకా అనేకమంది రాజులూ, స్వయంవర వేడుకలు చూసే ఉద్దేశంతో అనేకమంది ఋషులూ వచ్చి, ద్రుపదుడి

స్వాగతమూ, ఘనమైన ఆతిథ్యమూ స్వీకరించారు.

నగరానికి ఈశాన్య దిక్కుగా స్వయంవర మంటపం నిర్మించి, చక్కగా అలంకరించారు. అక్కడికి క్షత్రియులూ, బ్రాహ్మణులూ వచ్చి, తమకు అనువైన స్థానాలలో కూర్చు న్నారు. బ్రాహ్మణులతో కలిసి కూర్చున్నపాం డవులు ద్రుపదుడి వైభవాన్ని చూసి ఎంతో సంతోషించారు. అతిథులకు చాలారోజుల పాటు నృత్యగాన వినోదాలతో కాలక్షేపం జరిగింది.

చివరి రోజున ద్రౌపది మంగళస్సానం చేసి, సర్వాభరణాలూ ధరించి, మంచి బట్టలు కట్టుకుని, చేత బంగారు పుష్పాల మాల ధరించి స్వయంవర మంటపం మధ్యకు వచ్చింది.