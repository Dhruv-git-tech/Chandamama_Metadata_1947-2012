భద్రయ్య ఆమెను చూచి, ''ఏం ఇట్లా వచ్చావు?'' అని అడిగాడు.

''తమరు గొప్పవారు, నేను పేద ముండను. నువు నన్ను కనికరించదగిన వాడివి. నీ నుంచి ఒక చిన్న సహాయం కోసం వచ్చాను,'' అన్నది మంగమ్మ.

''ఏమిటా సహాయం?'' అని భద్రయ్య అడిగాడు.

''నా మనవడు పాతచోటు చూపించ మని రోజూ ఒక టేపోరు,'' అన్నది మంగమ్మ.

''చూపించావుగా?'' ఇక వెళ్ళు,'' అన్నాడు భద్రయ్య.

''పోతాను. ఒక గంపెడు నా గుడిసె మన్ను ఇప్పించు, బాబూ. దానితో పాయియు వేసుకుని, పండుకు తింటూ తృప్తి పడతాం,'' అన్నది మంగమ్మ.

ఆ పిచ్చి కోరిక విని భద్రయ్య నవ్వి, ''సరే తీసుకుపో,'' అన్నాడు. మంగమ్మ

ఒక గంప నిండా పాతగుడిసె మన్ను నింపుకుని, ''బాబూ, నీకు పుణ్యం ఉంటుంది, కాస్త ఈ గంప నీ చేతిమీదిగా నా నెత్తి కెత్తు,'' అన్నది.

భద్రయ్య గంప ఎత్తబోయాడు. కాని అంత బరువు ఎత్తటం అతని వల్ల కాలేదు. మళ్ళీ మళ్ళీ ప్రయత్నించాడు. ముచ్చె మటలు పోశాయేగాని, ప్రయోజనం లేక పోయింది.

మంగమ్మ గట్టిగానవ్వి. ''ఈ గంపెడు మన్ను మోయలేని వాడివి ఇంత మన్నూ ఎలా మోద్దామనుకున్నావు, నాయనా?'' అని ప్రశ్నించింది.

భద్రయ్యకు అవమానమయింది. అవ మానంతో బాటు జ్ఞానోదయం కూడా అయింది. తాను చేసిన పనికి సిగ్గుపడి, అతను ఆ తవ్విన పునాదులతోనే మంచి ఇల్లు కట్టించి, దాన్ని మం గమ్మకు ఇచ్చేశాడు.