హాలు పట్టుకొచ్చి మర్రిచెట్టు కింద పాతి
పెట్టండి. అవి చూసుకుని ధర్మయ్య
ధైర్యంగా తన వెయ్యి వరహాలు కూడా
పాతిపెడతాడు. ఆయన అట్లా రామేశ్వరా
నికి ప్రయాణమైపోగానే మనం మొత్త
మంతా తవ్వి తెచ్చుకుందాం,” అన్నది
బంగారమ్మ.

రామయ్య తన భార్యకు గల సూక్ష్మ బుద్ధిని మెచ్చుకుని, ఆమె నగలన్నీ తీసుకు పోయి తాకట్టుపెట్టి నూరు వరహాలు తెచ్చి, వాటిని తీసుకుపోయి, ఆ రాత్రి మర్రిచెట్టు కింద పాతచోట పాతిపెట్టి ఇంటికి తిరిగి వచ్చాడు.

మర్నాడు రాత్రి రామయ్య ధర్మయ్య కోసం చాలాసేపు ఎదురు చూశాడు. కాని ధర్మయ్య జాడలేదు. అర్ధరాత్రి అయింది. రామయ్య ధర్మయ్య ఇంటికి వెళ్ళి తలుపు తట్టేసరికి, మంచి నిద్రలో ఉన్న ధర్మయ్య కళ్ళు నులుపుకుంటూ లేచివచ్చి, “ఏం,

రామయ్య? అర్ధరాత్రివేళ వచ్చావు?”
అని అడిగాడు.

“ఈ రాత్రికి మర్రిచెట్టు కిందికి పోదా
మంటివిగా?” అన్నాడు రామయ్య.

“ఓ అదా? నీకు తెల్లవారి చెబుదా
మనుకుంటున్నాను, రామయ్య. నేను
ప్రస్తుతానికి రామేశ్వరం ప్రయాణం మాను
కున్నాను. అందుచేత సాయం కాలం అలా
వెళ్ళి, మనం పాతేసిన డబ్బు కాస్తా
తెచ్చేసుకున్నాను,” అన్నాడు ధర్మయ్య.

చేసేదిలేక రామయ్య ఇంటికి తిరిగి
వచ్చి, జరిగినదంతా భార్యకు చెప్పాడు.

“ఆయ్యో, ఎంత మోసం! రెండు
వందల వరహాల నగలు తాకట్టులో ఇరక
బెట్టితిమే, వాటిని ఎట్లా విడిపించు
కోవటం?” అని బంగారమ్మ ఏడిచింది.
ఆమెతోబాటు రామయ్య ఏడిచాడు. కాని
ఏం చేస్తారు? తేలు కుట్టిన దొంగలు!
కిక్కరుమనటానికి లేదు.