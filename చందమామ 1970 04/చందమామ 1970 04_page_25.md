“ఎవరైందీ తెలియటం లేదు. నేల బారున పడుకుని జాగర్తగా వినండి. ఏదో డప్పుల మోత అస్పష్టంగా వినబడుతున్నది...అదుగో, ఇప్పుడు మరింత స్పష్టంగా వినవస్తున్నది!” అంటూ జాంగ్‌లా దాపుల నున్న చెట్ల కేసి తల తిప్పాడు.

ఆ సరికి శిఖిముఖికి కూడా ఆ చప్పళ్ళు స్పష్టంగా వినిపించినై. ఆ వెంటనే అతడు విక్రమకేసరీ, తతిమామా వాళ్ళు కూడా వినేట్టుగా పెద్ద గొంతుతో, “శత్రువులు! లేవండి!” అన్నాడు.

విక్రమకేసరితో పాటు అందరూ ఒక్క సారిగా నిద్రమేల్చన్నారు. ఏదో ప్రమాదం రానున్నదని గుర్తిస్తూనే ప్రతి ఒక్కడూ ఆముధాలు చేతికి తీసుకోబోయారు. కాని అంతలో వాళ్ళను అన్ని వైపుల నుంచి పాతికా ముపై మంది వికృతాకారులు చుట్టు ముట్టారు. వాళ్ళల్లో ఒకడికి తల మీది నుంచి కళ్ళను కప్పి వేస్తూ, తేలు ఆకారంగల టోపీ వ్యన్నది. దానికి పాడిచిన రంధ్రాల్లో నుంచి వాడి కళ్ళు మిలమిలా మెరుస్తున్నవి.

తేలుటోపీ వాడు చేతిలో వున్న రాతి గొడ్డలిని పై కెత్తి తన అనుచరులతో, “నాకు కలలో వృశ్చికమాత కనిపించి చెప్పింది

ఆతడు పక్కన వున్న కత్తిని చేతికి తీసుకుని, లేచి నిలబడ్డాడు.

జాంగ్‌లా ఓ క్షణకాలం నిర్విణ్ణుడై, అంతలోనే స్థిమితపడి, “శిఖి దొరా! నేను దొంగలా మిమ్మల్ని చంపటానికి వచ్చానను కుంటున్నారా? ఇంకా నన్ను తమరు నమ్మ లేదన్నమాట! నేను వచ్చింది, తమను అపాయం రాబోతున్నదని హెచ్చరించటానికి!” అన్నాడు.

తన తొందరపాటుకు శిఖిముఖి కొంచెం సిగ్గుపడి, “అపాయమా? ఎవరా శత్రువులు? శిథిలాలయ పూజారా?” అని అడిగాడు.