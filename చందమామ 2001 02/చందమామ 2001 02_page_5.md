చందమామ కబుర్లు

ఏకధాటి ఉపన్యాసం !

ఒక విషయం గురించి నాలుగైదు నిమిషాలు మాట్లాడాలంటే ఎంతకష్టమో వక్తృత్వ పోటీల్లో పాల్గొనే విద్యార్థినీ, విద్యార్థులకు బాగా తెలుసు. అయితే, తమ వాదాలు వినిపించడానికి ఈ ఐదు నిమిషాలు చాలవు, మరింతసమయం కేటాయించాలని భావించే వాళ్ళు లేకపోలేదు. చెన్నయ్ (మద్రాసు) నగరంలో ఇటీవల వక్తృత్వ పోటీలో కాదు గానీ- తమిళ నాడులోని తేనీ జిల్లా నుంచి వచ్చిన ఇరవై యేడేళ్ళ కాశినాధన 'ఈ నాటి సమాజంలో మహిళల స్థానం' అన్న విషయం గురించి ఏకధాటిగా ఉపన్యసించాడు.

నవంబర్ 3వ తేదీ ఉదయం పది గంటలకు ఆరంభించిన ఉపన్యాసాన్ని మరునాడు సాయంకాలం నాలుగు గంటలకు ముగించాడు. అంటే, ముప్పై గంటల సేపు ఏకధాటిగా అదరగొట్టాడన్నమాట!

గిన్నిన్ బుక్ ఆఫ్ రికార్డ్స్ లో తన పేరు చూసుకోవాలన్నది అతని కోరిక. ఒకే విషయం మీద 24 గంటల సేపు ఏకధాటిగా మాట్లాడి న్యూజిలాండుకు చెందిన మైకేల్ మోరల్ (64) సృష్టించిన రికార్డును కాశినాధన అధిగమించాడు. కాశినాధన ఉపన్యాసాన్ని వినడానికి మద్రాసు ఫైకోర్టు న్యాయమూర్తితో సహా పలువురు ప్రముఖులు సభకు హాజరయ్యారు.

అంధులఉద్యానం!

చూపులేని వాళ్ళకు నూతన సంవత్సరారంభంలో మనదేశం ఒక కానుక ఇచ్చింది. జాతీయ వృక్ష పరిశోధనా సంస్థ (దినేషనల్ బొటానికల్ రిసెర్చ్ ఇన్స్టిట్యూట్) అంధుల కోసమని లక్ష్మోలో ఒక ప్రత్యేక ఉద్యానవనాన్ని ప్రారంభించింది. అక్కడికి వచ్చే అంధులు పూలవాసన చూడమే కాదు. ఆ మొక్కల గురించీ, పూల గురించీ, పళ్ళ గురించీ (బెయిలీలో) హాయిగా చదువుకోవచ్చు. వాటి వివరాలు వాళ్ళ సౌకర్యం కోసం అనుకూలమైన ఎత్తులో అమర్చబడివున్నాయి. అంతే కాదు; మొక్క(ల)కు దాపుల అమర్చిన టెలిఫోన్ ను అందుకుంటే- వాటిని గురించి రికార్డు ద్వారా మరిన్ని విషయాలను తెలుసుకోవచ్చు. చక్రాల కుర్చీలలో వచ్చేవాళ్ళు, ఒక చోటునుంచి మరొక చోటికి సులభంగా వెళ్ళవచ్చు. ఈ రకం పార్కుల్లో ప్రపంచంలోనే ఇది మొదటిది కావడం చెప్పుకోతగ్గ విశేషం!

ఫిబ్రవరి 2001

చంద్రమామ