రాజుగారి సమస్య

ఒక నగరానికి ఒక రాజు ఉండేవాడు. ఆయన
ఏమంత తెలివి తేటలు గలవాడు కాడు.
ఒకనాడు ఒక బ్రాహ్మణుడు రాజుగారి ఇంట
పురాణం చదువుతూ, యమలోకం గురించీ,
అక్కడ రకరకాల పాపాలు చేసిన వాళ్ళు పొందే
కఠిన శిక్షలను గురించీ చదివి వినిపించాడు.

పురాణ శ్రవణం అయిపోయాక రాజు
ఆ బ్రాహ్మడితో, “శాస్త్రుల్లుగారూ, మీకు
స్వర్గ నరకాలను గురించి ఇంత తెలుసు
కదా, ఒక్కఅనుమానం తీర్చండి! మనకు
తెలిసినంత వరకు పైన ఆకాశం ఉన్నది,
కింద భూమి ఉన్నది. ఈ భూలోకంలో అనేక
విధములైన ప్రాణులున్నాయి. ఏటిలో కొన్ని
స్వర్గానికీ, మరికొన్ని నరకానికీ ఎలాపోతాయి?
ఈ విషయం కొంచెం వివరించి చెప్పగలరా?”
అన్నాడు.

ఈ ప్రశ్నవిన గానే బ్రాహ్మడుముందు
ఆశ్చర్యపోయి, తరవాత భయపడ్డాడు.సమా
ధానం చెప్పలేకపోతే రాజు ఏం చేస్తాడోనని
భయం!

“మహారాజా,తమరడిగిన ప్రశ్నకు సమా
ధానం చెప్పాలంటే మరొక్కసారి శాస్త్రాల
న్నిటినీ పరిశీలించవలసి ఉంటుంది. నాకు
కొంచెం వ్యవధి ఇవ్వండి,” అని చెప్పి, అక్కడి
నుంచి జారుకున్న ఆ బ్రాహ్మడు ఆ రాత్రే
తన గ్రామానికి పారిపోయాడు.

మర్నాడుదయం రాజుగారు బ్రాహ్మడు
పారిపోయిన సంగతి తెలుసుకుని, తన
ప్రశ్నకు సమాధానం చెప్పలేకనే పారిపోయా
డని ఊహించాడు. తన ప్రశ్న చాలా గోప్పది
అయిఉంటుందనుకుని ఆ రాజు కనబడ్డ
వారినందరినీ మాటిమాటికీ అదే ప్రశ్న అడగ
సాగాడు.

త్వరలోనే రాజ్యంలో అందరికీ “రాజు
గారి సమస్య” గురించి తెలిసిపోయింది.

పురాణం చెప్పే బ్రాహ్మడికి ఒక కొడుకు
ఉండేవాడు. వాడు వట్టి రాలుగాయ. అస్త
మానూ తల్లిని వేధించుకు తినేవాడు. ఒక
నాడు ఆమె గోధుమలు విసురుతూండగా
కొడుకు వచ్చి వేధించాడు.