అధికార మార్పిడికి పథకం!

జాతీయ ప్రభుత్వ ఏర్పాటుకు ముస్లిం లీగ్ సుముఖంగాలేదని బ్రిటిష్ ప్రభుత్వం వాదిస్తూ వచ్చింది. సి.రాజగోపాలాచారి ముస్లిం నాయకులతో చర్చించి, సి.ఆర్. ఫార్ములా అనే ఒక పరిష్కారాన్ని ప్రభుత్వం

సి.రాజగోపాలాచారి

ముందు ఉంచాడు. మధ్యంతర ప్రభు త్వానికి ముస్లిం లీగ్ మద్దతు నివ్వాలి. యుద్ధానంతరం - ముస్లింలు అధిక సంఖ్యాకులుగావున్న ప్రాంతాలు విడి పోయి ప్రత్యేక ప్రభుత్వాన్ని ఏర్పాటు చేసుకోవాలి. ఇదీ ఆ ఫార్ములా అంశాలు. అయితే, లీగ్ ప్రెసిడెంట్ జిన్నా ఆ ఫార్ము లాను అంగీకరించలేదు. మొదట పాకి స్తాన్‌ను ఏర్పాటు చేసి ఆ తరవాత స్వతంత్రం ఇవ్వాలన్నాడు. 1944 సెప్టెంబర్‌లో గాంధీజీ జిన్నాతో చర్చలు జరిపాడు. కాని, ఫలితం

లేకపోయింది. కాంగ్రెస్ - ముస్లిం లీగ్ సమాన ప్రాతినిధ్యంతో మధ్యంతర ప్రభుత్వాన్ని ఏర్పాటు చేయవచ్చునని భులా బాయ్ దేశాయ్ కాంగ్రెస్ తరపున సూచించాడు.

‘ఆజాద్ హింద్’ ప్రభుత్వ ప్రధాన కార్యాలయం సింగపూర్ నుంచి బర్మా రాజధాని రంగూన్‌కు మార్చబడింది. భారత జాతీయ సేన భారత్ సరిహద్దులను చేరి మణిపూర్ లోని మొయిరెంగ్‌లో ‘త్రివర్ణ పతాకను’ ఎగుర వేసింది. 1944 జూన్ 6వ తేదీ నేతాజీ రంగూన్ నుంచి రేడియోలో ప్రసంగించాడు. అప్పుడే ఆయన గాంధీజీని ‘జాతి పిత’ గా అభివర్ణించాడు.

కొత్తవైస్రాయ్ లార్డ్ వేవెల్ బ్రిటిష్ ప్రభుత్వంతో చర్చించిన తరవాత, 1945లో అధికార మార్పిడికి ఒక పథకాన్ని ప్రకటించాడు. ఇది కేవలం తాత్కాలికమైనదేకానీ, నూతన రాజ్యాంగ రూపకల్పనకు ఏమాత్రం ప్రతిబంధకం కాదనీ స్పష్టం చేశాడు; కార్య నిర్వాహక వర్గంలో కాంగ్రెస్‌కూ, ముస్లిం లీగ్‌కూ సమాన ప్రాతినిధ్యం వుంటుంది. వైస్రాయ్, కమాండర్-ఇన్-చీప్ ఇద్దరు మాత్రమే ఆంగ్లేయులు. తక్కిన వాళ్ళం దరూ భారతీయులే.

**సిమ్లాలో** అఖిలపక్ష సమావేశం ఏర్పాటయింది. పాకిస్తాన్ ఏర్పాటు తప్ప తక్కిన దేనినీ అంగీకరించమని జిన్నా తేల్చి చెప్పాడు. ఈ సమావేశానంతరం క్విట్