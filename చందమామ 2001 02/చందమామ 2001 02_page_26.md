ఇదొక చందమామ కానుక!

# 20-వ శతాబ్దంలో భారతదేశం

## స్వయంపాలన నుంచి సర్వ సత్తాక

## గణతంత్రరాజ్య అవతరణ వరకు 1923 - 1950

ఊరేగింపులలో త్రివర్ణ పతాకాలను తీసుకువెళ్ళరాదన్న ప్రభుత్వ నిషేధాన్ని వ్యతి రేకిస్తూ 1923 వ సం॥లో కాంగ్రెస్ కార్యకర్తలు నాగ్పూర్లో ఊరేగింపు జరిపారు. వాళ్ళను పోలీసులు ఖైదుచేశారు. దేశవ్యాప్తంగా జూలై 18 వ తేదీ 'పతాకదినం' అనుసరించబడింది. ఆతరవాత ప్రభుత్వం ఆ నిషేధాన్ని ఉపసయారించుకున్నది.

మౌలానా అబుల్ కలామ్ ఆజాద్ అధ్యక్షతలో ఢిల్లీలో కాంగ్రెస్ ప్రత్యేక సమావేశం జరిగింది. తమ వ్యక్తిగత హోదాతో లెజిస్లేటివ్ కౌన్సిల్ ఎన్నికలలో పోటీ చేయడానికి కాంగ్రెస్ సభ్యులు అనుమతించబడ్డారు. ప్రభుత్వ అణచివేత చర్యలను ఎదుర్కొనడానికి అహింసాత్మక సత్యాగ్రహం ఒక్కటే మార్గమని ఆ సమావేశంలోనే నిర్ణయించబడింది.

స్వాతంత్ర్యం కోసం పోరాడుతూన్న వివిధ పార్టీల, బృందాల మధ్య సమన్వయం లేదన్న అభిప్రాయం 1924 నాటికి చాలామందిలో కలిగింది. గాంధీజీ, కాంగ్రెస్ నుంచి విడిపోయిన స్వరాజ్ పార్టీ నాయకులతో- పరస్పర సహకారంతో కృషి చేయవలసిన అవసరం గురించి చర్చలు జరిపాడు. సహాయ నిరాకరణోద్యమాన్ని తాత్కాలికంగా ఉపసంహరించాలని కూడా నిర్ణయించారు.

మౌలానా ఆజాద్

ఆ తరవాత జరిగిన బెల్గాం కాంగ్రెస్ సమావేశానికి గాంధీజీ అధ్యక్షత వహించాడు. ఆ సందర్భంగా ఆయన-సహాయ నిరాకరణోద్యమం; శాసనోల్లంఘనోద్యమం కల్పవృక్షానికి రెండు శాఖల్లాంటివనీ, అవి సత్ఫలితాలనే ఫలాలను ఇవ్వగలవనీ అభివర్ణించాడు. హిందూ-ముస్లిం ఐకమత్యం, మద్యపాన నిషేధం, అస్పృశ్యతా నిర్మూలన మొదలైన వాటికి కృషి చేయాలని నిర్ణయించారు.