వెంటనే రామన్న, “ఇందులో పెద్ద అర్థం కానిదేముంది! గోలీ దొరికినందుకు రంగా సంతోషించాడు; శ్రమపడి వాడికి సాయం చేసినందుకు సీత సంతోషపడింది. నువ్వు చెప్పిన ఆ పెళ్ళి సంబంధం గురించి, ఇంటా యన ఏమాత్రం సంతోషించినట్టు లేడు. అలాగే, జమీందారుగారి చిన్న భార్య పిల్ల లకు చదువు చెప్పే ఉద్యోగం దొరికిన వాడూ సంతోషించినట్టు కనబడలేదు,” అన్నాడు.

ఇందుకు వాడి మేనమామ చిన్నగా నిట్టూర్చి, “మనం ఎవరికన్నా అవసరపడి నప్పుడు, పరోపకారబుద్ధితో సాయం చేయ గలంగాని, దానితోపాటు సంతోషం కూడా ఎలా ఇవ్వగలం?” అన్నాడు.

బేతాళుడు ఈ కథచెప్పి, “రాజా, రామన్న మేనమామ సాయం-సంతోషాల గురించి తన వాక్చాతుర్యంతో మేనల్లుణ్ణి తృప్తిపరచ ప్రయత్నించాడేమో అన్న సందేహం కలుగు తున్నది. ఒకవేళ అతడికే దీన్ని గురించి సరైన అవగాహన లేదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “రామన్న మేనమామ, ఆయా వ్యక్తుల విభిన్న మనస్తత్వాల గురించిన అవగాహన వున్నవాడు. అంతమకూ, తన కూతురుకు అసలు సంబంధమేకుదురు తుందా అనుకున్న ఇంటాయన, ఇంకాస్తమంచి సంబంధం దొరికితే బాగుండునను కున్నాడు. అలాగే, తనకు ఉద్యోగు దొరకదను కున్నవాడికీ, ఉద్యోగం దొరకగానే ఇంకొంచెం మంచి ఉద్యోగం కావాలనిపించింది. అందు వల్ల, కేవలం ఇతరులను సంతోషపెట్టడానికి కాక, ఇతరులకు సాయపడాలని మాత్రమే పరోపకారం చేయాలి. మనిషికి సాయాన్నివ్వ గలిగినంత సులభంగా, సంతోషాన్నివ్వలేం – అన్నది రామన్న మేనమామ గ్రహించిన జీవిత సత్యం. అందువల్ల, అతడి మాటల్లో వాక్చాతుర్యం, అవగాహనాలోపం అంటూ ఏమీ లేదు,” అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు.

— (కల్పితం)

[ఆధారం : “వసుంధర” రచన]