ఉన్నాయి. ఏడుస్తూకూచోకు," అన్నాడు.
వ్యాసుడు ధర్మరాజుతో ఆశ్వమేధయాగం
చెయ్యమన్నాడు.

దానికి ధర్మరాజు, “మహాత్మా అశ్వమేధయాగం చేసి ఘనంగా దానం చెయ్యాలి. అల్పదానాలు నాకిష్టంలేదు. గొప్పదానాలు చెయ్యటానికి నా వద్ద ధనం లేదు. ప్రజలు చూడబోతే దీనులూ, పిల్లలూనూ. ఆత్మీ యులను కోల్పోయిఏడ్చేవాళ్ళమీదపన్నులు ఏమని వెయ్యయను?” అన్నాడు.

ధర్మరాజుకు పుష్కలంగా ధనం దొరికే
మార్గం వ్యాసుడు చెప్పాడు. పూర్వం మరుత్త
మహారాజు యాగం చేసి బ్రాహ్మణులకు
గొప్పగా దక్షిణలిచ్చాడు. ఆ బ్రాహ్మణులు
ఆ ధనమంతా హిమాలయాల మీద వదిలే
శారు. దాన్ని తెచ్చుకుంటే ధర్మరాజుకు
ఘనంగా దానం ఇవ్వడానికి చాలుతుందని
వ్యాసుడు చెప్పాడు.

ధర్మరాజు మరుత్తుడి కథ వినగోరితే,
వ్యాసుడు ఇలా చెప్పాడు :

త్రేతాయుగారంభంలో మనుపు వంశాన
కరంధముడు అనే రాజు బృహస్పతినే యాజ

కుడుగా పెట్టుకుని, దీక్షతో నూరు అశ్వ
మేధాలు చేసి, ఇంద్రుడితో సమానుడని
పించుకున్నాడు.

అతని కొడుకు మరుత్తు తండ్రిని మించిన
వాడు. అతనుయాగాలు చెయ్యసంకల్పించి,
వేలకొద్దీ బంగారుపాత్రలు చేయించాడు.
ఆ యజ్ఞంలో పాత్రలేకాక సమస్త ఉప
కరణాలూ బంగారంతో చేసినవే.
మరుత్తు అనేకమంది రాజులతో కలిసి,
హిమాలయానికి ఉత్తరంగా, మేరుపర్వతానికి
సమీపాన ఒక చిన్నకొండ మీద యాగాలు
చేశాడు.

ఈ యాగాలకు బృహస్పతి యాజకుడు
కావలసింది. కాని ఇంద్రుడు మరుత్తుపట్ల
ఈర్ష్యగలవాడై బృహస్పతిని వారించాడు.
అప్పుడు మరుత్తు బృహస్పతి తమ్ముడైన
సంవర్తుణ్ణి యాజకుడుగా పెట్టుకున్నాడు.
యజ్ఞం మహావైభవంగా జరిగింది. తరూత
మరుత్తు బంగారం రాసులుగా పోసి, బ్రాహ్మ
ణులకు దానాలు చేశాడు. అయినప్పటికీ
ఇంకా ఎంతో మిగిలిపోయింది. ఆ బంగారాన్ని
తెచ్చుకోమని వ్యాసుడు ధర్మరాజుకు చెప్పాడు.