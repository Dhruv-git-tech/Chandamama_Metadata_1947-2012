వాగునుదాటి ఉత్తరదిశగా వెళ్ళిపోతున్నారు.
ఆసంగతి చెప్పేందుకు ఖడ్గజాతి వాళ్ళల్లో
ఒకడు ముందుగా పరుగులమీద వచ్చాడు.

“మిగిలిన వాళ్ళు బందిపోట్ల వెన్నంటి
పోతున్నారా?” అని అడిగాడు జీవదత్తుడు.

“పోతున్నారు, దొరా! మనం వెళ్ళి
వాళ్ళను కలుసుకునేవరకూ, వాళ్ళు బంది
పోట్లను కనుమరుగు కాకుండా చూస్తూనే
వుంటారు,” అన్నాడు ఖడ్గజాతివాడు.

జీవదత్తుడు ఒక క్షణకాలం మౌనంగా
వూరుకుని, ఖడ్గవర్మతో, “ఖడ్గా, ఇక మనం
బయలుదేరవచ్చు. బాగా చీకటిపడిన తర్వాతే
మనం ఆ బందిపోట్లువున్న ప్రదేశాన్ని చేరటం
క్షేమం. ఏమైనా, స్వర్ణాచారిని, ఈ రాత్రికే
విడిపించుకు రావాలి,” అన్నాడు.

ఆ తర్వాత, ఖడ్గజీవదత్తులు తమ తమ
కత్తులూ, విల్లంబులూ తీసుకుని ప్రయా
ణానికి సిద్ధమవుతూండగా, విఘ్నీశ్వర
పూజారి హాతత్తుగా ఏదో గుర్తుకు వచ్చిన
వాడిలా ఎగిరిపడి, “క్షత్రియయోధుల్లారా!
మన సింహం చంపిన బందిపోటువాడి
ఒంటె, ఈ ప్రాంతంలోనే ఎక్కడోవుంటుంది.
దాన్ని వాహనంగా ఉపయోగించుకోవచ్చు,
వెతికించండి!” అన్నాడు.

ఆ మాటవింటూనే నలుగురు ఖడ్గజాతి
వాళ్ళు, కుటీరం వెనకవున్న అరణ్యంలోకి
పోయి, పావుగంటకాలం గడిచీగడవకుముందే
ఒంటెను వెతికిపట్టుకుని ఖడ్గజీవదత్తుల
దగ్గరకు వచ్చారు. బందిపోట్లను గురించిన
సమాచారం తెచ్చినఖడ్గజాతివాడు ముందుండి
దారితీయగా, ఖడ్గజీవదత్తులు ఒంటెమీద
ప్రయాణమయ్యారు.

వాళ్ళు అరణ్యంలో కొంతదూరం వెళ్ళిన
తర్వాత, నదీ తీరాన గల ఒక కొండ పక్కన,
బందిపోట్లు వంటపనులు ప్రారంభించటం
కనిపించింది. వాళ్ళల్లో కొందరు ఎండుపుల్లల
కోసం వెతుకుతూ, చెట్లలో తిరుగుతున్నారు.

“జీవా! మనం ముందు స్వర్ణాచారిని,
ఈ దుర్మార్గులు ఏమి చేసిందీ తెలుసు
కోవడం అవసరంగదా! ఎండుపుల్లల కోసం
తిరుగుతున్న ఒక బందిపోటును ప్రాణా
లతో పట్టుకుంటే, సంగతి సందర్భాలన్నీ
తెలుసుకోవచ్చు,” అన్నాడు ఖడ్గవర్మ.

“ఆహా, ఈ ఎత్తుగడ బాగానేవున్నది.
వెంట ఒక ఖడ్గజాతివాణ్ణికూడా తీసుకుపో.
మనం ఇక్కడ దాగివున్న సంగతి మాత్రం,
ఆ బందిపోట్లకు తెలియకుండా పని పూర్తి
చేసుకురావాలి!” అని హెచ్చరించాడు జీవ
దత్తుడు.