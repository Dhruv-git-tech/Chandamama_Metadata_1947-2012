నీ అనుచరులేమనుకుంటారు!” అన్నాడు ఖఢగవర్మ కోపంగా.

“అయ్యా, ఆ పారిపోయింది నేను! రాజుగారు ఆ సమయంలో ఇక్కడ లేరు,” అంటూ మంత్రిశిలాముఖి, ఖఢగజీవదత్తుల ముందుకు వచ్చాడు.

“అలాగా! వాళ్ళు మనం ఎరగని కొత్త ఆయుధాలేమైనా మీమీద ప్రయోగించారా? లేక, ఆ ఒంటెల్నిచూసి, మీ ఖఢగమృగాలు బెదిరి పారిపోయాయా?” అని అడిగాడు జీవదత్తుడు.

శిలాముఖి కొండవాగు దగ్గర జరిగిన దంతాచెప్పి, “ఆ బందిపోట్ల దగ్గర కత్తులూ, ఈటెలూ తప్పమరేంలేవు. కాని, ఒంటె అని మీరు చెప్పే ఆ వింతజంతువును చూసి, మావాళ్ళు ఎందుకనో చాలా భయపడి పోయారు,” అన్నాడు.

“సరే, జరిగిందేదో జరిగిపోయింది. మేం స్వర్ణాచారిని బందిపోట్లనుంచి విడి పించుకురావాలి. కనుక మీలో కొందరు

బయలుదేరి, వాళ్ళుపోయినదారి గుర్తులు తెలుసుకునిరండి!” అన్నాడు జీవదత్తుడు.

అరణ్యమల్లు, తన అనుచరులలో నలుగురిని, బందిపోట్లు పోయిన మార్గం తెలుసుకురమ్మని ఆజ్ఞాపించాడు. ఆ మెంటనే ఆ నలుగురూ ఖఢగమృగాలను ఎక్కి కొండ వాగు కేసి బయలుదేరారు.

ఆ సరికి సూర్యాస్తమయమై చీకటి పడుతున్నది. ఖఢగజీవదత్తులు వంట చేసి భోజనాలు ముగించి కుటీరం బయటికి వచ్చారు. ఆ సమయంలో, బందిపోట్ల జాడలు తెలుసుకోవడానికి పోయిన ఖఢగ జాతివాళ్ళల్లో ఒకడు తిరిగివచ్చాడు. వాడెక్కి వున్న ఖఢగమృగం ఆయాసంతో రొప్పుతున్నది.

తన అనుచరుణ్ణి చూస్తూనే రాజు అర ణ్యమల్లు ఆదుర్దాగా, “బందిపోట్లు కని పించారా? నీతో బయలుదేరిన తతిమ్మా ముగ్గురూ ఏమయ్యారు?” అని అడిగాడు.

ఖఢగజాతివాడు·నాలుగుమాటల్లో సంగతి సందర్భాలన్నీ చెప్పేశాడు. బందిపోట్లు కొండ