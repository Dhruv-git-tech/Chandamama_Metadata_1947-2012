కవి రాయబారం

కొంచనపురాన్ని, కాంచనవర్మ అనే రాజు పాలించేవాడు. ఆయన ప్రజలకు ఎలాంటి కష్టనష్టాలు రాకుండా కాపాడుతూ ప్రజా రంజకుడని పేరు తెచ్చుకున్నాడు. అదు నెరిగి, ఆయన ప్రవేశపెట్టిన సంస్కరణల వల్ల, దేశం సుభిక్షంగా వుండి, ప్రజలంతా ధనధాన్యాలతో తులతూగుతున్నారు.

ఒకనాడు కాంచనవర్మ కొలువు తీరి వుండగా, తిప్పయ్యసెట్టి అనేసుగంధద్ర్యాల వ్యాపారి అక్కడికి వచ్చాడు. అతడు, రాజుకు సమస్కరించి, “మహారాజా! మీ చల్లని నీడలో మా వర్తకులమందరమూ, ఏ ఒడిదుడు కులు లేకుండా, దేవిదేశాలలో వర్తకవ్యాపా రాలు చేసుకుంటున్నాము. ముఖ్యంగా నేను సుగంధద్రవ్యాలు దిగుమతి చేయించు కుంటాను. జావా ద్వీపం నుంచి, ఒక విశేషమైన అత్తరు వచ్చింది. మహారాజుగారికి ముందుగా సమర్పించడం వర్తకనియమం.

కాబట్టి స్వీకరించండి!” అని కాంచనవర్మకు ఒక అత్తరు సీసా ఇచ్చాడు.

రాజు దాని పరిమళానికి ముగ్భుడై, ఆ అత్తరును కొలువులో వున్నవారి అంగీలకు పులవమని సేవకులను ఆజ్ఞాపించాడు. వాళ్ళు అలాగే చేశారు. మరుక్షణం కొలు వంతా సువాసనలతో నిండిపోయింది.

అప్పుడు, ఆస్థానకవి చంద్రచూడుడు ఆసనం మీదినుంచి లేచి, “తిప్పయ్యసెట్టి తెచ్చినది అత్తరు పరిమళం కాదు; జావా ద్వీపంలో కూడా వ్యాపించిన, మన మహా రాజుగారి కీర్తిపరిమళం!” అన్నాడు.

కొలువులోని వారందరూ, కవిమాటలకు హర్షాన్ని వ్యక్తం చేశారు. తిప్పయ్యసెట్టి ఎక్కడలేని అనందంతో, “మహారాజా! కవి గారు చెప్పినట్లు, మీ కీర్తి పరిమళమే, నా సుగంధవ్యాపారానికి మూలస్తంభం! కవి మాటలు శిరోధార్యం,” అన్నాడు.