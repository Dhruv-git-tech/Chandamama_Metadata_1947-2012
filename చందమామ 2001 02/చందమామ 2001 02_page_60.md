అప్పటికే ఆయన ఇంటిముందు చాలా మంది వున్నారు. ముఖాలు చూస్తూంటే, వాళ్ళూ అప్పు అడగడానికే వచ్చినట్లు కన బడ్డారు. ఆయనకు అనుకోకుండా డబ్బు వచ్చినందుకు అంతా అభినందిస్తున్నారు. కానీ, మనసులో అప్పెలా అడగాలా అనే ఆలోచన, వాళ్ళను తికమక చేస్తున్నట్లుంది.

సుబ్రహ్మణ్యం విషయం ఇట్టే అర్థం చేసుకున్నట్లున్నాడు. ఆయన అందరివంకా ఒకసారి చూసి, “డబ్బు సంపాదించడం కష్టం; ఖర్చు చేయడం సులభం. డబ్బు న్నప్పుడు మనిషి ఈ విషయం మర్చి పోతుంటాడు. అలా మర్చిపోకుండా వుండ డానికి నేను, నా డబ్బును వడ్డీవ్యాపారి సుందరయ్యకిస్తాను. ఆయన నా డబ్బుకు వడ్డీ ఇస్తాడు. ఒక వేళ నాకు డబ్బు అవసరం అయితే, సుందరయ్య దగ్గరే అప్పు తీసుకుంటాను. నా డబ్బు కొంత తన దగ్గర వుంది కాబట్టి, ఆయన ఏ హామీ అక్కర

లేకుండా అప్పిస్తాడు. అయితే, నాకిచ్చే వడ్డీకంటే తీసుకునే వడ్డీ ఎక్కువ. ఆ తేడా నాకు హెచ్చరికగా వుంటుంది. అందువల్ల నేను అనవసరపు ఖర్చులు చేయను, “అంటూ ముందరి కాళ్ళకు బంధం వేశాడు.

తన డబ్బును తనే వడ్డీకి అప్పుతీసు కునేవాడిని ఇతరులేం అడుగుతారు? చుట్టూ చేరిన వారంతా ఒక్కొక్కరు చల్లగా జారు కున్నారు. సోమనాథుడికి, సుబ్రహ్మణ్యం వద్ద చనువెక్కువ. అతడి ముఖం చూసి సుబ్రహ్మణ్యం విషయం అర్థం చేసుకుని, “నీకు డబ్బువసరం వచ్చినట్టుంది. స్నేహితుడి వద్ద మొహమాటపడకూడదు. ఇప్పుడే ఇద్దరు సుందరయ్య వద్దకు వెళ్దాం. సంవత్సరానికి నూటికి పదిహేను రూపాయలమీద, పదిహేనువేలలోపు ఎంతకైనా నీ కోసం అప్పు తీసుకుని ఇచ్చే బాధ్యత నాది. ఎంత కావాలో చెప్పు!” అన్నాడు. నూటికి పది హేను రూపాయల వడ్డీ అనగానే సోమ