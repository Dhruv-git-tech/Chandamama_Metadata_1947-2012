మనదేశం గురించి తెలుసుకుందాం!

క్విజ్

‘నైటింగేల్ ఆఫ్ ఇండియా’ అని గాంధీజీ మెచ్చుకున్న సుప్రసిద్ధ కవయిత్రి సరోజీనీ నాయుడును గురించి ఈ సంచికలోనే మరొకచోట చదివాం. మరి ఇతర రంగాలలో కూడా ప్రసిద్ధులైన మహిళలను గురించి మనకెంతవరకు తెలుసో ఇప్పుడు చూద్దాం:

1. భారత రాజధాని కాక పూర్వం ఢిల్లీని ఒక మహిళ పాలించింది. ఆమె ఎవరు? ఎంత కాలం పాలించింది?

2. భారతదేశంలో స్థిరపడిన ఒక విదేశీవనిత ‘భారతరత్త’ ‘నోబెల్ బహుమతి’ సత్కారాలను పొందారు. ఆమె ఎవరు?

3. ఒక వనిత గౌరవార్థం భారతదేశం ప్రత్యేక నాణాన్ని ముద్రించింది. ఆమె ఎవరు?

4. జవహర్లాల్ నెహ్రాఏర్పాటు చేసిన తొలి మంత్రి మండలిలో స్థానం పొందిన మహిళ ఎవరు?

5. సుభాస్ చంద్రబోస్ నాయకత్వంలోని ‘ఆజాద్ హింద్’ ప్రభుత్వంలో పనిచేసిన వనిత ఎవరు?

6. భారత జాతీయ కాంగ్రెస్ తొలిమహిళా అధ్యక్షురాలు ఎవరు?

7. ప్రప్రథమంగా ఒక నటిని రాజ్యసభకు నామినేట్ చేశారు. ఆ నటి ఎవరు?

8. దక్షిణాదికి చెందిన ఒక సుప్రసిద్ధ గాయని ‘భక్తమీరా’ చిత్రంలో నటించింది. ఆమె ఎవరు?

9. తన తొలి నవలకే ‘బూకర్ బహుమతి’ పొందిన భారతీయ రచయిత్రి ఎవరు?

10. జ్ఞానపీఠ బహుమతి పొందిన తొలి రచయిత్రి ఎవరు?

11. ‘గ్రాండ్ సెలాన్ ఆఫ్ ప్యారీస్’లో ఆసియా(ఇండియా) సభ్యురాలైన తొలి భారతీయ కళాకారిణి ఎవరు?

12. గిన్నిస్ బుక్ ఆఫ్ రికార్డ్స్ లో స్థానం పొందిన భారతీయ గాయని ఎవరు? ఆమె సాధించింది ఏమిటి?

[సమాధానాలు వచ్చే సంచికలో]