ఖడ్గవర్మ, ఒక ఖడ్గజాతివాణ్ణి వెంట
బెట్టుకుని, చెట్లల్లో ఎండుపుల్లలకోసం వెతుకు
తున్న బందిపోట్లలో ఒకణ్ణి పట్టుకునేం
దుకు బయలుదేరాడు. అతడికి త్వరలోనే
అలాంటి వాడొకడు కనిపించాడు. కాని,
తనను చూసి అనుచరులను హెచ్చరించక
ముందే వాణ్ణి గొంతు నొక్కిపట్టుకోవాలి!

ఖడ్గవర్మ ఒక ఉపాయం ఆలోచించాడు.
బందిపోటువాడు చెట్లకింద పడివున్న ఎండు
పుల్లలను పోగుచేయటమేగాక, ఎండినవని
అనుమానం కలిగిన చెట్లకొమ్మలనుకూడా
బలంగా లాగి విరుస్తున్నాడు.

ఖడ్గవర్మ తనవెంటవున్న ఖడ్గజాతివాణ్ణి
హెచ్చరించి, వాడిచేత ఒక పెద్ద ఎండు
కొమ్మను చెట్టునుంచి విరిపించి, అది దభీ
మని కిందపడుతూండగానే పరిగెత్తి, వాడి
తోపాటు దగ్గిరవున్న ఒకచెట్టు వెనక దాక్కు

న్నాడు. ఎండుకొమ్మ విరిగిపడిన శబ్దం
వింటూనే, బందిపోటు దాన్ని ఎత్తుకు
పోయేందుకు అక్కడికి వచ్చాడు. వాడున్న
అవసరంలోవాడికి అంతపెద్ద ఎండుకొమ్మ
దానికై అది చెట్టునుంచి విరిగి ఎందుకు
పడుతుందా అన్న అనుమానం కలగలేదు.

బందిపోటువాడు వంగి ఎండుకొమ్మను
కదిలించబోయే సమయంలో, ఖడ్గవర్మ
వెనకనుంచి మీదపడి, వాడి గొంతును రెండు
చేతులతో బలంగా వడిసిపట్టుకున్నాడు.
అదే సమయంలో ఖడ్గజాతివాడు అక్కడికి
వచ్చి, ఈటెను వాడి గుండెలకు గురిచేసి,
నోరెతితే ఈటెతో పొడుస్తానని సౌంజ్ఞచేశాడు.

ప్రాణభయంతో గడగడవణికిపోతున్న
బందిపోటును, మెడపట్టుకునిలేపి నిల
బెట్టి, ఖడ్గవర్మ వాడితో, “నోరెత్తకుండా నా
వెంటరా, నీకెలాంటి ప్రాణహానీ కలగదు.
కాని, అరిచి నీ అనుచరులను హెచ్చరించ
ప్రయత్నించావో - నిన్నిక్కడే నిలువునా నరి
కేస్తాను,” అన్నాడు.

బందిపోటువాడు కుక్కినపేనులా అయి
పోయి, ఖడ్గవర్మ వెంట బయలుదేరాడు.
ఖడ్గవర్మ తెచ్చిన బందిపోటును చూసి
జీవదత్తుడు చాలా సంతోషించి, “ఒరే,
కొండవాగు దగ్గర మీరు పంట పాలాలు
దోచుకున్నారుగదా, ఆ సమయంలో మీరు
పట్టుకున్న స్వర్ణాచారి అనే అతణ్ణి ఏం
చేశారు?” అని ప్రశ్నించాడు.

“నిజంచెపితే నన్నుప్రాణాలతో వది
లేస్తారా?” అన్నాడు బందిపోటు వణుకుతూ.

“తప్పకుండా వదులుతాం!” అన్నాడు
జీవదత్తుడు.