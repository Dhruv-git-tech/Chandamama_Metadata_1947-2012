మని ఆజ్ఞయిచ్చాడు. కాని తీరా వాడి వాలకం
చూశాక రాజుగారికి వాడి పట్ల నమ్మకం
చిక్కలేదు.

“నాసమస్యనీకు సరిగా అర్థమయిందా?
నువ్వు నిజంగా సమాధానం చెప్పగలవా?”
అన్నాడు రాజు వాడితో.

“నోటితో చెప్పటం కాదు. ప్రభువులు అను మతిస్తే ప్రత్యక్షంగా చూపిస్తాను,” అన్నాడు బ్రాహ్మాడి కొడుకు.

రాజుగారు వెంటనే తన ప్రధాన సభికు
లందరితో సభ తీరి, బ్రాహ్మాడి కొడుకును
తన సమస్యకు సమాధానం చెప్పమన్నాడు.

“ఒక తిరగలీ, ఇన్ని గోధుమలూ తెప్పించండి,” అన్నాడు బ్రాహ్మాడి కొడుకు.

తిరగలీ, గోధుమలూ వచ్చాయి. బ్రాహ్మాడి
కొడుకు పట్టెడు గోధుమలు తిరగట్లో పోసి
విసురుతూ, “చూడండి, మహారాజా! ఈ
పైన తిరిగే రాయి ఆకాశం. కింద కదలకుండా
ఉండే రాయి భూమి. ఇందులో పోసిన
గోధుమలు జీవరాసులు. పోసేవాడు భగ

వంతుడు. ఈ చేతి అయిదువేళ్ళూ పంచ
భూతాలు, తిరగలిపిడి యమధర్మరాజు.
పాపులను ఇలా హింసిస్తాడు,” అంటూ పై
రాయి ఎత్తి, “చూశారా, మహారాజా? చాలా
గింజలు నలిగి యమయాతన అనుభవిం
చాయి. కాని కొన్ని గింజలు చెక్కుచెదర
కుండాఉండిపోయాయి. ఇవి యమలోకాన్ని
తప్పించుకున్న జీవులు! వాటికి నరక భయం
లేదు!” అని ముగించాడు.

రాజు పరమానందం చెంది, “ఆహా!
ఎంత జ్ఞానివి! నువ్వు ఎవరి కొడుకువు,
నాయనా?” అని అడిగాడు.

వాడు తాను పురాణం చదివే బ్రాహ్మాడి
కొడుకునని చెప్పాడు.

“నీ తండ్రి కన్న నువ్వే గొప్పవాడివి!” అని
చెప్పి, రాజుగారు వాడికి దుశ్శాలువలూ,
కట్నాలూ ఇచ్చి, సన్మానించి పంపేశాడు. ఈ
సన్మానం ఫలితంగా బ్రాహ్మాడి కొడుకు
రాలుగాయ లక్షణాలు మాని, పెద్దమనిషిగా
జీవించసాగాడు.