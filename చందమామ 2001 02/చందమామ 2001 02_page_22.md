# చరిత్ర

వాడూ, మిత్రుడూ అయిన ఒక రాజకుమారుణ్ణి చూసి, అలాంటి భోగభాగ్యాలు గల రాజ కుమారుడి జీవితం బావుంటుంది కదా అని ఒక క్షణకాలం ఆలోచించాడట. ఆయన కోరిక నెరవేరింది. ప్రాపంచిక సుఖాలు క్షణికాలనీ, ఎండమావులనీ గ్రహించడానికే ఆయన రాజ కుమారుడుగా జన్మించాడు!

“ధువుడికి తన పూర్వజన్మస్మృతి ఉండేదా తాతయ్య?” అని అడిగింది శ్యామల.

“లేదు. కాని క్రమంగా దానిని గురించి గ్రహించాడు. ఆయన పూర్వజన్మ కథ ఇలా సాగుతుంది: యువకుడైన అతడు ఒక రోజు ఒక ముని వెంట నడుస్తున్నాడు. ఎందొందరో తలనెరిసిన వృద్ధులు సాధించలేని దానిని తాను సాధించాననీ, వాళ్ళ అనుమానాలను కూడా తీర్చగలుగుతున్నాననీ వాడు మనసులో మురిసి పోతూ నడవసాగాడు. ముందు నడుస్తూన్న ముని ఆగి, ఎత్తుగా ఉన్న ఒక మట్టి దిబ్బను చూపుతూ, “ఆ చెట్టు కింద వున్న మట్టి దిబ్బ ఏమిటో తెలుసా?” అని అడిగాడు. అతడు తెలియదు అన్నాడు. అప్పుడు ముని, “అక్కడే నువ్వు కూర్చుని దేవుణ్ణి గురించి తపస్సు చేస్తూ ప్రాణాలు వదిలావు. ఒక్కసారికాదు; పలుసార్లు. అనేక జన్మలు అలాగే సాగాయి. నువ్వు వదిలిన అస్థిపంజరాలతోనే ఆ దిబ్బ ఏర్పడింది!” అన్నాడు.

ఆ మాటలకు యువకుడు దిగ్గ్భాంతి చెందాడు. అతని అహంకారం పటాపంచల యింది. భగవదనుభూతి పొందడమే మానవ జన్మ పరమార్థం. అయితే దానిని సాధించడం ఒక్క జన్మలో సాధ్యంకాదు. అది సుదీర్ఘ చందుమామ

ప్రయత్నం అనే పరమ సత్యాన్ని ఈ కథ చెబుతుంది,” అన్నాడు దేవనాథుడు.

“దేవుణ్ణి తెలుసుకున్నాక కూడా అహం కారం కొనసాగడం ఆశ్చర్యంగా లేదూ?” అన్నది దేవనాథుడి వెనకనుంచి అంతా విన్న దేవనాథుడి కోడలు.

“అవును, తల్లీ! మనిషి విచిత్రమైనవాడు. క్లిష్టమైనప్రాణి. పరస్పర విరుద్ధ స్వభావాలుగల మనుషుల్ని మనం జీవితంలో ఎందర్ని చూడడం లేదు? మూర్ఖుడనుకున్నవాడు హాతాత్తుగా వివేకంతో వ్యవహరిస్తాడు. వివేకి అనుకున్నవాడు పరమ మూర్ఖంగా నడుచుకుంటాడు. ఆధ్యాత్మికంగా కొంత ప్రగతి సాధించిన వ్యక్తి, కొన్ని సందర్భాలలో మామూలు మనిషికన్నాహీనంగా నడుచుకోవచ్చు. దేవుణ్ణి తెలుసుకున్నవాడు అహంకారం రహితంగా, దుష్టభావాలకు దూరంగా మసలుకోవాలి. అయితే, కొందరు ఆత్మస్థాయిలో దేవుణ్ణి తెలుసుకుని కూడా మానసిక స్థాయిలో