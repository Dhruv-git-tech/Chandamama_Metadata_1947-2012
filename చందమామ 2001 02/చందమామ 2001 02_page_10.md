ఇందుకు మేనమామ చాలా ఆశ్చర్య పోయి, రామన్నను, “ఎందుకని?” అని అడిగాడు. “నేనెందుకూ పనికిరానివాణ్ణి. నాకే విద్యలూ రావు,” అన్నాడు రామన్న.

“వ్యషాయం చేస్తున్నావుగదా!” అన్నాడు మేనమామ.

“అందులో మాత్రం, నా తెలివి ఏముంది? నాన్న చెప్పింది చెయ్యడం తప్ప, సొంతంగా నేనేం చెయ్యలేను,” అన్నాడు రామన్న.

“అలా అనుకోవడం నీ గొప్పతనం. వ్యవసాయం ఒక్కరోజులో రాదు. అనుభవం పెరిగితే అంతా నిన్ను గొప్ప వ్యవసాయ దారుడంటారు. అప్పుడు నీక్కలిగే సంతోషం అంతా ఇంతా కాదు,” అన్నాడు మేనమామ.

“నాకు సంతోషమా?” అంటూ రామన్న, మేనమామకేసి కోపంగా చూసి, “సంతోషంగా వుండడం, నాకు చేతకాదు. నేనేసంతోషంగా వుండలేనప్పుడు, పెళ్ళి చేసుకుని భార్యను సంతోషపెట్టగలనా?” అన్నాడు.

ఈ మాటలకు మేనమామ అప్పటికేం మాట్లాడకుండా, రెడురోజులపాటు రామన్న దినచర్యను గమనించాడు. తర్వాత ఆయన ఆ ఊళ్ళో తనకున్న కొన్నిపనులు ముగించు కుని, తిరుగుప్రయాణమవుతూ, “రామన్నా! నువ్వు నాతో మాఊరికిరా. నిత్య సంతోషిగా వుండే మార్గం చెబుతాను,” అన్నాడు.

రామన్న అందుకు సరేనన్నాడు. మేనమామతో కలిసి వాళ్ళ ఊరు వెళ్ళాడు.

సీతచలాకీతనం, సంతోషం ఆమె అందాన్ని రెట్టింపుచేశాయి. ఆమెను చూడగానే రామ న్నకు తనూ అంత సంతోషంగా వుండాలన్న కోరిక పుట్టింది. ఇల్లు చేరి ప్రయాణబడలిక

తీర్చుకున్నాక మేనమామ ఊళ్ళోకి బయలు దేరుతూ, రామన్నతో, “నేను మీ ఊరినుంచి మా ఊరివాళ్ళకు కొన్ని శుభవార్తలు తెచ్చాను. అవి వాళ్ళకు చెబితే ఎంతో సంతోషిస్తారు. ఇతరుల సంతోషం చూడడం, నీకూ ఇష్టమే కదా! నాతోరా,” అన్నాడు.

రామన్న బయల్దేరుతుంటే, తనూ వస్తా నన్నది, సీత. సీతతో కలిసి ఊళ్ళో తిరుగు తూంటే, రామన్నకు చాలా సంతోషంగా వున్నది. అయితే, అది ఎంతోసేపు నిలవ లేదు. ముగ్గురూ కలిసి అలా ఒక సందు మలుపు తిరిగారోలేదో, అక్కడబాటకు పక్కగా దిగులుగా నిలబడ్డ ఏడెనిమిదేళ్ళ కుర్రాడు కనిపించాడు. సీత వాణ్ణి చూస్తూనే, “ఏమైంది రా, రంగా! అలావున్నావేం?” అని అడిగింది.

“రంగురంగుల నా గోలీ ఇక్కడతుప్పలో పడిపోయింది. వెదుకుతామంటే లోపలి