పుట్టి, క్షత్రియులనందరినీ చీల్చి చెండాడి, రాజు అవుతాడు. నీకు పరమ శాంతుడైన బ్రాహ్మణోత్తముడు పుట్టుతాడు," అని చెప్పాడు.

ఇది జరిగిన ఒకటి రెండు రోజులకే సత్యవతి తల్లిదండ్రులు ఋచీకుడి ఆశ్రమానికి, తీర్థయాత్రలు చేస్తూ వచ్చారు. సత్యవతి తన తల్లితో తన భర్తుడెప్పిన మాట చెప్పి, రెండు భాగాలుగా ఉన్న హవిస్సును ఆమె చేతికి ఇచ్చింది. సత్యవతి తల్లి తొందర పడి తన కూతురు తినవలసిన భాగాన్ని తాను తిని, తాను తినవలసిన భాగాన్ని తన కూతురికి పెట్టింది.

ఆసమయంలో అరణ్యానికి వెళ్ళిఉండిన ఋచీకుడు ఇంటికి తిరిగివచ్చి, జరిగిన సంగతి తెలుసుకుని, "మీ అమ్మ చేసిన పారపాటు చేత నీ కడుపున మహాత్రూరు డైన క్షత్రియుడూ, మీ అమ్మ కడుపున బ్రాహ్మణుడూ పుడతారు," అన్నాడు చాలా విచారంగా.

సత్యవతి ఈ మాటకు ఎంతో విచారించి, "నా కడుపున క్రూరుడుపుట్టడం నేనుభరించ లేను. నీ తపశ్శక్తి చేత నా కడుపున క్రూరుడు పుట్టకుండాచూడాలి. వాడి కొడుకు కావలిస్తే క్రూరుడు కానీ," అన్నది.

అలాగే చేస్తానన్నాడు ఋచీకుడు.

సత్యవతికి శాంతుడైన జమదగ్నీ, గాధి భార్యకు విశ్వామిత్రుడూ కలిగారు. జమ దగ్నికి పరశురాముడు పుట్టాడు. పరశు రాముడు పెరిగి పెద్దవాడై గంధమాదనంలో మహాదేవుణ్ణి ఆరాధించి అనేక అస్త్రాలూ, ఒక గండ్ర గొడ్డలీ సంపాదించాడు.

ఇలా ఉండగా, హైహయ వంశానికి చెందిన కృతవీర్యుడి కొడుకు అర్జునుడు అనేవాడు దత్తాత్రేయుడి అనుగ్రహంవల్ల వెయ్యి చేతులు గలవాడై, రాజులందరినీ జయించి, అశ్వమేధయాగం చేసి బ్రాహ్మణులకు అంతులేని దానాలు చేస్తూ అగ్ని దేవుడికి పర్వతారణ్య ప్రాంతాలను దానం చేశాడు. ఆ ప్రాంతాలను అగ్నిదేవుడు తగల బెట్టేటప్పుడు వసిష్ఠుడి ఆశ్రమం కూడా కాలిపోయింది.

అందుకు వసిష్ఠుడు బాధపడి ఆవేశంతో, "నా ఆశ్రమాన్ని అగ్ని ఎలా ధ్వంసం చేశాడో, నీ చేతులను పరశురాముడు అలా ధ్వంసం చేస్తాడు," అని శాపం పెట్టేశాడు. ఈ శాపానికి అర్జునుడు ఏమాత్రమూ జంకలేదు.

పరశురాముడికీ, కార్తవీర్యార్జునుడికీ వైరం ఏర్పడటానికి కారకులు ఆ అర్జునుడి