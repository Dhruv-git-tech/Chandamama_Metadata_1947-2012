మాత్రం మామూలుగానే ఉండిపోతారు,”
అన్నాడు దేవనాథుడు.

“ఉదాహరణకు ఎవరైనా ఉన్నారా తాతయ్యా?” అని అడిగింది శ్యామల.

“ఉన్నారు తల్లీ! మన పురాణాలలో వసిష్ఠుడు, విశ్వామిత్రుడు అనేమునులను గురించి విన్నారు కదా? వసిష్ఠుడు సత్వ సంపన్నుడు; శాంతస్వభావి. దేవుణ్ణి తెలుసుకున్న బ్రహ్మ ఋషి. వసిష్ఠుడి తపోబలాన్నీ, శక్తి సామర్థ్య లనూ చూసి అబ్బురపడి రాజ్యాన్ని త్యజించి తపస్వి అయినవాడు విశ్వామిత్రుడు. ఆయన కోరు తపస్సు చేశాడు. వసిష్ఠుడి నోటిగుండా బ్రహ్మా అనిపించుకోవాలని ఉబలాటపడి నానా విధాలుగా ప్రయత్నించాడు. కాని ఫలించ లేదు. వసిష్ఠుడంటే విశ్వామిత్రుడికి ఆరంభం నుంచే అసూయ. ఆధ్యాత్మిక మార్గంలో అసూయా ద్వేషాలకు చోటు ఉండదు. తనను బ్రహ్మార్షి అని అంగీకరించమని వసిష్ఠుణ్ణి కోరాడు.

కాని వసిష్ఠుడు అందుకు అంగీ కరించలేదు. విశ్వామిత్రుడికి ఆగ్రహం వచ్చింది. అసూయ, ఆగ్రహం మనిషిని పట్టుకుంటే ఆ మనిషి తన చర్యల మీదే అదుపును కోల్పోతాడు. విశ్వామిత్రుడికి కూడా అదే జరిగింది. వసిష్ఠుణ్ణి నిర్బంధించాడు; అవమానించాడు. తానే అవ మానం పాలయ్యాడు. ఆఖరికి మసిష్ఠుడి కొడుకు లను చంపించాడు. మసిష్ఠుడు అన్నీటినీ ఓర్పుతో భరించాడు.

చుట్టూ గాఢాంధకారం అలముకున్న అర్ధ రాత్రి సమయంలో తన కుటీరంలో ఒంటరిగా కూర్చుని విశ్వామిత్రుడు కోపంతో రగిలి పోయాడు. మునులందరూ గౌరవించే వసిష్ఠుడు తనను గౌరవించడంలేదు. అందువల్లే తక్కినవారూ తనను గౌరవించడంలేదు. తాను బ్రహ్మార్షి కావడానికి వసిష్ఠుడే అవరోధంగా ఉన్నాడు అని ఆలోచించసాగాడు. దేవుడితో తనకున్న సంబంధం మీద తప్ప ఎదుటివారి అభిప్రాయాలమీద తన ఆధ్యాత్మిక స్థాయి ఆధారపడలేదు- అన్న సాధారణ విషయాన్ని కూడా కోపావేశం కారణంగా విశ్వామిత్రుడు మరచిపోయాడు. అవరోధాన్ని తొలగించాలను కున్నాడు. ఆయన లేచి, రాజుగా ఉన్నప్పుడు ఉపయోగించిన ఖడ్గాన్ని అందుకుని వేగంగా వసిష్ఠుడి కుటీరం కేసి నడిచాడు.

కుటీరం సమీపించి, తలుపుకు చెవులు ఆనించి విన్నాడు. వసిష్ఠుడి భార్య అరుంధతి భర్తను విశ్వామిత్రుణ్ణి బ్రహ్మార్షిగా అంగీకరించ మని ప్రార్థిస్తున్నది. దాని ద్వారా ఆయన తమను వేధించడం తుప్పుతుందని ప్రాథేయపడుతున్నది. “బ్రహ్మార్షి కావాలని రాజ్య సింహాసనాన్నే త్యాగం చేసి వచ్చిన ఆయన్ను ఇంకా నిరాకరించడం వల్ల మీరు సాధించే ప్రయోజనం ఏమిటి?” అని అడిగింది అరుంధతి.