61. భీష్ముడి మరణం

మహాభారతం

తనకు రాజ్యం తిరిగి సంప్రాప్తం కావటానికి ముఖ్యకారకుడైన కృష్ణుడికి ధర్మరాజు తన కృతజ్ఞత తెలుపుకుని, అతన్ని స్తుతించాడు. తరవాత ఆయన తన తమ్ములతో, “నా మూలాన మీరు అరణ్యాలలో చెప్పనలవి గాని కష్టాలు పడ్డారు. ఒక మాదిరివాళ్ళు ఆ కష్టాలకు తట్టుకుని ఉండరు. మీరు ఎంతో ఓర్పు కలిగినవారు గనక, ఆ కష్టాలన్నీ భరిం చారు. ఇప్పుడు ఎలాగూ మనం రాజ్యాన్ని జయించాం. మీరు కొంత కాలం విశ్రాంతి తీసుకోండి. తూతమళ్ళీ కలుసుకుందాం,” అన్నాడు.

ఆయన ధృతరాష్ట్రుడి అనుమతితో దుర్యో ధనుడి భవనాన్ని దాసదాసీ జనంతో సహా

భీముడికి నివాసంగా ఇచ్చాడు. అలాగే దుశ్శా సనుడి భవనాలు అర్జునుడికీ, దుర్మర్జణ దుర్ముఖుల ఎత్తయిన మేడలు నకుల సహ దేవులకూ ఇచ్చాడు. వాళ్ళు తమ కొత్తఇళ్ళలో ప్రవేశించారు. కృష్ణుడూ, సాత్యకీ అర్జునుడి ఇంటనే బసచేశారు.

కొద్దిరోజుల అనంతరం ధర్మరాజు కృష్ణుణ్ణి చూడబోయి, “మాకు రాజ్యమూ, ప్రతిష్ఠాలభించాయి గాని, మేం ధర్మహాని చేశామన్న అనుమానం ఇంకా బాధిస్తూనే ఉన్నది. అందువల్ల నాకు శాంతికరువై మనసు ఏదో చెప్పలేని బాధకు గురవుతున్నది. ఈ అను మానాన్ని దయచేసి రహితం చెయ్యి,” అన్నాడు.