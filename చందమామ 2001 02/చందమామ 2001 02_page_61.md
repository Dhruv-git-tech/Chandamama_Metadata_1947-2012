నాథుడు గతుక్కుమని, తన అవసరానికి తగినట్టు రెండువేలే చాలన్నాడు.

ఇద్దరూ సుందరయ్య వద్దకు వెళ్ళారు. సుబ్రహ్మణ్యం పదిహేసువేల రూపాయల నగదును సుందరయ్యకిస్తే, ఆయన రోడు ఇస్తూ, “సంవత్సరానికి నూటికి పదమూడు రూపాయలు వడ్డీ వస్తుంది నీకు,” అన్నాడు.

సుబ్రహ్మణ్యం సరేనని, తనకు రెండు వేలు అప్పు కావాలన్నాడు. సుందరయ్య తల ఊపి, “మామూలుగా సంవత్సరానికి నూటికి ఇరవై తీసుకుంటాను. నా వద్ద డబ్బు దాచుకునే వారి వద్ద మాత్రం పది హేనే తీసుకుంటాను. నీకు తెలుసుగదా!” అంటూ పత్రాలమీద సంతకాలు చేయించు కుని రెండు వేలూ ఇచ్చాడు.

ఇది చూసి సోమనాథుడి మనసు చివు క్కుమంది. స్నేహధర్మం గురించి మాట్లాడు తూనే, తన దగ్గరున్న డబ్బును వడ్డీకి తిప్పుతూ, స్నేహితుడికి వడ్డీకి అప్పు ఇచ్చాడు సుబ్ర హ్మణ్యం. అయినా అవసరం తనది కాబట్టి, ఆ రెండువేలూ తీసుకుని వెళ్ళి వీరయ్య

కిచ్చాడు. నెల రోజుల్లో అన్నప్రకారం వీరయ్య డబ్బు తెచ్చి ఇవ్వగానే వడ్డీ లెక్క కట్టి బాకీ తీర్చడానికి సుబ్రహ్మణ్యం ఇంటికి వెళితే, ఆయన అందులో రెండువేలు మాత్రం తీసుకుని, “వడ్డీ వ్యాపారిననుకున్నావా? అయినా స్నేహితుడివద్ద వడ్డీ తీసుకుంటానా?” అన్నాడు.

సోమనాథుడు తెల్లబోయాడు. ఆలోచించగా — చేబదులు వల్ల తనకు కలిగే నష్టాన్ని తెలియజెప్పడానికి మాత్రమే సుబ్ర హ్మణ్యం, తనను సుందరయ్య వద్దకు తీసుకు వెళ్ళినట్టు అర్థమైంది. అలా కాకపోతే తను సుబ్రహ్మణ్యాన్ని రెండు వేలకు బదులు అయిదువేలు అడిగి పుచ్చుకుని, అంతగా అవసరం లేని వాటికోసం ఆ డబ్బు ఖర్చు చేసివుండేవాడు.

సుబ్రహ్మణ్యం ప్రవర్తన తీరు, తగిన హెచ్చరిక కావడంతో, సోమనాథుడు, వీరయ్య నుంచి వచ్చిన అదనపు అయిదువేల రూపాయలనూ సుందరయ్య దగ్గర వుంచాలని నిర్ణయించుకున్నాడు.