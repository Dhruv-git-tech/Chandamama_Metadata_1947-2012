ఈ నెలలో జన్మించిన ప్రముఖులు

1879 ఫిబ్రవరి 13వ తేదీ హైదరాబాదులో జన్మించిన సరోజనీదేవి పదకొండేళ్ళ ప్రాయంలోనే ఆంగ్లంలో కవితలల్లడం ప్రారంభించింది. ఆమె తండ్రి అఘోర్‌నాథ్ చటోపాధ్యాయ భారత జాతీయ కాంగ్రెస్ స్థాపనకు కృషి చేసిన వారిలో ఒకరు. ఆయన కూడా కవి. ఉర్దూ, బెంగాలీ భాషలలో కవితలు రచించేవాడు. సరోజనీదేవి తల్లి వరద సుందరీదేవి మధుర గాయని. ఆమె బెంగా లీలో స్వయంగా గీతాలు రచించి, ఆలపించేది. సరోజనీదేవి అతి పిన్న వయసులోనే కవితలు రాయడానికి ఆమె తల్లి దండ్రులు, ముఖ్యంగా ఆమె తండ్రి స్ఫూర్తిగా నిలిచారు.

సరోజనీదేవికి పదమూడేళ్ళ ప్రాయంలో తీవ్రంగా జబ్బు చేస్తే, డాక్టర్లు పుస్తకం ముట్టుకోకూడదనీ, చదవకూడదనీ సలహా ఇచ్చారు. అయితే, సరోజి నీదేవి అప్పుడే 2000 వాక్యాలతో ఒక నాటకం రచించి పూర్తి చేసిందట!

తన కుటుంబంలో వ్యతిరేకత ఏర్పడినప్పటికీ ఆమెడా॥గోవిందరాజులు నాయుడును 1898లో వివాహమాడింది.

ఆమె మొదటి కవితా సంకలనం 'ది గోల్డెన్ థ్రెషోల్డ్' విమర్శకుల ప్రశంసల నందుకున్నది. 'ది ఫెదర్ ఆఫ్ ది డాన్' 'ది బర్డ్ ఆఫ్ టైమ్', 'ది బ్రోకెన్ వింగ్' 'ది సెప్టెర్డ్ ఫ్లూట్ మొదలైనవి ఆమె ఇతర రచనలు. సమకాలీన సాహితీవేత్తలయిన ఆర్థర్ సైమన్స్, ఎడ్మండ్ గూస్ ఆమె కవితలను ప్రశంసించారు. సరోజనీదేవి మంచి కవయిత్రి మాత్రమేకాదు; గొప్ప వక్త కూడా. ఆమె ఉప న్యాసాలు చతురోక్తులతో, హాస్యాక్తులతో సాగేవి. స్త్రీల హక్కుల కోసం సరోజనీదేవి పోరాడారు. స్త్రీల జీవితాలలో మార్పురావాలంటే విద్యప్రధానం అని ఆమె ఉద్బోధించారు. స్త్రీల ఓటు హక్కు కోసం కూడా ఆమె కృషి చేశారు.

ఆమె రాజకీయ రంగంలో ప్రవేశించడానికి పూర్వం దక్షిణాఫికాలో జాత్యహంకారాన్ని వ్యతి

కవికోకిల సరోజనీ నాయుడు

రేకించి గాంధీజీతో కలిసి పోరాడారు. గోపాల కృష్ణ గోఖలే ఆమెను రాజకీయాలలోకి ప్రవేశ పెట్టాడు. ఆమె ఆలిండియా హోమ్‌రూల్‌లీగ్ సభ్యురాలుగా 1919లో లండన్ వెళ్ళి స్త్రీల హక్కుల గురించి ఉపన్యసించారు.

1925 వసం॥లో జరిగిన కాన్పూర్ కాంగ్రెస్ మహాసభకు ఆమె అధ్యక్షతమొంచారు. 1930వ సం॥ లో జరిగిన ఉప్ప సత్యాగ్రహంలో పాల్గొని కార్యకర్తలకు ప్రేరణకలిగించారు. 1931వసం॥లో లండన్‌లో జరిగిన రౌండ్ టేబుల్ సమావేశానికి గాంధీజీతో కలిసి వెళ్ళారు.

క్విట్ ఇండియా ఉద్యమ సమయంలో గాంధీ జీని ఆగాభాన్ భవనంలో బంధించినప్పడు సరోజనీదేవి కూడా అక్కడే కారగారవాసం అనుభవించారు. హాస్య భరితమైన చతురోక్తులతో ఆమె చుట్టూవున్నవారికి ఉత్సాహం కలిగించేది. భారత కోకిల (నెటింగేల్ ఆఫ్ ఇండియా) అని గాంధీజీ ఆమెను వర్ణించాడు.

మన దేశ స్వాతంత్ర్యానంతరం ఆమె ఉత్తర ప్రదేశ్ గవర్నర్‌గా తన బాధ్యతలను సమర్థవంతంగా నిర్వహించారు.

1949 మార్చ్ 21వ తేదీ ఆమె కీర్తిశేషులయ్యారు.