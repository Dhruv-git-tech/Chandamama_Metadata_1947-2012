సింహం తనకు బాగా మాలిమి అయినదే!
ఆ కారణంగా, అతడు లేనిభయాన్ని నటిస్తూ,
“ఉష్ణనాయకా! నన్ను సింహానికి మేతగా
వెయ్యండి. ఆ విధంగానైనా జన్మభూమి
లోనే మరణిస్తాను. ఈ విశాల భూప్రపంచంలో
జన్మభూమికన్న ప్రియమైనది మరేం వున్నది!”
అన్నాడు.

బందిపోటునాయకుడికి ఒకక్షణకాలం
స్వర్ణాచారిని ఒంటిమీదినుంచి కిందపడ
వేయటమే మంచిదనిపించింది. కాని,
అతడికి మరుక్షణంలో తాను కొండచరియ
ప్రాంతాల కట్టనున్న రాజధానీ నగరం మాట
గుర్తుకొచ్చింది. అందువల్ల, అతడు తన
అనుచరుడితో, “ఒరే, ఆ వాస్తుపక్షిని ఇక్కడ
సింహానికి అహారంగా వేయకు. మనం
నిర్మించబోయే కొండకోట నగరానికి వాడి
సాయం కావలసివస్తుంది. అక్కడ వాడు
అంతగా మన మాట వినకపోతే, అప్పుడు

ముక్కలు ముక్కలుగా నరికి, ఏ తోడేళ్ల
పాటలో నింపుదాం!” అన్నాడు.

ఈ మాటలతో స్వర్ణాచారికి నిజంగానే
చావుభయం కలిగింది. అతడు సింహానికేసి
తలతిప్పి, “భీమా!భీమా!” అంటూపెద్దగా
కేకపెట్టి, “రక్తించండి!” అంటూ అరుషాగాడు.

సింహం తనపేరు చెవులపడగానే గర్జిస్తూ
లేచి, స్వర్ణాచారివున్న ఒంటెకేసి దూకింది.
అయితే, రానున్న ప్రమాదాన్ని గుర్తించిన
బందిపోటు, ఒంటెను గట్టిగా అదిలించాడు.
ఒంటె జొన్నపాలాల కేసి పరుగు తీసింది.
దాని వెనకగా బందిపోటునాయకుడు, తన
ఒంటెను వేగంగా పరిగెత్తించాడు.

ఈ జరిగినదంతా విఘ్నేశ్వరపూజారి,
కుటీరం వెనకవుండి చూస్తూనేవున్నాడు.
స్వర్ణాచారి, బందిపోట్లకు బందీఅయి
పోవటం, అతడికి ఎంతో బాధ కలిగించింది.
ఆ సమయంలో అరణ్యంలో వేట ముగించి,
క్షత్రియ యువకులిద్దరూ తమ కుటీరం
కేసి బయలుదేరి వస్తున్నారు.

కొంతసేపటికి వాళ్ళు కుటీరాన్ని
సమీపిస్తున్నంతలో, విఘ్నేశ్వరపూజారి చెట్ల
వెనకనుంచి వాళ్ళముందుకు పరిగెత్తుకుంటూ
వస్తూ, “మహాయోధుల్లారా, ఖడ్గజీవదత్తు
ల్లారా! పుట్టి మునిగింది, కొంపలంటుకున్నై,
సర్వనాశనం జరిగిపోయింది!” అన్నాడు.

ఆ మాటలకు, క్షత్రియ యువకుల్లో
ఒకడు పూజారికేసి నిశితంగా చూస్తూ,
“ఏమిటా సర్వనాశనం? ఈ భీముడు బోనులో
నుంచి ఎలా బయట పడగలిగాడు?”
అంటూ, తన దగ్గరకు వచ్చిన సింహాన్ని
చూపించాడు.