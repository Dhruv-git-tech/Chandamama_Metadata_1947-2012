నాధికారాన్ని ఇవ్వవచ్చునని ప్రభుత్వం తెలియజేసింది. రాజకీయ సంస్కరణలు ప్రవేశ పెట్టేంతవరకు సంఘసంస్కరణలు ఆగవచ్చునని గాంధీజీ వాదించాడు.

కొత్తగా వచ్చిన వైసాయ్ లార్డ్ విల్లింగ్డన్, గాంధీ-ఇర్విన్ ఒప్పందాన్ని ఏమాత్రం గౌరవించకుండా-వ్యతిరేక ఉద్యమాలనూ, అలజడులనూ, ప్రదర్శనలనూ నిషేధిస్తూ 1932 జనవరిలో నాలుగు ఉత్తరువులను జారీచేశాడు. శాసనోల్లంఘన ఉద్యమాన్ని మళ్ళీ చేపట్టాలని కాంగ్రెస్ భావించింది. కాంగ్రెస్ పార్టీని చట్టవిరుద్ధమైనదిగా ప్రభుత్వం ప్రకటించింది. దేశ వ్యాప్తంగా వివిధప్రాంతా లలో దాదాపు 400 మంది కాంగ్రెస్ కార్యకర్తలు ఖైదుచేయబడ్డారు.

* భారతీయ భౌతిక శాస్త్రవేత్త సి.వి.రామన్‌కు భౌతిక శాస్త్రంలో (రామన్ ఎఫెక్ట్) 1930వ సం॥ నోబెల్ బహుమతి లభించింది. ఆసియా ఖండంలోనే ప్రప్రధమంగా సర్‌సి.వి.రామన్ ఈ ప్రతి ష్ఠాత్మకమైన బహుమతిని అందుకున్నాడు.

బయటి ప్రపంచంలో ...

1928 సెప్టెంబర్ లో న్యూయార్క్ లో ప్రదర్శించిన సౌండ్ కార్టూన్ సినిమాలో మొట్టమొదటిసారిగా మిక్కీమౌస్ కనిపించింది. అంతకు పూర్వం నిర్మించిన రెండు నిశ్శబ్దచలనచిత్రాలు వినియోగదారులను ఆకర్షించలేక పోయాయి.

* 1928 అలెగ్జాండర్ ఫ్లెమింగ్, పెన్సిలిన్ మందును కనుగొన్నాడు. ఈ మందును గాయాలు మాన్పడానికి ఉపయోగించి విజయం సాధించారు.

* 'అలిస్ ఇన్ వండర్ ల్యాండ్' పుస్తకం అసలు వ్రాతప్రతులు 15,400 డాలర్లకు అమ్ముడు పోయాయి. (1928)