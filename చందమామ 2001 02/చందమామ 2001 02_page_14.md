యక్షపర్వతం - 2

## 2

[బందిపోట్ల నాయకుడు, స్వర్ణాచారి అనేవాణ్ణొకణ్ణిపట్టుకుని, అతడి ద్వారా అరణ్యంలోని ఒక కుటీరంలో నివసిస్తున్న ఇద్దరు క్షత్రియ యువకుల్ని గురించి తెలుసుకున్నాడు. ఆ సమయంలో స్వర్ణాచారి కేకలు విని విఘ్నెశ్వరపూజారి అనేవాడు, బందిపోట్ల పైకి క్షత్రియ యువకుల పెంపుడు సింహాన్ని ఉసికొల్పాడు. అది బందిపోట్లలో ఒకడి మీద పడి, గట్టిగా గొంతుపట్టుకున్నది. తరవాత-]

హాతాత్తుగా గర్జిస్తూ, వెనకవస్తున్న తన అనుచరుడిమీద పడిన సింహాన్నిచూస్తూనే, బందిపోట్లనాయకుడు అదిరిపడ్డాడు. అతడు ఒక క్షణం ఏమి చేయటమా అని ఆలోచించి, చప్పున ఈటెను పైకెత్తి, సింహంకేసి బలంగా విసిరాడు. ఈటె పోయి సింహానికి ఒక అడుగు దూరంలో నేలను తాకి, నిలువుగా గుచ్చుకుపోయింది. సింహం మాత్రం బంది పోటును గొంతుపట్టుకుని అటూ ఇటూ విదిలిస్తూ నేలమీద పార్లించటం మాన లేదు. బందిపోట్లనాయకుడు చుట్టూ ఒక సారి చూశాడు. సింహంపట్టులో చిక్కిన బందిపోటువాడి ఒంటె బెదిరి, క్షత్రియ

యువకుల కుటీరం వెనకవున్న చెట్లకేసి పారిపోయింది. మరొక అనుచరుడి ఒంటె మీదనుంచి స్వర్ణాచారి, 'రక్షించండి, రక్షిం చండి,' అంటూ బిగ్గరగా కేకలు పెడు తున్నాడు.

బందిపోట్లనాయకుడు, స్వర్ణాచారికేసి రెగ్రంగా చూస్తూ, “ఒరే, వాస్తుపక్షీ! ఇక నైనా నోరుమూసుకుని మావెంట వస్తావా, లేకపోతే ఒంటెమీదనుంచి కిందికిపడదోసి, సింహానికి మేతగా వెయ్యమంటావా?” అన్నాడు.

ఈ ప్రశ్న స్వర్ణాచారికి ఎంతో సంతోషాన్ని కలిగించింది. క్షత్రియ యువకుల పెంపుడు

“చందమామ”