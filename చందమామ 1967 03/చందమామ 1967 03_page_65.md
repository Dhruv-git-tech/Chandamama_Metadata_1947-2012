నడుస్తున్నాయి. అది చూసి వెళ్ళి గ్రామ స్థులు గుడి గంటను మరింత గట్టిగా వాయించి, శంఖాలను మరింత బలంగా ఒత్తారు. మెస్సువా ఏడ్చింది. బల్గదేవుడు తన అరణ్యానుభవాలకు చిలపలూ, పల వలూ కల్పించి చెబుతూ, చివరకు తాను, అకేలా వెనక కాళ్ళ మీద నిలబడి మనిషి లాగా మాట్లాడడం స్వయంగా చూశాననే దాకా వెళ్ళాడు.

మౌగ్లీ, రెండు తోడేళ్ళనూ వెంట బెట్టుకుని, మంద సమావేశమయే శిఖరాన్ని చేరే సరికి చంద్రుడు అస్తమించుతున్నాడు. వాళ్ళు శిఖరం పక్కనే వున్న తోడేలమ్మ గుహ వద్ద ఆగారు.

“మనిషి మంద నుంచి నన్ను తరిమే శారమ్మా. షేర్ఖాన్ చర్మం తెచ్చాను,” అన్నాడు మౌగ్లీ.

తోడేలమ్మ లేచి వచ్చి, చర్మం కేసి తృప్తిగా చూసి, “నీ కోసం వాడొచ్చిన

ఆ నాడే ఆ మాట చెప్పారా, కప్పాయ. మంచి పని చేశావు,” అన్నది.

“బాగా చేశావు, తమ్ముడూ. నువు లేక పొతే మా కేమీ తోచలేదు,” అంటూ పాద లలో నుంచి బాఘీర వచ్చాడు.

మౌగ్లీ పలకరాతి మీద పులిచర్మాన్ని పరిచి, నాలుగుపక్కలా నాలుగు వెదురు శీలలు గుచ్చాడు. అకేలా వచ్చి దాని మీద పడుకుని, మౌగ్లీని మొదటి సారి తెచ్చి నప్పుడులాగే, “చూడండి, తోడేళ్ళలారా! బాగా చూడండి!” అన్నాడు.

అకేలా నాయకత్వం తొలగాక మంద చాలా దెబ్బ తిన్నది. మిగిలిన తోడేళ్ళు అకేలా తో బాటు మౌగ్లీని కూడా తమకు నాయకత్వం వహించమని కోరారు.

“నన్ను మనిషి మంద నుంచి, తోడేళ్ళ మంద నుంచి కూడా పంపేశారు. నేను ఒంటరిగానే వేటాడతాను,” అన్నాడతను.

—(ఇంకావుంది)