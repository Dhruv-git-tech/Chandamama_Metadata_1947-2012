నను బయటికి రమ్మరటున్నది! దాని ఆలోచన ఏమిటో ఆయనకు అంతు చిక్కలేదు. ఇంతలో దుప్పి ఒకటి ఆక్కడికి వచ్చి, ఆయనను వెనక నుంచి వాకిలి కేసి తొయ్యటానికి యత్నించింది. ఆదే సమయంలో గుడి నేల మీద పరిచిన రాళ్ళు ఎడమవు తూండటమూ, వాటి అడుగున ఉన్నమట్టిలో నుంచి చప్పుళ్ళు రావటమూ ఆయన గమనించాడు. కొండ కూరి పొతున్నది! ఆ జంతువులు ఆయనను హెచ్చరించటానికి వచ్చాయి!

పూర్ణభక్తుడు వెంటనే ఒక కర్ర వెలిగించి, దివిటిలాగా చేత పట్టుకుని, దుప్పి వీపున చెయ్యివేసి తన బరువుమోపి, కాళి కాలయం నుంచి కిందికి బయలుదేరాడు. కిందికి దిగివచ్చే దారి రొచ్చురొచ్చుగా ఉన్నది. ఇంకా వర్షం హోరు పెట్టుతూ కురుస్తూనే ఉన్నది. పూర్ణభక్తుడు దేనిని లక్ష్యపెట్టకుండా కొండ దిగివచ్చాడు. ఆయన వెనకగా ఆయన మిత్రులైన జంతువులన్నీ వచ్చాయి. లోయ అడుగుకు చేరగానే ఆయన కమ్మరి ఇంటి తలుపుతట్టి, “లేచి, బయటికి రండి!” అని కేక పెట్టాడు.

లోపలి వాళ్ళకు ఆయన కంతస్వరం తెలియక, “ఎవరది?” అని అడిగారు.

“కొండ జారుతున్నది, కూలుతున్నది! బయటికి వచ్చెయ్యండి!” అన్నాడాయన.

ఈ భయంకర వార్త గ్రామమంతా పాకటానికి ఎంతోసేపు పట్టలేదు. గ్రామంలో చిన్నా పెద్దా కలిసి డెబ్బైమంది.

“లోయ అవతలి పక్కనున్న కొండ ఎక్కి పదండి! అందరూ! ఎవరూ దిగబడి పోవద్దు!” అన్నాడాయన.

లోయకు అవతలి తట్టున ప్రవహించే వాగుకు అడ్డంపడి గ్రామస్థులంతా అతి వేగంగా మరొక కొండ ఎక్కి వెళ్ళారు. వాళ్ళ వెనకగా పూర్ణభక్తుడి బరువు మోస్తూ దుప్పి కూడా కొండ ఎక్కింది. అది రెండో