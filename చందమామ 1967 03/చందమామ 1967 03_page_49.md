“నువు ఒక్కడివే ఇంటికి పోతే నన్ను మరిచిపోతావేమో. నాకు కాలినడకన రాజుభవనానికి రావటాని కేమీ అభ్యంతరం లేదు. ఊరేగింపూ అవీ కూడా దేనికి?” అన్నది చంద్రిక.

“భారమంతా నామీద వేశావు. నాయిష్ట ప్రకారం జరగనీ,” అంటూ చంద్రభానుడు అతి వేగంగా రాజుభవనానికి వెళ్ళాడు. అతన్ని ఆకస్మికంగా చూసి అందరూ ఆశ్చర్యపడ్డారు. వాళ్ళు వేసే ప్రశ్నలేవీ విని పించుకోకుండా, “అన్ని సంగతులూ తర వాత నింపాదిగా చెబుతాను. ముందు ఒక పల్లకి, నౌకర్లూ, మంగళవాద్యాలూ, కాను

కలూ సిద్ధం చేయించండి,” అని అజ్ఞా పించాడు చంద్రభానుడు.

దైవికంగా ఆరోజే చంద్రభానుడి అన్నకు వివాహం జరుగుతున్నది. అందుచేత రాజుభవనం చాలా సందడిగా ఉన్నది. అంతః పురంలో వాళ్ళు అతనికి పెళ్ళికూతురినీ, ఆమె చెల్లెలినీ చూపారు. కాని అతని మన సంతా చెట్టు కింద వేచివున్న చంద్రిక పైనే ఉన్నది. అతనికి కాలు నిలవటంలేదు.

“పచ్చి క్షణం కాలేదు, మళ్ళీ ప్రయాణ సన్నాహంలో ఉన్నట్టున్నా వేమిటి? భోజనం సిద్ధంగా ఉన్నది, భోజనంచెయ్యి,” అని అతని తల్లి అన్నది.

“ఇప్పుడు వ్యవధిలేదు. మళ్ళీ వచ్చి చేస్తాను,” అన్నాడు చంద్రభానుడు.

“భోజనం చెయ్యటానికి వ్యవధి లేకపోతే ఈ పండయినా తీసుకోండి,” అంటూ పెళ్ళి కూతురి చెల్లెలు అతని చేతికొక పండిచ్చింది. దాన్ని తీసుకున్న మరుక్షణం చంద్రభాను డికి గతమంతా మరుపుకు వచ్చింది. అతను చంద్రికను పూర్తిగా మరిచిపోయి, తనకు పండిచ్చిన పిల్ల కేసి చూశాడు. ఆమె పేరు చంద్రకళ. తన అన్నను చేసుకోబోతున్న పిల్లకు చెల్లెలు. వాళ్ళు కేశవపురం రాజుగారి కుమార్తెలు.