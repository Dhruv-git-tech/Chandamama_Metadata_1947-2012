చెత్తం చేయించుకోవటానికి డబ్బు పుష్కలంగా ఖర్చు చేశాడు.

పూర్ణదాసు చేసిన ఇంగ్లండు యాత్రకు ఫలితంగా మహారాజాకు ఒక గౌప్ప పత కమూ, బిరుదూ లభించాయి. వైసాయి స్వయంగా వచ్చి మహారాజాకూ, పూర్ణ దాసుకూ బిరుదులు ప్రదానం చేశాడు. పూర్ణదాసు కాస్తా సర్ పూర్ణదాసు కె.సి.ఐ.ఇ. ఆయిపోయాడు.

ఇది జరిగిన మరుసటి నెలలోనే పూర్ణ దాసు సర్వసంగపరిత్యాగం చేసి సన్యాసం పుచ్చుకున్నాడు. నిన్నటిదాకా దివానుగా ఉన్నవాడు నేడు కాషాయాంబరాలు ధరించి,

దండమూ, కమండలుపూ, కృష్ణాజినమూ తీసుకుని, తన పదవినీ, ఆస్తినీ, ఆయిన వారినీ విసర్జించి వెళ్ళిపోవటం పూర్ణదాసు ఇంగ్లీము మిత్రులకు అర్థమయే విషయం కాదు. కాని పూర్ణదాసు వాటిని పాతబట్టల్లాగా విసర్జించేశాడు. ఆయన ఇప్పుడు పాదచారి, ఇతరులుపెట్టే భిక్షతో జీవించవలసినవాడు.

ఆయన చీకటి పడ్డప్పుడు ఏ సన్యాసి మఠంలోనో, బైరాగి మఠంలోనో, మైదానం లోనో జింకచర్మం పరుచుకుని పడుకుంటూ హిమాలయాల కేసి ప్రయాణం చేశాడు. ఆయన పేరు ఇప్పుడు పూర్ణభక్తుడు. ఆయన హిమాలయాలలో టిబెట్టు రోడ్డు వెంబడి ప్రయాణం సాగించి ఆ నేక కనుమలు గడిచి, మంచుశిఖరాలు చుట్టుముట్టి ఉన్న ఒక ఎత్తు ప్రదేశాన్ని చేరు కు న్నాడు. ఆ ప్రదేశంలో దేవదారు చెట్లూ, మరికొన్ని ఇతర చెట్లూ అరణ్యంలాగా పెరిగి ఉన్నాయి. దేవదారు వృక్షాల మధ్య ఒక పాడుబడిన కాళికాలయం ఉన్నది.

పూర్ణభక్తుడు ఆ ఆలయం అంతా ఊడ్చి, దేవీవిగ్రహం వెనక మట్టితో పాయి ఒకటి అమర్చుకుని తన జింకచర్మం పరిచి, దాని మీద కూర్చుని, చంక కింద దండం పెట్టు కుని విశ్రాంతి తీసుకున్నాడు.