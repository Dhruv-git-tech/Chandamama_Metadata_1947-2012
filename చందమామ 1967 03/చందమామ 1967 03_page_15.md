భారత
చరిత్ర

1605 నుంచి ప్రాచ్యంలో పోర్చుగిసు వారిని డచ్చివారు జయించసాగారు. వారు 1639 లో గోవాకు ముట్టడి వేశారు. 1658 నాటికి సింహళంలోని పోర్చుగిసు వలస లన్నీ డచ్చివారి అధీనంలోకి వచ్చాయి. వ్యాపారమే డచ్చి వారిని ఇండియాకు తెచ్చింది. వారు గుజరాతులోనూ, కోర మండలతీరానా, బెంగాలు, బీహారు, ఒరిస్సాలలోనూ ఫాక్టరీలు నిర్మించారు. 17 వ శతాబ్ది అంతదా సుగంధద్రవ్య వ్యాపారం వారి గుత్తగా సాగింది. ఇండియాకు, దూరప్రాచ్య దీవులకూ మధ్య డచ్చివారు వ్యాపారం పునరుద్ధరించి, విజయనగర సామ్రాజ్యంనాటి సంబంధాలను మళ్ళీ వర్ణాటు చేశారు. దేశంలోని వివిధ ప్రాంతాల నుంచి నీలిమందు, ముడిపట్టూ, సూరేకారమూ, బియ్యమూ, నల్లమందు సూరతునగరంలో డచ్చివారికి చేరేవి.

ఆయితే 17 వ శతాబ్దిలో డచ్చివారికీ ఇంగ్లీషువారికీ పోటీ వచ్చింది. ఒకప్పుడు పోర్చుగిసువారికీ, ఇంగ్లీషీవారికీ సంఘర్షణ లుండినా, ఆవి క్రమంగా సమసిపోయాయి. పోర్చుగిసువారు రెండవ చార్లెస్ (ఇంగ్లండు) రాజుకు బొంబాయిని భరణంగా ఇచ్చారు. ఆయితే ఇంగ్లీషువారి వర్తకాన్ని డచ్చివారు తీవ్రంగా ప్రతిఘటించారు. డచ్చివారి ప్రధాన స్థావరం మలేయ, ఇంగ్లీషువారిది ఇండియా; ఆయినా ఉభయులకూ ఇండియాలో సంఘర్షణ తప్పలేదు. 1672-1674 మధ్యకాలంలో డచ్చివారు తమ సూరతుకూ, ఇంగ్లీషువారి బొంబాయికీ మధ్య రాకపోకలను ఆనేకమార్లు భగ్నం చేశారు; బంగాళాఖాతంలో మూడు ఇంగ్లీషు వర్తకనౌకలను పట్టుకున్నారు. 1759 దాకా ఉభయుల మధ్యా వ్యాపార పోటీ తీవ్రంగానే సాగింది.