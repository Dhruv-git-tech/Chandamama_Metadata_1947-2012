కొండమీది దేవదారువృక్షాల మధ్య ఆగించి. అది ఆగినస్థలం లోయకు అయిదువందల అడుగుల ఎత్తున ఉన్నది. పూర్ణభక్తుడు స్పృహతప్పి నేలకు ఒరిగిపోయాడు.

ముందు సన్నని గాలిచప్పుడు లాటిది బయలుదేరి, క్రమంగా పెద్దదై, రానురాను అతి భయంకరమైన ప్రభయగర్జనలాగా తయారయింది. గ్రామస్థులు నిలిచి ఉన్న కొండను ఏదో బలంగా తాకి, కంపింప జేసింది. తరవాత సుమారు అయిదు నిమి పాలపాటు ఏదో ఒక స్థాయిలో ధ్వని నిలిచి ఉండి, క్రమంగా అంతరించింది.

గ్రామస్థులు చెట్ల కింద ముడుచుకుని కూర్చుని, తెల్లవారటం కోసం ఎదురు చూశారు. తీరా తెల్లవారే సరికి చూస్తే లోయ పూడిపోయింది. ఎదురుగా ఉండిన కొండ మీది చెట్లు లేవు, గుడి లేదు, గుడికి వెళ్ళే దారిలేదు—ఎర్రటి మట్టిమైదానం ఉన్నది. ఒక మైలు వెడల్పూ, రెండువేల అడుగుల

మండమూ గల కొండభాగం కూలి, లోయ లోకి విరిగి పడిపోయింది. లోయలో ప్రవ హించే వాగు ఒకపక్క పూడిపోయి, రెండో పక్క ఎర్రటినీటి సరస్సులాగా ఏర్పడ నారంభించింది.

గ్రామస్థులు చెట్ల కింది నుంచి పూర్ణభక్తుడి వద్దకు వచ్చారు. అంతదాకా ఆయన సమీ పంలో నిలబడి ఉండిన దుప్పి వారిని చూసి పారిపోయింది. పూర్ణభక్తుడు ఒక చెట్టునానుకుని, పద్మాసనం వేనుకుని, చంక కింద దండం అమర్చుకుని, కూర్చుని ఉన్నాడు. ఆయనలో ప్రాణంలేదు.

“మహానుభావుడు. సన్యానులను సమాధి చేయవలసిన తీరుగానే కూర్చుని ప్రాణాలు వదిలాడు,” అన్నాడు గ్రామ పురోహితుడు.

ఏడాది తిరిగేలోపుగా అక్కడే పూర్ణ భక్తుడి పేర ఒక ఆలయం వెలిసింది. ఆ కొండను భక్తపర్వతం అని పిలుస్తారు.