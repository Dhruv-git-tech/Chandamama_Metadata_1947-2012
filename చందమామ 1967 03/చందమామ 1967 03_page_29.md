ఆ ప్రాంతాల కొండ భాగం పెద్ద పెద్ద రాళ్ళతో, పాద లతో కాలు మోపేందుకే వీలులేకుండా చున్నది. ఇక పున్న చేటునే నిలిచి శత్రువులతో పోరాడటం తప్ప ధూమకుడికి మరో మార్గం తోచలేదు.

“సోమూ, మనను వెనక నుంచి తరు ముకు వస్తున్న వాళ్ళ మీద బాణాలు వదులు. నేనూ, విరూపుడూ ముందుండి వాళ్ళు విసిరే ఈటెలు నీకు తగలకుండా చూస్తుంటాం,” అన్నాడు ధూమకుడు.

సోమకుడు చప్పన మోకాలి మీద వంగి, విల్లంబు ఎక్కుపెట్టి పరిగెత్తుకు వస్తున్న మొసలిమనుషుల్లో ఒకణ్ణి కొట్టాడు. బాణం తగలగానే వాడు ఒక చాపు కేక పెట్టి కింద పడిపోయాడు. అదే అదనుగా సోమకుడు మరొక బాణంతో ఇంకో శత్రువును కొట్టాడు. కాని, యీ సారి బాణం మొసలిమనిషి గుండెల్లో కాకుండా, భుజంలో గుచ్చు కున్నది. వాడు కెవ్వున అరిచి చతీరిల బడ్డాడు.

మొసలిమనుషులు భయపడి కాలి బాట వదిలి తుప్పలచాటుకు పరిగెత్తారు.

“సోమూ, విరూపా! కొండమలుపులో మనను అటకాయించేందుకు పరిగెత్తుతున్న దుర్మార్గుల మీదా యిదే మంత్రం ప్రయో గించాలి. ఏవీ, శత్రువులు మన మీద విసి రిన ఈటెలు?” అంటూ ధూమకుడు ఆ ప్రాంతాల పడివున్న ఈటెలు రెండు తీసుకుని ముందుకు పరిగెత్తసాగాడు. విరూపుడూ, సోమకుడూ కూడా కొన్ని ఈటెలు తీసుకుని అతణ్ణి అనుసరించారు.

ఆ సరికి మొసలిమనుషుల్లో రెండో ముఠా కొండమలుపును చేరింది. వాళ్ళు ఈటెలు పై కెత్తి ఆడిస్తూ, “లొంగి పొండి! మిమ్మల్ని చంప కుండా కాలకలి రాకసేంద్రుడి పాతాళదుర్గానికి తీసుకు పోతాం. అలా చేయకపోయారో యివ్వాళతో మీకు భూమ్మిద నూకలు నిండుకున్నట్టే,” అంటూ కేకలు వేశారు. —(ఇంకావుంది)