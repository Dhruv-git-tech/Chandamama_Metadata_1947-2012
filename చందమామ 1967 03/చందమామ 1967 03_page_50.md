చంద్రకళ చంద్రభానుడి కళ్ళకు అద్భుత సౌందర్యవతిగా కనబడింది. తన అన్నతో బాటు తాను కూడా చంద్రకళను పెళ్ళాడితే బాగుండునని అతనికి తోచింది. అతను చంద్రకళను తదేకంగా చూస్తూ ఉండటం కనిపెట్టి, అతని తల్లి, “మీ ఇద్దరికీ పెళ్ళయితే చాలా ముచ్చటగా వుంటుంది, బాబూ. అందుకే నిన్ను దేవుడు ఈ సమయానికి ఇంటికి పంపాడు!” అన్నది.

చంద్రభాను డీ మాటకు సంతోషంగా మందహాసం చేశాడు. చంద్రకళ సిగ్గుతో తలవంచుకున్నది.

ఇంతలో ఎవరో వచ్చి, “మహారాజా, మీరు కోరిన ప్రకారం పల్లకీ, భజంత్రీలూ, నౌకర్లూ అందరూ సిద్ధంగా ఉన్నారు. ఏం సెలవు?” అని ఆడిగారు.

“నేను కోరానా? నాకు పల్లకీలూ, భజంత్రీలూ దేనికీ? ఎవరో పౌరపాటు పడ్డారు,” అన్నాడు చంద్రభానుడు.

అక్కడ చంద్రిక చంద్రభానుడి కోసం గంటలతరబడి ఎదురుచూసి, తాను భయపడినంతా అయిందనీ, అతను తనను మరిచాడనీ అనుకున్నది. ఆమె అక్కడి నుంచి బయలుదేరి రాజభవనం వేపు నడుస్తూ వెళ్ళింది. రాజభవనానికి సమీ

పంలో ఒక విశాలమైన మైదానం ఉన్నది. దాని చివర ఒకేఒక పూరిపాక ఉన్నది.

చంద్రిక ఆ పాకలోకి ప్రవేశించి, అక్కడ ఉండే ముసలిదానితో, “అవ్వా, నన్నిక్కడ కొంతకాలం ఉండనిస్తావా? నీకు కావలినిన పనులన్నీ చేసిపెడతాను,” అన్నది.

అవ్వ సరే నన్నది.

“అవ్వా, ఈ ఇంటిని కొంచెం అందంగా చెయ్యనిస్తావా?” అని చంద్రిక ఆడిగింది.

“నా దగ్గిర చిల్లిగవ్వ లేదు. నీకు చాత నైతే చెయ్యి, తల్లీ,” అన్నది అవ్వ. చంద్రిక బయటికి వెళ్ళి ఒక బుట్ట నిండా ఇసుక తెచ్చి ఇంటి లోపలా బయటా గోడలకు