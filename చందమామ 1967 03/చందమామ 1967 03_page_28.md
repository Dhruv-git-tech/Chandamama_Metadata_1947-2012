చేతుల్లో వున్న చెట్టుకొమ్మ పట్టుజారి, గాయ పడిన వాడితోపాటు, అంత ఎత్తు నుంచి దభిమంటూ కింద పడిపోయాడు.

“ఒక్క వేటుకు రెండు పకులంటే, యిదే సోముదిరా!” అంటూ విరూపుడు ముంచు కొస్తున్న ప్రమాదాన్ని మరిచి పోయి, ఉత్సాహంగా కేకపెట్టాడు.

“పరిగెత్తండి. కొండమలుపు తిరిగితే కీకారణ్యం. అక్కడికి పారిపోగలిగా మంటే, యిక మనని యీ రాకీసబ్బంట్లు పట్టుకోలేరు. మన దారిని అడ్డగించకుండా, వెనక నుంచి ఈటవేటు దూరంలోకి రాకుండా మాత్రం, మనం వాళ్ళను ప్రతిఘటించాలి,” అన్నాడు ధూమకుడు.

కొండమలుపు కేసి బాగా నలిగిన కాలి బాట ఒకటున్నది. ఆ బాట తొక్కినవాళ్ళు కాలకలి రాకీనుడిబంట్లు. వాళ్ళు గూడెల మీద పడి జనాన్ని పట్టుకు పోయేందుకు వచ్చినప్పుడల్లా, యీ ప్రాంతాలనే నదిని దాటు తూంటారు. ధూమకుడూ అతడి మిత్రులూ ఆ బాట వెంట కొండమలుపు కేసి పరిగెత్తసాగారు. ఆ మలుపులోనే శత్రువుల పడవ నది ఒడ్డు నున్న పెద్ద చెట్టుబోదెకు బలమైన మోకుతో బంధించబడి వున్నది.

ధూమకుడు వూహించినట్టు శత్రు ముఠాలు రెండూ ఏకమై వాళ్ళ వెంటబడ లేదు. వాళ్ళల్లో ఒక ముఠా కొండమలుపు కేసి పరిగెత్తసాగింది. అక్కడ ధూమకుడూ వాళ్ళ దారిని ఆటకాయించాలని వాళ్ళ ప్రయత్నం. ఇక రెండవ ముఠా వెనక నుంచి కాలిబాట వెంట వాళ్ళను తరుముకు రాసాగింది.

ధూమకుడు యీ రెండు గుంపుల్లో దేనికి చిక్కకుండా కొండ ఎక్కి పారిపోయే మార్గం ఏదైనా వున్నదేమో అని చుట్టూ కలయ చూశాడు. ఆది సాధ్యమయేలా అతడికి కనిపించలేదు.