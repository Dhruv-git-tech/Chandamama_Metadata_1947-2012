చంపి, పట్టుబడి, విచారణ జరిగేలోపలే
నిర్పంధం నుంచి తప్పించుకు పారి
పోయాడు. ఆరు నెలలుగా అతన్ని పట్టు
కోవటానికి పడరాని పాట్లన్నీ పడుతున్నాం.
పరమేశం దొరక్కపోతే పరమేశం భార్య
నైనా పట్టు కోమని రాజాజ్ఞ అయింది.
ఆమెకు భర్త ఆచూకీ తెలిసే ఉండాలి.
అనేకమందిని విచారించగా శారద నిండు
చూలాలుగా మీ ఇంటికి చేరి, ఇక్కడ ప్రసవ
మైనట్టు తెలిసింది,” అన్నారు రాజభటులు.

“ప్రసవమైన స్త్రీని పట్టుకు పోవట
మేమిటి? అంత అక్రమం నే నెక్కడా విన
లేదు,” అన్నాడు పాపన్న.

“రాజాజ్ఞకు క్రమమూ అక్రమమూ
అంటూ ఉంటాయా?” అన్నారు భట్టులు.

“రాజుగారు అజ్ఞ ఇచ్చేటప్పుడు ఆమె
బాలింతరాలుగా ఉంటుందని కలగన్నారా?
బాలింతరాలని తెలిస్తే అలాటి ఉత్తరువు
ఆయన ఒక్కనాటికి ఇవ్వరు, నాకు తెలుసు,”
అన్నాడు పాపన్న.

రాజభటుల వెంట వచ్చిన సర్దారు
చిరాకుగా, “ఇవన్నీ మాతో ఎందుకు చెబు
తారండీ? మేము పరమేశాన్ని పట్టుకోవటం
కోసం అతని భార్యను పట్టుకుపోతున్నాం.
అది రాజాజ్ఞ. మా విధి మేము నిర్వర్తించి
తీరాలిసిందే!” అన్నాడు.