“ తప్పించుకుని ఎక్కడికి పోను ? మాది దూరదేశం. నే సక్కడికి ఒంటరిగా పోలేను. వెళ్ళినా, నేనే తమ అసలు కూతురినని నా తల్లిదండ్రులు నమ్మరు. నేను పుట్టిన మరుకుణం నుంచి నాకీ ముసలిదే తల్లిగా ఉంటున్నది. నన్ను బాగానే చూసుకుంటుంది. అలాటప్పుడు నే నావిడను వదిలి ఎక్కడికో పోవటంలో అర్థమేమిటి?” అని చంద్రిక అడిగింది.

“ నీ యౌవసమూ, సాందర్యమూ అడవి గాసిన వెన్నెల అయిపోవటం లేదా ? ఈ జీవితం నీ కెలా సుఖంగా ఉంటుంది? మా దేశం వచ్చేసి, నన్ను పెళ్ళాడు. నీకు జీవితం హాయిగా గడిచిపోతుంది,” అన్నాడు చంద్రభానుడు.

“ ఇంతకాలం అరణ్యంలో బతికి ఇప్పుడు రాణివాసంలో ఉండగలనా ? నన్ను పెళ్ళాడి నువు సుఖపడవేమో!” అన్నది చంద్రిక.

“ నిన్ను పెళ్ళాడకపోతే నేను అసలు పెళ్ళే చేసుకోను,” అని చంద్రభానుడు శపథం చేశాడు.

“ సరే, అయితే నీవెంట వస్తాను. కాని నా భారమంతా నువే వహించాలి, గుర్తుంచుకో,” అన్నది చంద్రిక.

అందుకు చంద్రభానుడు ఒప్పుకున్నాడు. ఇంకా కొంత రాత్రి ఉండగానే అద్దరూ అరణ్యం దాటారు. వారు అనేక దేశాలు గడిచి, చాలారోజులు ప్రయాణంచేసి, కాళి పట్టణం సమీపానికి చేరుకున్నారు. చంద్ర భానుడు చంద్రికను ఒక చెట్టుకింద ఉండ మని, “నా కాబోయే భార్య నగరంలోకి సడిచి రావటం నా కెంతమాత్రమూ ఇష్టం లేదు. నేను రాజభవనానికి వెళ్ళినీ కోసం పల్లకీ, మంగళవాద్యాలూ, దాస దాసీలూ, కానుకలూ వెంటబెట్టుకుని వచ్చి, ఊరే గింపుతో మా ఇంటికి తీసుకు పోతాను,” అని చెప్పాడు.