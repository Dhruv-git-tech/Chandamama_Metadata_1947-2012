రాజనర్తకి చిత్రపటం

పూర్వం అమతీ నగరంలో సుహర్షుడు అనేయువచిత్రకారుడుండేమాడు. నగరంలో ఎంతోమంది అనుభవజ్ఞులైన చిత్రకారులున్నా, సుహర్షుడి చిత్రకళా నైపుణ్యాన్ని ధనికులైన వర్తకులూ, రాజబంధువులూ ఎక్కువగా ప్రశంసించేవారు. అతడు ఎవరి చిత్రాన్ని చిత్రించినా, ఆయా వ్యక్తులు తమ చిత్రాన్ని గురించిన బాగోగులు వెల్లడించినప్పుడు వాళ్ళకు బాధ కలగకుండా సున్నితంగా జవాబులిస్తూండేవాడు.

సుహర్షుడి ఖ్యాతి విని, ఒకసారి రాజనర్తకి భాసురాంగి అతడితో చిత్రాన్ని గీయించుకుని, అతడి నైపుణ్యాన్ని మెచ్చుకుంటూ, “రాజుగారితోపాటు స్త్రీ సౌందర్యం, నాట్యకళ గురించి క్షుణ్ణంగా ఎరిగిన ఎందరో పండితులు నన్ను జగదేకసుందరి అంటూ అభివర్ణించడం, కేవలం మెచ్చుకోలుకాదు. నీ చిత్రంద్వారా వాళ్ళ పాగడ్తనిజమని, ఇప్పటికి నేను గ్రహించాను!” అన్నది.

ఆ తర్వాత పది సంవత్సరాలు గడిచాక భాసురాంగి తన చిత్రాన్ని గీయమని మరొకసారి సుహర్షుణ్ణి కోరింది. అతడు బాగా శ్రమించి నెలరోజులకు ఆమె చిత్రాన్ని పూర్తిచేశాడు.

భాసురాంగి, ఆ చిత్రాన్ని ఏవగింపుగా చూస్తూ, “సుహర్షా! ఆశ్చర్యంగా వుంది; ఇది నా చిత్రుటమా? నా ఈ రూపాన్ని చూసేనా ఆ అంతుంది నన్ను జగదేకసుందరి అని పొగిడింది!” అన్నది.

దానికి సుహర్షుడు ఎంతో శాంతంగా, “అమ్మా, భాసురాంగీ! ఆనాడు నీ చిత్రాన్ని గీసినప్పుడు, నా వయస్సు ఇప్పటికన్న పదేళ్ళు తక్కువ,” అన్నాడు.