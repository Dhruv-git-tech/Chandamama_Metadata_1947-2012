నడిచి, “బాలా! నేను తిరిగి వచ్చాను, తలుపు తియ్య,” అంటూ తలుపుమీద కొట్టాడు.

బేతాళుడు ఈ కథ చెప్పి, “రాజా, శంకరుడు ఏ శ్రమా ప్రయాసల్లేకుండానే, తన భార్య గయ్యాళితనాన్ని పోగొట్టేందుకు, సన్యాసి కాళీపాదుడి నుంచి సాయంపొంది, తన సమస్యకు పూర్తిపరిష్కారం సాధించాడు. కానీ, తన ఆరేళ్ళ ధ్యానంద్వారా వాక్యుద్ధిని పొందిన కాళీపాదుడికి మాత్రం, తన భార్య గయ్యాళి తనం నుంచి విముక్తి కలిగినట్టు లేదు. ఇలా ఎందుకు జరిగింది? రోగికి తన చికిత్సద్వారా వ్యాధినివారణ చేసిన వైద్యుడు, తనకున్న అదే తరహా వ్యాధిని చికిత్సద్వారా నయం చేసుకోలేక పోవడం వింతల్లో వింత కాదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “సన్యాసి కాళీ పాదుడికి, తన సన్యాసం మీదా, ధ్యానం మీదా మొదట్లో అంతగా నమ్మకం వున్నట్టు కన బడదు. ఐతే, అతడు తన మాటలు శంక రుడికి మంచి ఫలితాన్నిచ్చిన తర్వాత, తనకు

వాక్యుద్ధి లభించిందని గ్రహించాడు. ఆ కారణంగానే అతడు, అడవిలో తన ధ్యానానికి స్వస్తి పలికి, తన భార్య గయ్యాళితనాన్ని కూడా పోగొట్టి, తిరిగి గృహస్థజీవితంలో కుదురుకుందామని ఇంటికి బయలు దేరాడు. కానీ, అతడి ధ్యాన వాక్యుద్దులు, ఆమె మీద ఏమాత్రం ప్రభావం చూపినట్టు లేదు. ఇల్లు చేరి, ఆమె గయ్యాళి మాటలు విని, తిరిగి అడవికి పోదామనుకున్న అతడికి --ఆమె, భార్యల గయ్యాళితనాన్ని గురించీ, భర్తల కోపదారితనాన్ని గురించీ అన్న మాటల్లో ఎంతోసత్యమున్నట్టుతోంది. అందువల్లనే తలుపుకొట్టి భార్యను కేకవేశాడు. అతడు భార్య విషయంలో విఫలుడవడానికి ముఖ్యకారణం; అతడిలో తన ధ్యానశక్తిని పరుల ప్రయోజనానికి కాక, స్వప్రయోజనానికి ఉపయోగించుకోవాలన్న స్వార్థచింతన కలగడం,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టిక్కాడు. -(కల్పితం)

[అధారం : మాచిరాజు కామేశ్వరరావు రచన]