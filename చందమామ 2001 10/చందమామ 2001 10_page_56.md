వ్యాపకం

రాఘవయ్య రోజూ సాయంత్రం గుడికి వెళ్ళి, అక్కడికి వచ్చిన భక్తులకు పురాణం చదివి వినిపించి, అర్థం వివరించి అడిగిన ప్రశ్నలకు జవాబు లిస్తూంటాడు. అందు కని రోజూ ఉదయమే లేచి కాలకృత్యాలు తీర్చుకున్నాక, ఒక రెండు గంటలసేపు ఆ రోజు తను చదివి వినిపించబోయే పురాణ ఘట్టాల్ని శ్రద్ధగా అధ్యయనం చేసుకుంటాడు.

రాఘవయ్య భార్యసీతమ్మ పెరట్లో పండిన దూదితో వత్తులు తయారుచేస్తుంది. వాటిని అమ్మితే వచ్చే తృణమో, పణమో ఆమె ఒక డభ్బాలో వేసుకుని దాచుకుంటుంది.

ఆ దంపతులకు ముగ్గురు కొడుకులు. పెద్దవాడు వీరయ్య వడ్రంగంలో నిపుణుడు. అతడి భార్య కామాక్షికి ఇంటిపనులతోనూ, వంట పనులతోనూ రోజంతా సరిపోతుంది.

వీరయ్య తమ్ముడు రంగయ్య బట్టలకు రంగులు వేయడంలో దిట్ట. రంగయ్య తర్వాతివాడు నారయ్య, ఇంటిపెనకవున్న పెద్ద పెరట్లో తోటపని చేస్తాడు. ఫలవృక్షాలే కాక కూరగాయల పాదులూ, పూలమొక్కలూ వుండడంవల్ల, ఆ తోటనుంచి రోజూ ఫల సాయమూ వస్తుంది; అక్కడ చేతినిండాపనీ వుంటుంది. ఆ ఊళ్ళో అందరూ రాఘవయ్య కుటుంబాన్ని ఆదర్శంగా చెప్పుకుంటారు. ప్రతి ఇంట్లోనూ అంతా అలా ఏదో ఒక పనికొచ్చే వ్యాపకం పెట్టుకుంటే, సిరిసంపద లకే కాక మనశ్శాంతికీ లోటుండదని చాలా మంది అనుకునేవారు.

పారుగూరిలో వుండే మాధవయ్య కుటుంబం ఇందుకు పూర్తిగా విరుద్ధం. ఆ ఇంట్లో అత్తాకోడళ్ళకు దెబ్బలాట, అన్న