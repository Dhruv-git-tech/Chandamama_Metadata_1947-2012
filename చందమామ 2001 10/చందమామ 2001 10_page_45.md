జిలేబీలు చెట్లకు
కాచినరోజు

ఆనందుడు ఆ గ్రామంలోనే చాలా చురుకైనయువకుడు. అతడు చాలా చేతిపనులలో ఆరి తేరినువాడు. కంచెలు వేయగలడు; అల్లికలు అల్లగలడు; కొయ్య బొమ్మలు చెక్కగలడు. అతడికి తెలియనిపని అంటూ లేదు. అయితే, అతడి భార్య అనుమాయ అతడి స్వభావానికి పూర్తిగా విరుద్ధం. ఆమెకు చాలినంత తెలివితేటలు లేవు; ఏ పనిలోనూ ప్రావీణ్యంలేదు. పైగా పెద్ద వదరుబోతు. ఎక్కడేం జరిగినా తెలుసుకుని దానిని పది మందికి చెప్పడంలో ఆమెకు చెప్పు లేనంత ఆనందం. ఆమె మాటలవల్లా, ప్రవర్తన వల్లా అనందుడు చాలాసార్లు ఇబ్బందుల

పాలయ్యాడు. అయినా ఆమె తను కట్టుకున్న భార్యగనుకా, స్వతూహాగా ఎవరికీహానిచేసే స్వభావం లేదుగనుకా అతడు ఆమెను ప్రేమతో చూస్తూ వచ్చాడు.

ఒకనాడు ఆనందుడి భార్యకు బంగాళా దుంపల కూర తినాలనిపించింది. ఇంట్లో ఒక్క దుంపకూడా లేదు. ఆ విషయం భర్తకు చెప్పింది. ఆనందుడికి నాలుగురోజుల క్రితం అడవికి వెళ్ళి ష్టూండగా బంగాళాదుంపలమొక్కలు కనిపించాయి. వాటిని తవ్వి విస్తానని అతడు అడవికి వెళ్ళాడు. అక్కడ పలుగుతో జాగ్రత్తగా తవ్వ సాగాడు. కొంతసేపయ్యాక పలుగుకేదో గట్టిగా తగిలింది. ఏమైఉంటుందా అని ఆలోచిస్తూ మరింత లోతుకు తవ్వాడు. చిన్న బిందె నిండుగా మెరుస్తూన్న బంగారు నాణాలు!

“ఇవి ఇక్కడికి ఎలా వచ్చాయి? వారం ముందు ఇక్కడ దుంపలకోసం తవ్విన ప్పుడు ఈ బిందె జాడలేదు. ఆ తరవాతే దీనిని ఎవరో ఇక్కడ పాతిపెట్టి ఉండాలి. ఎమైఉంటారు? బహుశా ఏ దొంగో పాతిపెట్టి ఉంటాడు. దొంగ పాతిపెట్టిన బంగారం ఇప్పుడు తనకు దొరికింది. వదులుకో కూడదు,” అనుకుంటూ దానినితీసుకుని ఇంట్లోకేసి బయలుదేరాడు.

నాలుగడుగులు వేశాక వాడికి భార్యజ్ఞాపకం వచ్చి అక్కడే నిలబడిపోయాడు. “అనుమాయకు ఈ సంగతి ఎలా చెప్పడం? ఆమె నోట్లో ఏమాటా క్షణంకూడా నిలవదే. వెంటనే దానిని ఎవరికంటే వాళ్ళకు చెప్పేస్తుంది. ఈ నాణాలను తానెక్కడో దొంగిలించి నట్టు రక్షకభటులు తననే అనుమానించ