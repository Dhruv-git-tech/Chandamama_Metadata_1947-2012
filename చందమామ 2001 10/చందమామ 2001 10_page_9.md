జరుగుతుందని, నా నమ్మకం,” అన్నాడు విద్యాధరుడు.

దానికి నగరపాలకుడు చిన్నగా నవ్వి, “నీ నమ్మకం శ్రీకరుడి కుమార్తెను నమ్మినప్పుడే దెబ్బతిన్నది. నిజంగా శాపానికి భయపడిన వాడివైతే, ఆమెను హతమార్చి వుండేవాడివి. అలా చెయ్యకపోవడంవల్ల నేను నీ కథను నమ్మలేకపోతున్నాను,” అన్నాడు.

అప్పుడు విద్యాధరుడు చేతులు జోడించి, “అయ్యా! నే చెప్పేదికాస్తా శ్రద్ధగా వినండి. నేనెక్కడదొంగతనంచేసినా, తిరిగి ఇవ్వగలిగినదే తీసుకున్నాను. శ్రీకరుడి కుమార్తె ప్రాణాలు తీస్తే, తిరిగి ఇవ్వగలిగిన సామర్థ్యం నాకులేదు. అందుకే నేనామెను బెదిరించాను తప్పితే చంపలేదు. ఆమెను చంపకపోవడంవల్ల, నా ఏడాది శ్రమా బూడిదలోపోసిన పన్నీరై, నాకు శాపం తగిలి పామరుణ్ణయిపోగలనని తెలిసినా నేనాపని చెయ్యలేదు,” అన్నాడు.

“ఆ సంగతే నాకు చాలా ఆశ్చర్యం కలిగి స్తున్నది,” అన్నాడు నగరపాలకుడు.

“అయితే వినండి! దొంగల్లో మంచి దొంగ లుంటారు. వాళ్ళు గత్యంతులేకే దొంగతునాలు చేస్తారు. ఏమాత్రం వీలుపడినా, వాళ్ళు తాము దోచింది తిరిగివ్వాలనే అనుకుంటారు. తిరిగి ఇవ్వలేనివి వాళ్ళు ముట్టరు. నేను మునిశాపం తగిలిన మంచిదొంగను. మరికొందు పేదరికం శాపం తగిలిన మంచిదొంగలుంటారు. అలాంటి వారిలో మంచి మార్పు తీసుకురావడానికీ, అలాంటివారికి సాయపడమని ప్రబోధించడానికీ, నా కథ ఎంతగానో ఉపయోగుడుతుందని, నా నమ్మకం,” అన్నాడు విద్యాధరుడు.

ఈ మాటలకు, న్యాయవిచారణ విన వచ్చిన ప్రజలు కరతాళధ్వనులు చేశారు. నగరపాలకుడు, విద్యాధరుణ్ణ విడిచిపెట్టడమేగాక, ఘనసన్మానం కూడా చేశాడు.

దొంగతనం చేయడంలో తన అనుభవాలను తెలియజేస్తూ విద్యాధరుడు రాసిన పుస్తకాన్ని, అధికారులూ రక్షకభటులూ చదవడంతో దొంగతనాలను అరికట్టగలిగారు. ఆ రాజ్యంలో దొంగతునాలు బాగా తగ్గిపోయాయి.