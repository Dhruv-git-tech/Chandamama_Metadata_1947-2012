వ్యవస్తాపకులు
చి.నాగిరెడ్డి - చక్రపాణి

# ఇచ్చేకొద్దీ పెరిగే విద్య!

మన దేశంలో దాదాపు యాభై సంవత్సరాల క్రితం వరకు, విదేశీపాలకులు తమకు ఉపయోగకరంగా రూపొందించిన విద్యావిధానమే అమలులో ఉండేది. అందుకే అప్పటి పాఠశాలలను, కళాశాలలను గుమాస్తాలను తయారుచేసే కార్ణానాలుగా విమర్శించేవాళ్ళు. అయితే దేశం స్వాతంత్ర్యం పొందాక, విద్యావిధానంలో ఎన్నోమార్పులు వచ్చాయి. కాలానుగుణంగా పాఠ్యాంశాలలోనూ, బోధనాపద్ధతులలోనూ మార్పులు చోటుచేసుకున్నాయి.

వీటిఫలితంగా మనదేశంలో ఉన్నత విద్యను అభ్యసించి, పెద్దపెద్ద ఉద్యోగాలు వెతుక్కుంటూ విదేశాలకు వెళ్ళే విద్యావంతులు కొందరయితే; పట్టాలను చేత పట్టుకుని నిరుద్యోగులుగా మిగిలిపోయేవారు మరెందరో తయారయ్యారు. మరోవైపు, క్రమేణా విద్యకూడా వ్యాపార వస్తువుగా మారిపోవడంతో అది చాలామందికి అందని మానుపండుగానే ఉంటోంది. అటువంటివాళ్ళు దేశజనాభాలో పెప్పుకోతగినంతమంది ఉన్నారు. ఉన్నత విద్యావకాశాలు మాత్రమేకాదు; కనీసం ప్రాథమిక విద్యకుకూడా నోచుకోని నిర్ఘాగ్యులకూ మనదేశంలో కొదవలేదు. దరిదాపుల్లో పాఠశాలలు లేకపోవడం; తల్లిదండ్రుల ఆర్థికదుస్థితి; కుటుంబ పరిస్థితులూ ఈ దయనీయస్థితికి మూలకారణాలు.

అటువంటివారిని అక్షరాస్యులను చేయడానికి ప్రభుత్వం, పెద్దలుచేసే కృషితోపాటు, పిల్లలుకూడా ప్రయత్నించవచ్చు. విద్య అన్నది పాఠశాల తరగతి గదులకే పరిమితంకాదు. చదువుకున్న పిల్లలు— ఆ అవకాశం లేని ఇరుగుపారుగు పిల్లలకూ, తమ ఇళ్ళల్లో పనిచేసేవాళ్ళ పిల్లలకూ తీరికసమయంలో చదువు నేర్పవచ్చు. మనం నేర్పిన విద్యను పదిమందికీ నేర్పడంవల్ల అది మరింత ప్రకాశిస్తుంది. వెలిగేదీపం నుంచి మరెన్ని దీపాలనైనా వెలిగించవచ్చు. పిల్లలు తమకు తెలిసినవాటిని సాటిపిల్లలకు నేర్పడంద్వారా తమ విద్యనుకూడా అభివృద్ధిపరచుకోవచ్చు. పైగా, అలాంటివారికి మనుషులను గురించీ, బయటి ప్రపంచం గురించీ అవగాహన పెరుగుతుంది.

అక్టోబర్ రెండు, మహాత్మాగాంధీ జన్మదినం. “బాలబాలికలలోని శక్తిస్తామర్థ్యాలను వెలికితెచ్చేదే అసలైన విద్య!” అన్న బాపూజీ సూక్షిని గురుతెచ్చుకుని ఆచరణలో పెడదాం.

నవరాత్రి సందర్భంగా చదువులతల్లి సరస్వతిని పూజించే ఈ శుభసమయంలో ప్రతి పృదయంలోనూ అక్షరదీపం వెలిగించడానికి ప్రతి ఒక్కరమూ ప్రయత్నిద్దాం!

సంపాదకుడు : విశ్వం