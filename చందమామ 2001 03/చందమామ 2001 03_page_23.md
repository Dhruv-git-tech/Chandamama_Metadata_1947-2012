విశ్వామిత్రుడు రాజధానికి వెళ్ళిపెద్ద సైన్యాన్ని వెంటబెట్టుకుని వచ్చాడు. అయినా హోమధేనువు నుంచి వెలువడిన సైనికులు ఆయన సేనలను క్షణాలలో నిర్మూలించారు.

విశ్వామిత్రుడు ఒక్కక్షణం దిగ్గ్రాంతి చెందాడు. ఆవేశంతో, అవమానంతో విలవిలలాడి కుంగిపోయాడు.

మానవశక్తితో కాకుండా, అద్భుతమైన తపో బలంతో వసిష్ఠుడు తన సేనలను నిర్మూలించగలి గాడని విశ్వామిత్రుడు గ్రహించాడు. రాజ్యసింహాస నాన్ని త్యజించి తపస్సు ప్రారంభించాడు. అచిర కాలంలోనే అద్భుతశక్తులను సాధించాడుగాని, ఆయనలోని రాజునో అహంకారం మాత్రం ఓపట్టాన తగ్గలేదు. అయితే వీడని పట్టుదలతో, పరిపక్వ తతో ఆఖరికి ఆయన అహంకారాన్ని కూడా అధిగ మించాడు.

అనుకున్నది ఎలాగైనా సాధించాలనే పట్టుదల ఆయన్ను ఒక అపూర్వ సాహసకృత్యం నిర్వర్తించే

లాగాచేసింది. ఆయన కాలంలోనే సత్యప్రతుడనే యువరాజు ఉండేవాడు. మూడు పాపాలకు ఒడి గట్టినవాడు గనక, అతన్ని త్రిశంకు అని కూడా పిలిచే వారు. ప్రజాకంటకుడు గనక, అతనికి అతని తండ్రి అరణ్యవాస శిక్ష విధించాడు. అతడు అడవిలో ఉన్నప్పుడు గొప్ప క్షామం ఏర్పడింది. విశ్వామిత్రుడు తపోనిమగ్నుడై పోవడంతో కుటీరంలో వున్న ఆయన భార్యాపిల్లలను కాపాడేవారు లేకపోయారు. ఆసమ యంలో త్రిశంకువు వాళ్ళపై యత్యతలచి ఆహారం తెచ్చి ఇచ్చికాపాడాడు. తపస్సు పూర్తి చేసుకుని వచ్చిన విశ్వామిత్రుడు త్రిశంకు చేసిన సహాయానికి సంతోషించాడు.

ఆ తరవాత త్రిశంకు తండ్రి, కొడుకుపై విధించిన శిక్షను రద్దు చేసి, అతన్ని రాజ్యానికి రప్పించి, పట్టా భిషిక్షుణ్ణిచేసి వానప్రస్థానికి అడవికి చేరాడు. త్రిశంకు ఆదర్శు పాలకుడుగా ప్రజల మన్ననలు పొందాడు.

కొంత కాలానికి త్రిశంకువుకు శరీరంతోనే స్వర్గా నికి వెళ్ళాలన్న వింత కోరిక కలిగింది. వసిష్ఠుడి దగ్గరికి వెళ్ళి తన కోరికను వెలిబుచ్చి, దానికి కావల సిన యజ్ఞం చేసి తనను స్వర్గానికి పంపమన్నాడు. అయితే, వసిష్ఠుడు దేహంతో స్వర్గానికి చేరే మార్గం లేదనీ; అందువల్లదానిని సూచించేయజ్ఞయాగాలూ, మంత్రతంత్రాలూ ఏ శాస్త్రం లోనూ లేవనీ చెప్పాడు. త్రిశంకు అంతటితో వదలక ఇతర మునులను ఆశ్రయించాడు. ఎవరూ సాయపడలేక పోయారు. ఆఖరికి అతడు విశ్వామిత్రుణ్ణి దర్శించి, తన కోరిక తెలియజేశాడు. రాజర్షి విశ్వామిత్రుడు- తన అద్భుత తపోశక్తిని ప్రదర్శించి, అందరి కన్న తాను అధికుడనని నిరూపించడానికి ఇదొక అవకాశంగా భావించాడు. త్రిశంకు కోరికను తీర్చడం తన తపోశక్తికి ఒక పరీక్షగా, పందెంగా తీసుకున్నాడు.

ఆయన యజ్ఞం ప్రారంభించి, తన తపోశక్తిని ధారపోసి త్రిశంకువును పైకి ఎగిస్తే స్వర్గద్వారాలను సమీపించేలా చేశాడు. కాని అక్కడి ఇంద్రాది