యక్షపర్వతం - 3

## 3

[ఖఢగజాతి వాళ్ళు చెప్పిన దారి వెంట పోయి, ఖఢగజీవదత్తులు బందిపోట్లను ఒక నదీతీరం దగ్గర కలుసు కున్నారు. రాత్రి బాగా పొద్దుపోయిన తర్వాత, ఖఢగజీవదత్తులు వాళ్ళపైకి దాడిపోబోయేంతలో, దాపులనున్న ఒక కొండగుహలో నుంచి మాంత్రికుడొకడు పంపగా, శరీరమంతా జడలు కప్పిన వికృతాకారుడొకడు, కొండలూ, అరణ్యం మార్మోగేలా కేకపెట్టి, బందిపోట్లకేసి పరిగెత్తుకు రాసాగాడు. తరవాత]

ఎర్రగా కాలుతూ చిటపటమంటున్న నెగడు ముందు కూర్చుని, తన అనుచరులతో కబు రాడుతున్న బందిపోట్ల నాయకుడు, గుహ వైపునుంచి వచ్చిన వికృతమైన అరుపులూ, కేకలూ వింటూనే చప్పున తల తిప్పి అటు కేసి చూశాడు. అతడికి నిలువెత్తునవున్న నల్లని ఆకారం ఒకటి తమకేసి పరుగెత్తుకు రావటం కనిపించింది. ఆ ఆకారం చేతిలో భగభగమండుతున్న కాగడా ఒకటి వున్నది.

“ఏమిటీ, ఈ భీతి కొల్పే రూపం? ఏదైనా రాక్షసా లేక కొండపిశాచమా?” అంటూ బందిపోట్ల నాయకుడు లేచి నిలబడ్డాడు. “దొరా, ఇదేదో మనుషుల్ని పీక్కుతినే రాక్షసే!

సందేహం వలదు!” అంటూ బందిపోట్ల నాయకుడి అనుచరులు నలుగురూ నదీ తీరం కేసి పరిగెత్తసాగారు.

“పిరికి వెధవల్లారా, ఆగండి! ఈ కొండ పిశాచాన్ని ఈటెలతో పాడిచి చంపుదాం,” అంటూ బందిపోట్లనాయకుడు కేకపెట్టాడు.

అతడి అనుచరులు ఆ హెచ్చరిక విని పించుకోకుండా చెట్లకేసి కొందరూ, నది వైపుకు కొందరూ పారిపోసాగారు. ఈ లోగా వికృతాకారం, ఇంకా నిద్రపోతున్న కొందరు బందిపోట్లమీద హఠాత్తుగా వచ్చిపడి, వాళ్ళను తన్నుతూ, చేతిలోనికాగడాతో వాళ్ళ దుస్తులకు నిప్పు పెట్టి నానాబీభ త్సమూ చేయసాగింది.

“చందమామ”