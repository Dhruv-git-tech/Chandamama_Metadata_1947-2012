ఈతలో కొత్త విన్యాసం!

ఇది కేరళ సముద్రతీర జలాలలో జరిగింది. శ్యాం ప్రబోధిని అనే ఇరవై ఒక్క సంవత్సరాల యువకుడు కాళ్ళూ, చేతులు తాళ్ళతో బంధించుకున్నాడు. ఒక్క గెంతుతో నీళ్ళలోకి దూకి అలాగే 19 నిమిషాల్లో 3 కి.మీ. ఈదాడు.

అతడు గట్టు మీదికి చేరాక చూస్తే కాళ్ళకు చేతులకు కట్టుకున్న తాళ్ళు అలాగే ఉన్నాయి. ఈ అద్భుత విన్యాసాన్ని చూడడానికి వచ్చిన వేలాది జనం చప్పట్లతో శ్యాంకు ఘనస్వాగతం పలికి ప్రశంసలు కురిపించారు!

లెక్కల మాప్టార్లంటే....

ఆర్థర్ క్లార్క్, లెక్కల ద్వారానే సహస్రాబ్ది సమస్యకు పరిష్కారం కనుగొన్నాడు. బహుశా మీరందరూ కూడా ఆయన దగ్గర లెక్కలు నేర్చుకోవాలని ఆశపడుతూ ఉండవచ్చు. ఇంగ్లాండులోని ఒక విశ్వవిద్యాలయం వారికి ఒక విచిత్ర విషయం మీద పరిశోధనలు జరపాలనిపించింది. మామూలుగా లెక్కల మాప్టార్లంటే పిల్లలకు ఇష్టం వుండదు కదా. కాబట్టి వాళ్ళ చేత వాళ్ళ లెక్కల మాప్టార్ల బొమ్మలు గీయమంటే ఎలా గీస్తారో చూద్దాం, అనుకున్నారు. అందుకోసం 12-13 ఏళ్ళ మధ్య వయస్కులను బ్రిటన్, స్వీడన్, నార్వే, ఫిన్‌లండ్, జర్మనీ, రొమానియా, అమెరికా దేశాలనుంచి 300 మంది బాల బాలికలను ఎంపిక చేసి; 'మీకు మీ లెక్కల ఉపాధ్యాయులు ఎలా కనిపిస్తారో ఆలాగే బొమ్మలు గీయండి' అని చెప్పారు. ఏవో కొన్ని చిత్రాలు తప్ప మిగిలినవన్నీ లెక్కల మేష్టార్లను మెచ్చుకునేలా లేవు. బట్టతలలతో, వికారమైన గెడ్డాలతో, కళ్ళ ద్వాలతో, నుదుటి గీతలతో, ముఖాలపై గాయం మచ్చలతో, ఇంకా కొందరు పెద్ద దంతాలతో, తలలపై కొమ్ములతో చిత్రించారు! 'లెక్కల మేష్టార్లకు, ఇతర లెక్కల మేష్టార్లు తప్ప స్నేహితులే ఉండరు,' 'వాళ్ళకు ముక్కుమీద కోపం!' 'తుపాకీ గురిపెట్టి పిల్లల చేత లెక్కలు చేయిస్తారు!' 'సరదాగా గడపడం అంటే వాళ్ళకు తెలియదు!' అంటూ రకరకాల వ్యాఖ్యానాలు వేరే రాశారు. లెక్కల ఉపాధ్యాయుల గురించి పిల్లల మనసులలో సానుకూల అభిప్రాయం ఏర్పరచ డానికి ఇప్పుడు పరిశోధకులు ప్రయత్నిస్తున్నారు.