# దేశరాజకీయాలలో ఒడిదుడుకులు – కొత్తమలుపులు

అణుపరీక్షల విషయంలో ఇండియా తెగువతో వ్యవహరించింది. 1974 మే 18వ తేదీ రాజస్థాన్ ఎడారిలోని పోయాన్ ప్రాంతంలో భూగర్భంలో అణుబాంబు పరీక్షలు నిర్వహించింది. ఉదయం 8.15 గంటల సమయంలో భూమికి 107 మీ 11 లోతున అణుబాంబును పేల్చింది. అణుపరిశోధనల విషయంలో ఆ విధంగా ప్రపంచ అగ్రదేశాల ఆధిపత్యాన్ని అరికట్టి మన దేశం కూడా 'న్యూక్లియర్ క్లబ్ లో చేరింది. అయిన ప్పటికీ ఈ అణుపరిశోధనలన్నీ శాంతియుత ప్రయోజనాలకే అని ప్రపంచానికి చాటింది.

అగస్టు 24వ తేదీ ఫక్తుద్దీన్ అలీ అహ్మద్ ఐదవ భారత రాష్ట్రపతి అయ్యాడు.

అగస్టు 27వ తేదీ బి.డి.జెట్టీ ఉపరాష్ట్రపతి అయ్యాడు.

1975 ఫిబ్రవరి 25వ తేదీ షేక్ అబ్దుల్లా మళ్ళీ కాశ్మీరు ప్రధాని అయ్యాడు. ఇండియన్ యూనియన్ సర్వ సత్తాక అధికారం మినహా మిగిలిన విషయాలలో స్వయంగా నిర్ణయాలు తీసుకోవచ్చునని ఆయన కేంద్ర ప్రభుత్వంతో కుదుర్చుకున్న ఒప్పం దాన్ని రాష్ట్రశాసన సభ ఆమోదించింది. 'ప్లెబి స్టైట్ ఫ్రంట్'ను రద్దు చేసి ఆయన నేషనల్ కాన్ఫరెన్స్ లో చేరాడు.

చెనై, పాకిస్తాన్‌లతో యుద్ధం జరిగిన కాలంలో అంటే 1962లోనూ, 65లోనూ దేశంలో అత్యవసర పరిస్థితి అమలు చేయబడింది. 1975 జూన్‌లో మూడవసారి అత్యవసర పరిస్థితి అమలు చేయబడింది. అలహాబాదు హైకోర్టు జూన్ 12వ తేదీ ఇచ్చిన సంచలనాత్మకమైన ఒక తీర్పుతో ఇది ఆరంభమయింది. ఇందిరాగాంధీ 1971 ఎన్నికలలో గెలుపాందినది చెల్లదనీ, ఆమె మరో ఆరేళ్ళ వరకు ఎన్నికలకు పోటీ చేయకూడదనీ

కోర్టు తీర్పునిచ్చింది. ప్రధాని రాజీనామాను కోరుతూ ప్రతిపక్షాలు జూన్ 13వ తేదీ రాష్ట్రపతి భవనం ముందు ప్రదర్శనలు జరిపాయి. జూన్ 24వ తేదీ అలహాబాదు హైకోర్టు తీర్పుకు సుప్రీంకోర్టు స్టే ఇచ్చింది. సి.పి.ఐ. తప్పమిగిలిన ప్రతిపక్షాలన్నీ జయప్రకాశ్‌నారాయణ్ నాయ కత్వంలో ఇందిరాగాంధీ ప్రభుత్వానికి వ్యతి రేకంగా జూన్ 25న పోరాటం జరపాలని నిర్ణయించాయి. దేశం సర్వసత్తాక స్వాతంత్ర్యానికి అంతర్గత అపాయం ఉందని, రాష్ట్రపతి ఫక్తుద్దీన్ అలీ అహ్మద్ ఆ రాత్రే అత్యవసర పరిస్థితిని ప్రకటించాడు. జయప్రకాశ్ నారాయణ్, మొరార్జీదేశాయ్, ఎ.బి.వాజ్ పేయి, ఎల్.కె.

ఫక్తుద్దీన్ అలీ అహ్మద్

అద్వానీ, చరణ్‌సింగ్, అశోక్ మెహతా మొదలైన నాయకులు ఖైదు చేయబడ్డారు. ఆర్.ఎస్. ఎస్. ఆనందమార్గ్ మొదలైన సంస్థలు నిషేధించబడ్డాయి. పత్రికలకు సెన్సారు విధించబడింది. నవంబర్ 7వ తేదీ సుప్రీంకోర్టు ఇందిరాగాంధీ ఎన్నిక చెల్లుతుందని తీర్పునిచ్చింది. కాని 1977 సాధారణ ఎన్నికలకు ముందే అత్యవసర పరిస్థితి తొలగించబడింది. కాంగ్రెస్ (ఒ), జన సంఘీ, భారతీయ లోక్‌దశ్, సోషలిస్ట్ పార్టీ అనే నాలుగు పార్టీలు కలిసి జనతాపార్టీ ఏర్పాటు చేయాలని నిర్ణయించడంతో 1976వ సం॥పార్లమెంటులో కొత్త రాజకీయ కూటమి రూపుదిద్దుకున్నది. తత్ఫలితంగా 1977వ సం॥ ఎన్నికలలో కాంగ్రెస్ నుంచి జనతాపార్టీ అధికారాన్ని చేజిక్కించుకున్నది.

[వచ్చే సంచికలో: అభ్యుదయ పథంలో అతి పెద్ద ప్రజాస్వామ్యం]