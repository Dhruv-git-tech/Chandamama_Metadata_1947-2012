భూతం. మహాభూతం దయవల్ల ఆ మానవు లిద్దరూ, మన ప్రయత్నం లేకుండానే, ఈ ప్రదేశానికి వచ్చి చేరారు. వాళ్ళెవరో, ఎక్కడి నుంచి వచ్చారో, ఆ వివరాలన్నీ తెలుసు కోకుండా, తొందరపడి మహాభూతానికి వాళ్ళను బలిచేయడం చాలా ప్రమాదం, తెలిసిందా?” అన్నది చేతిలో వున్న శూలాన్ని ఝిళిపిస్తూ.

“ఆ, తెలిసింది మహాశక్తీ, తెలిసింది!” అన్నారు అక్కడవున్న భృత్యులందరూ ఏకకంఠంగా.

పూజారిణి అందరికేసి ఓసారి పరీక్షగా చూసి, “ఇప్పుడు చెప్పేది జాగ్రత్తగా వినండి, శుంఠల్లారా! ఆ మానవులిద్దరికీ ఎలాంటి హానీకలిగించకుండా పట్టుకుని, నా దగ్గరకు తీసుకురావాలి. సూర్యోదయం అయింది. వాళ్ళు మన పవిత్ర శిథిల భవనాల్లో ఎక్కడ ఏమున్నదో చూసేందుకు బయలుదేరి వుంటారు. మీలో కొందరు రహస్యంగా వాళ్ళను అనుసరించి, వాళ్ళు ఏం మాట్లాడు కుంటారో వినండి! సూర్యుడు నడినెత్తి మీదికి వచ్చినప్పటి శుభ ముహూర్త సమయంలో, వాళ్ళను పట్టి నాదగ్గరకు తీసుకు

రావాలి. ఈ లోపల వాళ్ళను స్వేచ్ఛగా తిరగ నివ్వండి,” అని ఆజ్ఞాపించింది.

“చిత్తం, మహాశక్తీ, చిత్తం!” అంటూ నలుగురు పూజారిణి భృత్యులూ, మాంత్రి కుడూ, అతడి జడలభూతం పూజారిణికి నడుం వరకూ వంగి నమస్కరించి, మంటపం నుంచి బయటికి వచ్చారు.

జడలభూతం కోపంతో చిందులు తొక్కుతూ, “గురో! వెనకనుంచి పోయి మీద పడి, ఆ మానవులిద్దర్నీ విరుచుకుతింటాను. వాళ్ళ కారణంగా నేను మహాశక్తి పూజారిణి చేత, నానా తిట్లూ తిన్నాను,” అన్నది.

“నేనంత కన్న ఎక్కువ అవమానం పాల య్యాను!” అంటూ మాంత్రికుడు ఒక పాట్టి కత్తిని బలంగా గుప్పెట బిగించిపట్టుకుని, “అదుగో, వాళ్ళు సౌరంగద్వారం ముందు కూర్చుని వున్నారు. మనం వాళ్ళిద్దర్నీ అక్కడే హతం చేసి అరణ్యంలోకి పారిపోదాం. ఎంత మహాశక్తి వంతమైన మంత్రాలు నేర్చినదైనా, ఈ పూజారిణి తిట్టేతిట్లకు తలవంచడం ఇక కుదరదు!” అంటూ చిరుతపులిలా వంగి పొంచి నడుస్తూ, ఖఢగజీవదత్తుల కేసి బయలు దేరాడు.

—(ఇంకావుంది)