అనుకోని విజయం

కపిశానగరంలో మాధవశర్మ అనే మహా పండి తుడు ఉండోడు. ఆయన పాండిత్యంగురించి చుట్టుపక్కల గొప్పగా చెప్పుకునేవారు. పైగా ఆయన ధనసంపన్నుడు కూడానూ. ఆయనకు పరిమళ అనే అందమైన కుమార్తె ఉండేది. ఆమె కూడా మంచి తెలివి తేటలు గలది. బాగా చదువుకున్నది. తండ్రికి ఆమె అంటే ఎంతో వాత్సల్యం.

పరిమళ తెలివిగలది గనకనూ, భాగ్య వంతుడి కూతురు గనకనూ చుట్టుపక్కల నుంచే కాకుండా దూరప్రాంతాల నుంచి కూడా ఎందరో యువకులు ఆమెను పెళ్ళాడ గోరి వచ్చేవారు. పరిమళ మెల్లగా వారిని ఏదో చర్చలోకి దింపి, తాను వేసే ప్రశ్నలకు వారు సమాధానం చెప్పలేరని నిరూపించి పంపేస్తూ ఉండేది. తన ప్రశ్నలకు సరైన సమాధానం చెప్పగలవాణ్ణేతాను పెళ్ళాడాలని ఆమె ఉద్దేశం.

ఆ నగరంలోనే రాధాకాంతుడనే ఒక నిరుపేద యువకుడుండేవాడు. అతని తండ్రి

భిక్షాటన చేసి అతిక్షుంమీద కుటుంబపోషణ చేసేవాడు. రాధా కాంతుడు బాల్యం నుంచే మంచి తెలివి తేటలు గలవాడు. అతనికి విద్య మీద అమితమైన ఆశుండేది. చాలామంది గురువులకు శుశ్రూష చేసి చాలా జ్ఞానం సంపాదించాడు. కాని అతని జ్ఞానదాహం మాత్రం తీరలేదు. దేశమంతా తిరిగి ఉద్దండ పండితుల వద్ద చేరి, మరింత జ్ఞానం సంపాదించాలని అతని ఉద్దేశం. ఏం చేయడమా అని చాలారోజులు తీవ్రంగా ఆలోచించి, అందుకు ధనసహాయం చేస్తాడే మోనన్న ఆశుకొద్దీ అతడు మాధవశర్మ ఇంటికి వచ్చాడు.

అతను కూడా తనను పెళ్ళాడగోరి వచ్చిన యువకుడేనని భ్రమపడి పరిమళ అతన్ని మెల్లగా మాటలలోకి దింపి, “నాకు కొన్నా శ్యుత్తగా ఒక అనుమానం. నువ్వు తీర్చ గలవా?” అని అడిగింది.

“ఏమిటా అనుమానం?” అన్నాడు రాధాకాంతుడు ఉత్సాహంగా.