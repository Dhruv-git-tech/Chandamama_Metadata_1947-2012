బలం-లంచం

ఒక రోజున పక్క పక్కపాలాల రైతులైన భూషయ్యా, పశుపతీ అనేవాళ్ళకు, పంటపాలానికి నీళ్ళుపెట్టు
కునే విషయంలో తగాదా వచ్చింది. అలా మాటామాటా పెరిగి చివరకు భూషయ్య, పశుపతిని
ఎడాపెడాకొట్టాడు. భూషయ్య బలవంతుడు; పశుపతి బక్కచిక్కిన మనిషి.

పశుపతి పాలం నుంచి ఊరికేసి బయలుదేరుతూ, “ఒరే, భూషయ్యా, బలంగలవాడివి గనక,
నన్ను కొట్టగలిగావు. చూడు, నిన్ను గ్రామాధికారికి చెప్పి చర్మం వలిపిస్తాను, న్యాయం గెలుస్తుంది!”
అన్నాడు.

“న్యాయం గెలవడమేమిటి! ఇప్పుడేం గెలిచింది?” అంటూ భూషయ్య పకపకా నవ్వేశాడు.

పశుపతి సరాసరి గ్రామాధికారి దగ్గరకు వెళ్ళాడు. ఆ గ్రామాధికారి పరమ లంచగొండి. ఎవరు
ఎక్కువ లంచమిస్తే, వాళ్ళకు అనుకూలంగా తీర్పులిస్తూండేవాడు.

పశుపతి, అతడికి జరిగింది చెప్పి, “అయ్యా, ఆ భూషయ్య అన్యాయంగా నన్ను కొట్టడ మేకాక,
బలమే గెలుస్తుందంటూ, హేళన చేశాడు,” అన్నాడు కళ్ళనీళ్ళ పర్యంతమైపోతూ.

ఇది విని గ్రామాధికారి చిరునవ్వు నవ్వి, “నువ్వూ, ఆ భూషయ్యా ఒట్టి అమాయకులు!” అంటూ
జేబులోంచి ఒక రూపాయితీసి, ముందున్న బల్లమీద మోగిస్తూ, “యాబై!యాబై!” అన్నాడు.

సంగతి అర్థమైన పశుపతి, గ్రామాధికారికి చేతులు జోడించి నమస్కరించి, మారుపల క్కుండా
ఇంటిదారి పట్టి, “అక్కడ పంట పాలాల దగ్గర బలం గెలిచింది; ఇక్కడ గ్రామాధికారి న్యాయపీఠం
ముందు డబ్బు గెలుస్తుంది! ఏది ఏమైనా, ఇరుగు పొరుగులతో గొడవలు వచ్చినప్పుడు శాంతంగా
సర్దుబాటు చేసుకోవడాన్ని మించిన న్యాయం మరి వుండదు,” అనుకున్నాడు.