అర్జునుడికి అతని ప్రవర్తన చూసి కోపం వచ్చి, “నువ్వు క్షత్రియుడివికావా? నేను చుట్టపు చూపుగా రాలేదు. అస్త్రాలు ధరించి యాగాశ్వాన్ని రక్తిస్తూ వచ్చాను. వీరుడివైతే అశ్వాన్ని పట్టి, నాతో యుద్ధం చెయ్యాలి గాని, తియ్యగా మాట్లాడటానికి వస్తావా?” అన్నాడు.

అప్పుడు ఉలూచి అక్కడికి వచ్చి, బ్రభు వాహనుడితో, “నాయనా, నేను ఒక నాగ స్త్రీని. నీకు తల్లిని. నీ తండ్రి యుద్ధ దుర్మ దంతో ఉన్నాడు. యుద్ధం చేసి అతన్ని మెప్పించు,” అన్నది.

బ్రభువాహనుడికి పౌరుషం వచ్చింది. అతను యుద్ధవేషం ధరించి, రథం ఎక్కి అర్జునుడి పైకి యుద్ధానికి వచ్చాడు. మహా దారుణంగా యుద్ధం చేసి, ఇద్దరూ మూర్ఛ పోయారు. చిత్రాంగద వచ్చి, తన భర్తా, కొడుకూ కూడా పడిపోవటం చూసి ఏడవ సాగింది. కొంతసేపటికి బ్రభువాహనుడు తేరుకుని, అర్జునుడి కోసం ఏడుస్తున్న తన తల్లిని చూసి, తాను చేసిన పనికి పశ్చాత్తాప పడి, ప్రాయోపవేశం చేశాడు.

అప్పుడు ఉలూచి అతన్ని సమీపించి, “పిచ్చివాడా, నీ తండ్రి నీ చేతిలో చచ్చాడను కుంటున్నావా? అతన్ని ఎవరూ జయించ లేరు. నేను నా మాయచేత నీకు అలాటి భ్రమ కలిగించాను. ఈ మణిని తీసుకుపోయి అతనికి తాకించు. వెంటనే లేస్తాడు,” అన్నది. బ్రభువాహనుడు మణిని తాకించగానే అర్జునుడు నిద్రలేచినట్టు లేచి కూర్చున్నాడు.

అర్జునుడు బ్రభువాహనుణ్ణి కౌగలించు కుంటూ ఉలూచి, చిత్రాంగదలు అక్కడే

ఉండటం చూసి చాలా ఆనందించాడు. అతను వాళ్ళను, “ఈ యుద్ధరంగానికి మీరెందుకు వచ్చారు?” అని అడిగాడు ఆశ్చర్యంగా.

దానికి ఉలూచి, “అర్జునా, నువ్వు భీష్ముణ్ణి అక్రమంగా చంపటం చేత నీకు పాపం చుట్టుకున్నది. అది పరిహారం కావటానికి నేను నిన్ను నీ కొడుకు చేత చంపించాను,” అన్నది.

అర్జునుడు ఈ మాట విని సంతోషించి, బ్రభువాహనుణ్ణి అశ్వమేధయాగానికి ఆహ్వా నించాడు. బ్రభువాహనుడు ఒకరాత్రి తనతో తన ఇంట అతిథిగా ఉండమని అర్జునుణ్ణి ఆహ్వానించాడు. కానిఅర్జునుడుతానుగుర్రం వెంట తిరగక తప్పదన్నాడు.

యాగాశ్వం సముద్రం దాకా వెళ్ళి, ఇంద్ర ప్రస్థానికి తిరిగి రాసాగింది. అది మగధ రాజ