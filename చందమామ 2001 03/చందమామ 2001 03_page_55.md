వాటిని సాకుతాయి. అవి ఎగిరిపోగానే, తమ
దారి తాము చూసుకుంటాయి. అంతే గాని,
ఇంతకాలం మిమ్మల్ని పోషించాం. ఇప్పుడు
రెక్కలు వచ్చాయి గనక మమ్మల్ని పోషిం
చండి! అంటూ వెంట పడతాయా?” అన్నాడు
గోవిందుడు.

“పడవు! నువ్వన్నది నిజమే. అయితే,
నాదొక ప్రశ్న, గోవిందూ!” అన్నాడు వినీత
సేనుడు.

యువరాజు, తల్లివిషయంలో తనను
సమర్థిస్తున్నాడని గోవిందుడు, “అడగండి,
ప్రభూ!” అన్నాడు చేతులు జోడిస్తూ.

ఆవెంటనేవినీతుసేనుడు, “నువ్వు మనిషివా
లేక పశుపక్ష్యాదుల్లో ఒకడివా? బాగా ఆలో
చించి చెప్పు,” అన్నాడు.

“మనిషినే, ప్రభూ!” అన్నాడు గోవిందుడు కలవరుడుతూ.

“మనిషివైతే ఇప్పటికైనా నీతప్పుగ్రహించి,
నీతల్లిని ఇంటికి తీసుకుపో. కలిగినదాంట్లో
కలిసి జీవించండి. ప్రాణికోటిలో మానవజన్మ

ఎంతో ఉత్తమమైనది. అనేక సందర్భాలలో
మనిషి ప్రత్యుపకారం ఆశించకుండానే,
తోటివాణ్ణి కష్టాల్లో ఆదుకుంటాడు. ఇక్కడ
నువ్వు ఆదుకోవలసింది కేవలం సాటిమనిషిని
కాదు; నిన్ను నవమాసాలూ మోసి కనిపెంచి,
నిన్నింతవాణ్ణి చేసిన మాతృదేవతను! అర్థ
మైందా?” అని అడిగాడు వినీతసేనుడు.

వినీతసేనుడి మాటలువిన్న గోవిందు
డికి, ఒక్కసారిగా కళ్ళు తిరిగినట్టనిపించింది.
అతడు, తల్లిపట్ల తన కిరాతక ప్రవర్తనకు
క్షోభపడిపోతూ, “అమ్మా! క్షమించు,”
అంటూ తల్లి పాదాల మీద పడ్డాడు.

సీతమ్మ ముందు కొడుకునూ, తర్వాత
వినీతసేనుడినీ, “నూరేళ్ళు చల్లగా వర్ధిల్లు,
నాయనా!” అంటూ దీవించింది.

ఈ తీర్పు విన్న రాజు దేవసేనుడికి, తన
కొడుకు ఎంతగొప్ప న్యాయధర్మ సూక్ష్మాలు
ఎరిగిన ప్రజ్ఞావంతుడో అర్థమైంది. ఆ తర్వాత
కొద్దికాలనికే వినీతసేనుడి రాజ్య పట్టాభిషేకం
వైభవంగా జరిగింది.