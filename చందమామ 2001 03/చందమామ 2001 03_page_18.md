పని. మా ఈటె పోట్లు దానినేమీ గాయ
పరిచినట్టులేదు, శరీరాన్ని నిండుగా కప్పి
వున్న జడలు దాన్ని కాపాడినై, ” అన్నాడు.

“ఈసారి ఆ భూతాన్ని నువ్వన్నట్టు తాడు విసిరి పట్టుకుని బంధిద్దాం. మీరిక్కడే వుండండి. మేముగుహలోకి పోయిభూతాన్ని, దాని యజమాని అయిన మాంత్రికుణ్ణీ అందితే పట్టుకుని, దిగువకు గిరవాటు వేస్తాం,” అన్నాడు జీవదత్తుడు.

ఖడ్గజీవదత్తులు బండరాళ్ళమీదుగా ఎక్కి పోయి గుహద్వారాన్ని సమీపించే సమ యానికి కొంచెం ముందుగానే జడలభూతం అక్కడికి చేరి, “గురో! ఆ ఒంటికొవ్వు మహిషాలెక్కి వచ్చిన యమకింకరులకు మరిద్దరు మనుషులు తోడయ్యారు. అందరూ గుహలోకి వస్తున్నారు. తొందరగా వాళ్ళను భస్మం చేసి గాల్లోకి ఊదెయి్య!” అంటూ పెద్దగా కేకపెడుతూ గుహలోకి పోయింది.

కొద్దిసేపటి తర్వాత ఖడ్గజీవదత్తులు
గుహలో ప్రవేశించారు. కాని, అక్కడ మాంత్రి
కుడు గాని, జడలభూతం గాని వాళ్ళకు
కనిపించలేదు. “జీవా! ఈ దుర్మార్గులిద్దరికీ
మాయమై పోయే శక్తులేమైనా వున్న
వంటావా?” అన్నాడు ఖడ్గవర్మ ఆశ్చర్యంగా.

“ఊహు, అంత గొప్పశక్తులు సాధించిన
వాళ్ళయితే, బందిపోట్లు దొంగిలించుకు
వచ్చిన జొన్నపంటను, తాము తిరిగి దొంగి
లించుకు పోయేందుకు అంతగా హైరాన
పడిపోరు,” అంటూ, గుహగోడల్లోని రాళ్ళలో,
ఒక నలుచదయురాయి కొద్దిగా కదిలి వున్నట్టు
కనిపించడంతో, దాన్ని బలంగా వెనక్కు
నెట్టాడు.

అ వెంటనే రాయి శబ్దం చేస్తూ కదిలి
వెనక్కు పడిపోయింది. ఖడ్గజీవదత్తులు,
అక్కడ ఏర్పడిన కంతలోంచి బయటికి
చూశారు. అక్కడ మనుషులున్న జాడలేదు.

“జీవా! ఆ దుర్మార్గులు మననుంచి చాలా ఒడుపుగా తప్పించుకుపోవడమేగాక, మనల్ని మూర్ఖుల్ని చేశారు. వాళ్ళు పారిపోయేందుకు అవతల మరేదో గుహమార్గం వుండవచ్చు!” అన్నాడు ఖడ్గవర్మ.

“ఇప్పుడేం చేసేట్టు! అవతల తెల్లవార బోతున్నది,” అంటూ జీవదత్తుడు గుహలో వెలుగుతున్న ఒక కాగడా తీసుకుని, దాన్ని కంతనుంచి బయటికి విసిరాడు. దాని వెలుగులో వాళ్ళకు, ఒక చిన్న సారంగ మార్గం కనిపించింది.

ఖడ్గజీవదత్తులిద్దరూ కంతలోంచి జారి,
సారంగ మార్గంలోకి దిగారు. అక్కడ వాళ్ళకు