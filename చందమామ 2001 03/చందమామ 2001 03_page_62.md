“ఈ లోకంలోనూ, పై లోకంలోనూ కూడా సుఖపడేది ఎవరు? కష్టపడేది ఎవరు?” అని పరిమళ అడిగింది.

“ఈ లోకంలోనూ, పైలోకంలోనూ కూడా సుఖపడేవాడు సన్యాసి. అతనికి సంసార తాపత్రయాలేవీ ఉండవు. ఏ చెట్టు కింద సైనా నిశ్చింతగా పడుకుంటాడు. దొరికినది తింటాడు. అశలు లేనివాడు గనక ఎప్పుడూ నిరాశకు గురికాడు. ఈవిధంగా ఈ లోకంలో సుఖంగా జీవించి, బంధవిముక్తుడై పైలోకా నికి పోయి, అక్కడా సుఖపడతాడు. ఈ లోకంలోనూ, పైలోకంలోనూ కూడా కష్టపడే వాడు బిచ్చగాడు. దరిద్రుడైన వాడి ఇహలోక జీవితమంతా క్షూలతోనే గడుస్తుంది. ఎండకు ఎండుతాడు; వానకు తడుస్తాడు; చలికి

వణుకుతాడు. వాడి కాలమంతా కడుపు నింపుకునే ప్రయత్నంలోనే గడుస్తుంది. ఆ కడుపు ఏనాడూ నిండదు. నానా కష్టాలు అనుభవిస్తాడు. బతికి ఉన్నంత కాలమూ మరొకడికి చిన్నమెత్తు ఉపకారం చెయ్య లేనందున పైలోకంలో కూడా వాడికి ఏవిధ మైన సుఖమూ ఉండదు,” అన్నాడు రాధా కాంతుడు.

అతను చెప్పిన సమాధానంతో తృప్తిపడి పరిమళ అతన్ని పెళ్ళాడదామని మనసులో తీర్మానించుకున్నది.

అయితే, రాధాకాంతుడి మనసులో పెళ్ళి ధ్యాస ఏమీలేదు. అతను వచ్చింది అందు కోసం కాదు. అతను మాధవశర్మను ధన సహాయం కోరదామని వచ్చాడు.