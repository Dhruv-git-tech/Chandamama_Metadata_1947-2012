## సంచాలకులు
చక్రపాణి. బి.నాగిరెడ్డి

# చదవడానికి సమయం ఏదీ?

మానసిక వికాసానికీ, బుద్ధి కుశలతకూ దోహదం చేసేది విద్య. విద్యాభివృద్ధికి తొలిమెట్టు పిల్లలలో చదివే అలవాటు. పెరుగుతూన్న ఎలక్ట్రానిక్ మీడియా కారణంగా పిల్లలలో చదివే అలవాటు తగ్గిపోతున్నదేమో అన్న అనుమానం కలుగుతున్నది.

“టీవీలు వచ్చేశాయి. పాద్యస్తమానం వాటి ముందే కూర్చుండి పోతున్నారు. ఇక వాళ్ళకు చదవడానికి సమయం ఏదీ?” అని వాపోతూ తల్లిదండ్రులు మూడు దశాబ్దాల నాడే టీవీలను నిందించడం మొదలుపెట్టారు. అయినా టీవీల ప్రాబల్యం తగ్గడంలేదు. పైగా పెద్దలే టీవీల ముందు తిష్ఠవేస్తున్నారు. వినోదానికి ప్రత్యామ్నాయ మార్గం చూప కుండా పిల్లల్ని విమర్శించడం ద్వారా పెద్దగా ఓరిగేదేమీ ఉండదు.

డెట్ఫైలలో ఈ విషయం మీద అప్పటి సోవియట్ యూనియన్లో ఒక సర్వే జరి పారు. పిల్లలలో జ్ఞానాసక్తిని రేకెత్తించి, పుస్తకాల నుంచి వివిధ విషయాలు చదివి తెలుసు కోవడానికి టీవీ కార్యక్రమాలు ఉపకరిస్తాయని ఆ సర్వే ఫలితాలు తెలియజేశాయి. తల్లిదండ్రులకూ, రచయితలకూ, ప్రచురణకర్తలకూ కొంత ఊరట కలిగించే విషయం ఇది!

ప్రస్తుతం కంప్యూటర్లు, ఇంటర్నెట్ లాంటి ఎలక్ట్రానిక్ పరికరాలు పిల్లల దృష్టిని పుస్తక పఠనం నుంచి దారిమళ్ళీస్తున్నాయని కొందరు పెద్దలు భావిస్తున్నారు. పైగా, ఇంటర్నెట్ ద్వారా అవసరం లేని సమాచారం కూడా పిల్లలకు అందుతుందేమో అన్న అనుమానం ఒకవైపు; గంటల తరబడి కంప్యూటర్ల ముందు కూర్చోవడం వల్ల పిల్లల కళ్ళూ, ఆరోగ్యం దెబ్బ తింటాయన్న భయం మరోవైపు పెద్దలకు కలుగుతున్నాయి. అయినప్పటికీ, దూసుకు వస్తూన్న సమాచార సాంకేతిక పరిజ్ఞానాన్ని ఎలా, ఎంతవరకు ఉపయోగించుకోవాలనే విషయంలో పిల్లలకు దారి చూపడం పెద్దలు తమ బాధ్యతగా గుర్తించాలి.

ఏది ఏమైనా ఇటీవల చెన్నయ్, విజయవాడ నగరాలలో జరిగిన పుస్తక ప్రదర్శనలకు పిల్లలు అసంఖ్యాకంగా వచ్చారు. పిల్లలలో పుస్తకాల పట్ల, చదవడం పట్ల ఆసక్తి తగ్గలేదనడానికి ఇదొక ముదావహమైన నిదర్శనం!