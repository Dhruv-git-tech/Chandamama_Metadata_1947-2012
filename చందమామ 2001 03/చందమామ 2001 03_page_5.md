చందమామ కబుర్లు

1,000- ఏళ్ళ వివాదం!

నిజానికి ఈ వివాదం వెయ్యేళ్ళ నాటిది కాదు; వెయ్యేళ్ళూ సాగలేదు. ఒక్క సంవత్సరం మాత్రమే సాగింది: ఇంతకూ ఈ వివాదం దేన్ని గురించి అనుకున్నారు? నవసహస్రాబ్ది ఆగమనం గురించే. మూడవ సహస్రాబ్ది 2000 జనవరితో ఆరంభమ యిందా? లేక ఒక సంవత్సరం తరవాత అంటే 2001 జనవరిలో అడుగుపెట్టిందా అన్నదే ఆ వివాదం. చివరికి సుప్రసిద్ధ సైన్స్ ఫిక్షన్ రచయిత ఆర్థర్ సి. క్లార్క్ 'అసలు ఆరంభం' 01.01.01 అని నిర్వ్యంద్వంగా తేల్చి చెప్పడంతో ఈ వివాదానికి తెరపడింది. 2000 జనవరిని నవసహస్రాబ్ది ఆరంభం అని చెప్పినవాళ్ళు కాస్త తొందర పడ్డా రని ఆయన అభిప్రాయపడ్డాడు. 1999 చివరిరోజున నవసహస్రాబ్ది 'వేడుకలు' ఆరంభమయిన నాటినుంచి దీనికొక వివరణ కావాలని పలువురు కోరినప్పటికీ ఆయన మౌనం వహించాడు. కనీసం వచ్చే సహస్రాబ్దికైనా ఈ వివాదం తలెత్తకూడదని ఆశిద్దాం!

ఇది మీ రికార్డు కోసమే!

మొరోకోలోని 13 ఏళ్ళ కుర్రవాడికి ఒకటే తుమ్ములు. ఆరు రోజుల్లో 1,100 సార్లు తుమ్మాడు. ఒక్కరోజులోనే 200 సార్లు తుమ్మాడు. తుమ్మడంలో రికార్డు సృష్టించడం అతని ఉద్దేశం కాదు. అతడు ఆపాలనుకున్నా ఆగకుండా వచ్చాయి. అరుదుగా వచ్చే ఒక విచిత్ర మైన దేహస్థితి ఇది అని అతనికి చికిత్స చేసిన డాక్టర్లు చెప్పారు. అతని తుమ్ములు ఆపడానికి రకరకాలుగా ప్రయత్నించి, చివరికి మందుల ద్వారా అతన్ని నిద్రపుచ్చి తుమ్ములు ఆపారు. హా...ఫ...! ఏమిటీ? మీకూ తుమ్ములు వస్తున్నాయా!

ఒక సహస్రాబ్ది నుంచి మరో సహస్రాబ్దికి!

మలేసియా రాజధాని కోలాలంపూర్‌లోవున్న ప్రపంచంలోనే ఎత్తయిన (390 మీ ॥) పెట్రానాస్ ట్విన్ టవర్స్ నుంచి — అమెరికా, జర్మనీ, స్వీడన్, సౌదీ అరేబియా దేశాలకు చెందిన పదకొండుమంది 'డైవర్స్' 2000 వ సం॥ ఆఖరి నిమిషాల్లో కిందికి దూకారు. వాళ్ళు నేలను తాకేసరికి 2001 వచ్చేసింది!