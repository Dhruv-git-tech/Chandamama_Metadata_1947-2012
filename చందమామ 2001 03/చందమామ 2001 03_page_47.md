వాహనాలూ, మనుషులు అవసరమయ్యాయి. వాటితో పాండవులు హస్తినాపురానికి తిరిగి వచ్చారు.

అశ్వమేధానికి ప్రయత్నాలు ప్రారంభమయినట్టు తెలిసి కృష్ణుడు, ప్రద్యుమ్ముణ్ణీ, సాత్యకి మొదలైన వారినీ వెంట బెట్టుకుని హస్తినాపురానికి బయలుదేరాడు. అతనితోబాటు సాంబుడూ, చారుధేష్ణుడూ, గదుడూ, కృతవర్మాసుభద్రతో సహా బల రాముడూ కూడా బయలుదేరారు.

ధృతరాష్ట్రుడు విదురుడితో సహా ఎదురు వచ్చి, వారికి స్వాగతం చెప్పి, ఆహ్వానించాడు. కృష్ణుడు యుయుత్సుడి ఇంట బస చేశాడు.

ఈ సమయంలోనే ఉత్తర ప్రసవించింది. పుట్టిన పిల్లవాడు ఏడవలేదు, శవం లాగా ఉన్నాడు. అందరి సంతోషమూ

అంతలోనే చల్లారిపోయింది. కృష్ణుణ్ణి పిలుచుకురావటానికి కుంతి బయలుదేరే సరికి, సాత్యకితో సహా కృష్ణుడే వచ్చాడు. సుభద్రా, ద్రౌపదీ మొదలైన స్త్రీలు ఏడుస్తు న్నారు.

కుంతి కృష్ణుణ్ణి చూసి గద్గద కంఠంతో, “కృష్ణా, నువ్వే కాపాడాలి. ఆ అశ్వతశామ ప్రయోగించిన అస్త్రం మూలాన నీ మేనల్లుడి కొడుకు చచ్చి పుట్టాడు! వీణ్ణి బతికించు,” అన్నది.

అదే విధంగా సుభద్రా, ఉత్తరా, ద్రౌపదీ కృష్ణుణ్ణి వేడుకున్నారు. ఉత్తర బొత్తిగా పిచ్చి పట్టిన దానిలాగా అయిపోయి, మూర్ఛ పోయింది.

కృష్ణుడు తన పాదంతో ఆ పిల్లవాణ్ణి నిలు వునా నిమిరాడు. మరుక్షణమే పిల్లవాడిలో చైతన్యం వచ్చింది. మెంటనే అందరికీ అనందం కలిగింది. బ్రాహ్మణులు బిడ్డను ఆశీర్వ దించారు. పాండవ వంశం పరీక్షీణం కాకుండా కలిగాడు గనక, ఆ పిల్లవాడికి పరీక్షిత్తు అని కృష్ణుడు పేరుపెట్టాడు. ఆ పిల్లవాడు దిన దిన ప్రవర్థమానుడు కాసాగాడు.

పరీక్షిత్తుకు నెల నిండే సరికి పాండవులు ధనంతో తిరిగి వచ్చారు. వారు వస్తున్నారని తెలియగానే హస్తినాపురాన్ని చక్కగా అలంక రించారు. యాదవులు పాండవులకు ఎదురు వెళ్ళారు. ఎక్కడ చూసినా నృత్యాలూ, గానాలూ జరుగుతూండగా పాండవులు హస్తినాపురం ప్రవేశించారు. వాళ్ళు తమకు మనమడు కలిగాడనీ, చచ్చి పుట్టిన ఆ శిశు వును కృష్ణుడు బతికించాడనీ విని, కృష్ణుణ్ణి అభినందించారు.