దేవతలు అతన్ని కిందికి తోశారు. త్రిశంకు విశ్వామిత్రుణ్ణి తలుచుకుంటూ కిందికి పడిపోసాగాడు. దానిని గమనించిన విశ్వామిత్రుడు, “ఆగు!” అని శాసించాడు. అతడు అక్కడే ఆగిపోయాడు. విశ్వామిత్రుడు తన తపోశక్తితో త్రిశంకువుకు నూతన స్వర్గం సృష్టించాడు!

“త్రిశంకు స్వర్గం ఇంకావుందా తాతయ్యా?” అని అడిగారు అంతవరకు కథను ఆసక్తిగా వింటూన్న సందీపుడు, శ్యామల ఒక్కసారిగా.

“లేదు. శరీరంతోనా, కాదా అన్నది తెలియదు గాని అతడెప్పుడో అసలు స్వర్గాన్ని చేరుకున్నాడు. ఈ ఇతివృత్తాలన్నింటినీ కేవలం కథలుగా తీసుకో కూడదు. వీటిలోని అంతరరాధాలను గమనించాలి. అధికార బలం కన్నా, తపోబలం మిన్న; భౌతిక శక్తులకన్నా, ఆధ్యాత్మికశక్తులు గొప్పవి అన్న విషయం ఈ కథ మనకు సూచిస్తుంది. సాధారణంగా సన్యాసులు, యోగులు భౌతిక కాయాన్ని ఆధ్యాత్మిక ప్రగతికి అవరోధంగా భావిస్తారు. అయితే, ఆధ్యాత్మిక సాధనకు ఆత్మలాగే శరీరంకూడా ముఖ్యమైనదని భావించిన సాహస వంతులైన ఆశావాదులు లేక పోలేదు. శరీరానికి కూడా స్వర్గ ప్రాప్తి కలిగించవచ్చు అన్నది వాళ్ళవిశ్వాసుం. అలాంటి ఆశా వాదులు ఈరోజు ఆశించే ఆశలు, కనే కలలు— రేపు వాస్తవాలు కావచ్చు,” అన్నాడు దేవనాథుడు.

“రేసేనా?” అన్నాడు సందీ పుడు ఆశ్చర్యంతో నవ్వుతూ.

“రేపు అంటే రాబోయే నవశకంలో. మనిషి నిర్మల మైన చైతన్యం కారణంగా శరీరతత్వమే మారిపోయే కాలంలో— ఆ అవకాశం ఉందన్న అద్భుత సత్యాన్ని ఇరవైయవ శతాబ్దంలో శ్రీ అరవిందులు మన ముందు ఉంచారు. ఈనాటి మన సాధారణ జీవితం మును ముందు దివ్యజీవనంగా పరిణమిస్తుంది. అప్పుడు జరామరణాల శాసనాలకు లోబడిన మన స్థాలశరీరం సైతం నూతన శుభలక్షణాలను సంత రించుకుంటుంది. అదే మహాద్భుత చైతన్యనివాసానికి తగిన సుందర మందిరంగా రూపొంద గలదు అని అరవిందులు విశ్వ శించారు,” అన్నాడు దేవనాథుడు.

“అంటే, మనం మొదట మహాద్భుత చైతన్యాన్ని పెంపాం దించుకోవాలి. అంతేకదా తాతయ్యా?” అన్నది శ్యామల.

“అవును తల్లీ, చక్కగా చెప్పావు!” అంటూ దేవనాథుడు మనమరాలిని ఆప్యాయంగా కౌగి లించుకున్నాడు—(ఇంకావుంది)