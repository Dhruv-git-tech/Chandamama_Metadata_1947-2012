శరీరంలో ఓపిక వున్నన్నాళ్ళూ కష్టపడి పని చేశాను. ఇప్పుడు నాలో శక్తి సన్నగిల్లింది, పనిచేయలేను. అందుకని, కొడుకూ, కోడలూ, మనవళ్ళూ—ఇంతమంది వుండికూడా, నన్ను ఎక్కడో ఒంటరిగా అనాధబతుకు బతకమంటే, ప్రాణం కడబట్టినట్టవుతున్నది. సరే, ప్రభూ! ఇంతకాలం నా కొడుక్కు భారంగా వున్నందుకు, నాకేదైనా శిక్ష విధించండి!” అంటూ కంట నీరు పెట్టు కున్నది.

అంతావిన్న రాజు దేవసేనుడు, పక్కనే వున్న కొడుకుకేసి సాలోచనగా చూశాడు. ఇంతసేపూ వినీతసేనుడు, ఆ తల్లీకొడుకుల కేసే పరీక్షగా చూస్తున్నాడు.

రాజు, కొడుకు వినీతసేనుడితో చిన్నగా, “వినీతా, ఈ తగవు విషయం నాకేమీ బోధ పడడంలేదు. నువ్వే ఏదైనా ఆలోచించి తీర్పు చెప్పి పంపించు,” అన్నాడు.



ఇందుకు వినీతసేనుడు, “ఇందులో బోధపడక పోవడమంటూ ఏమున్నది, నాన్న గారూ! గోవిందుడు చెప్పింది నిజమే. ఇప్పుడున్న అతడి ఆర్థికపరిస్థితుల్లో చేయ గలిగింది అంతే!” అన్నాడు.

తర్వాత, వినీతసేనుడు, గోవిందుడికేసి తల తిప్పి, “నువ్వు అంతోఇంతో చదువు కున్నవాడివనుకుంటాను! తల్లిదండ్రుల్ని వాళ్ళ జీవితాంతం పోషించాలని, ఏగ్రంథంలో నైనావున్నదా?” అని అడిగాడు.

“లేదు, ప్రభూ, లేదు! అంతే కాదు; మనం అనేక రకాలైన జంతువుల్నీ, పక్షుల్నీ చూస్తున్నాం. పిల్లలకు రెక్కలువచ్చి, తమ ఆహారాన్ని తాము సంపాదించుకోగలిగేవరకే