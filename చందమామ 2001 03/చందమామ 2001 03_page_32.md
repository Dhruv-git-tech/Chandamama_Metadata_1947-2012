1962 వసం॥లో జరిగిన మూడవ సాధారణ ఎన్నికలలో కేంద్రంలోనూ, పలు రాష్ట్రాలలోనూ కాంగ్రెస్ అధికారం నిలబెట్టుకున్నది. లోక్ సభలో కాంగ్రెస్ 361 స్థానాలను చేపట్టింది. భారత కమ్యూనిస్టు పార్టీ 29 స్థానాలు పొంది ప్రధాన ప్రతిపక్షంగా వచ్చింది. శాసన సభల మొత్తం 2,842 స్థానాలలో కాంగ్రెస్ 1,759 స్థానాలను గెలుచుకున్నది. కమ్యూనిస్టు పార్టీకి 153 స్థానాలు వచ్చాయి. స్వతంత్ర పార్టీకి 166 స్థానాలు, జన సంఘ్రకు 116 స్థానాలు వచ్చాయి. ఏప్రిల్ 10వ తేదీ జవహర్ లాల్ నెహ్రూ మళ్ళీ ప్రధాన మంత్రి అయ్యాడు.

* 1957 జనవరి 20వ తేదీ భారతదేశంలో మొట్టమొదటి- అణు పరిశోధక రియాక్టర్ 'అప్సర' ప్రారంభించబడింది.

* భారత దేశం 1957 ఏప్రిల్ 1వ తేదీ దశాంకపద్ధతిని ప్రవేశపెట్టింది. పైకంలో అతి చిన్న యూనిట్ నయాపైసా.

* జవహర్ లాల్ నెహ్రూ జన్మదినమైన నవంబర్ 14వ తేదీని బాలల దినంగా జరుపుకోవాలని నిర్ణయించారు.

* ఇండియాలోనే తొలి మహిళా మేయర్‌గా 1957లో తారా చెరియన్ (మద్రాసు) ఎన్నికయ్యారు.

బయటి
ప్రపంచంలో ...

* 1960 జూన్ 21వ తేదీ ప్రపంచం లోనే మొట్టమొదటి మహిళా ప్రధానిగా శ్రీమతి సిరిమావో బండార నాయకే శ్రీలంకలో అధికారం చేపట్టారు.

* 1961 ఏప్రిల్ 12వ తేదీ రష్యా ప్రయోగించిన శాటలైట్ వోస్టాక్ -1లో వ్యోమగామి యూరి గగారిన్ 1 గంటా 40 నిమిషాలలో 190 మైళ్ళ ఎత్తుకు వెళ్ళిరావడంతో- మనిషి అంతరిక్ష యానం కల నిజమయింది. ఒక్క నెల తిరిగే సరికి మే 5వ తేదీ అమెరికా తన వ్యోమగామి అలెన్ షెప్టార్డ్‌ను వ్యోమనౌక ఫ్రీడమ్ -7లో అంతరిక్షానికి పంపింది. జూలైలో వ్యోమగామి వర్జిన్ గ్రాహం, ఆగస్టులో వ్యోమగామి హెర్మన్ టిటోవ్ పూర్తి 24 గంటల సేపు అంతరిక్షంలో గడిపి వచ్చారు.

* వైద్యశాస్త్ర చరిత్రలో మొట్టమొదటి సారిగా 1967వ సం॥లో గుండె మార్పిడి శస్త్ర చికిత్స జరిగింది. దక్షిణ ఆఫ్రికా కేప్ టొనుకు చెందిన డా॥క్రిస్టియన్ బార్నార్డ్-30 మంది డాక్టర్ల, నర్సుల సహకారంతో గుండె మార్పిడి శస్త్ర చికిత్సను విజయవంతంగా చేశాడు. గుండెను దానం చేసిన స్రీ కారు ప్రమాదంలో మరణించింది. గుండె గాయపడలేదు. కొత్త గుండెను పొందిన వ్యక్తి 18 రోజుల పాటు బతికి ఊపిరి తిత్తుల వ్యాధితో మరణించాడు.