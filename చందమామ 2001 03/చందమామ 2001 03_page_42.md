నచ్చిన కోడలు

వెలిచేరు అనే గ్రామంలో, రాజయ్య అనే రైతుండేవాడు. అతడు సొంత వ్యవసాయం చేసుకుంటూ, అవసర సమయాల్లో ఇత రులకు సహాయపడుతూ, మంచివాడని పేరుతెచ్చుకున్నాడు.

అతడికి ఇద్దరు కుమార్తెలు. పెద్దకూతురు రాణికి పెళ్ళి చేశాడు. రెండో కూతురు వాణి యుక్తవయసులో వుంది. ఆమెక్కూడా త్వరగా పెళ్ళి చేసెయ్యమని, భార్య రోజూ పోరుపెట్టసాగింది.

ఒక రోజున రాజయ్య శివాలయంలో శివుడికి అభిషేకం చేయిస్తున్నాడు. అతడు మండపంలో కూర్చుని, అభిషేకం చేయించ డానికి వచ్చిన మరొక భక్తుడితో, “నువ్వు చాలా చిన్నవాడివి. వివరాలు బాగా తెలుసో లేదో! మన శివుడు చాలా మహిమగల వాడయ్యా! మన పూర్వీకుల్లో ఒకరు పాలం దున్నుతూంటే, లింగరూపంలో నాగటి

కర్రుకు తగిలాడట. వెంటనే ఆయన దున్నటం ఆపి, ‘స్వామి వెలిశారు! స్వామి వెలిశారు!’ అంటూ కేకలు పెట్టేసరికి, పెద్దలందరూ గుమిగూడి దేవాలయం కట్టారు. అందరూ రోజూ వచ్చి, ‘వెలిశారు! వెలిశారు!’ అని దణ్ణం పెట్టుకుని, పాలం పనులకు వెళ్ళేవారట. ఆ వెలిశారు అన్న పదమే చాలాకాలం గడిచాక, మనలాంటి వాళ్ళనోటపడి, వెలిచేరు అని మారిపోయి, మన గ్రామానికి పేరుగా స్థిరపడిపోయింది. అభిషేకం చేయించి, ఏం కోరుకున్నా తీరు స్తాడు. మా అమ్మాయి వాణికి చక్కని పెళ్ళి సంబంధం కుదరాలని అభిషేకం చేయి స్తున్నాను!” అని చెప్పాడు.

ఇంతలో పూజారి వచ్చి, అభిషేకం పూర్తయిందని రాజయ్యకూ, పక్కనే వున్న భక్తుడికీ శతగోపం పెట్టి ప్రసాదం ఇచ్చాడు. ఆ సమయంలో గుడిముందు ఒక గుర్రబ్బండి