ఇక్కడికి రప్పించుకుంటున్నాడు. నిదర్శనం కోసం నేను ఆలయాన్ని విడిచిపెట్టను. నిదర్శనం కనిపించాకే, ఆలయంనుంచి బయటికి వస్తాను. మహారాజునే ఇక్కడికి తీసుకురండి!” అంటూ మొండి పట్టు పట్టాడు.

చేసేదిలేక మంత్రి రాజధానికి తిరిగి వెళ్ళి, జరిగినదంతా రాజుకు విన్నవించాడు. అంతా విని చంద్రసేనుడు పరమానందభరితుడై, “ఆ రామాచారి గొప్ప భక్తుడు! అలాంటి వాణ్ణి దర్శించుకోవడం వల్లనే, నాకు సమస్తా పాపాలూ పటాపంచలవుతాయి. నా కల నిజమయ్యే రోజు దగ్గరపడుతున్నది. నన్ను సీతాపురంలోని రామాలయానికి చేర్చే ఏర్పాట్లు చేయండి!” అన్నాడు.

వెంటనే రాజును సీతాపురం చేర్చడానికి ఏర్పాట్లు జరిగాయి. ఒకముత్యాలపల్లకీలో,

ఆయనను పరుండబెట్టారు. బోయీలు పల్లకి నెత్తి, కుదుపు తెలియని విధంగా అతి జాగ్రత్తగా నడవసాగారు. రాజుకు ముందు సైనికులున్నారు. వెనక పరివారమున్నది. ఆ వెనక మళ్ళీ సైనికులున్నారు.

వాళ్ళు సీతాపురం పాలిమేరలకు చేరు కునే సమయానికి పెద్ద గాలి వీచింది. శర వేగంతో వీస్తున్న ఆ గాలికి భయపడి, బోయీలు ఒక చెట్టుకింద పల్లకిని దింపారు. సైన్యం, పరివారం ఆ చెట్టు చుట్టూ చేరారు.

ఆ సమయంలో అక్కడికి ఒక యోగి వచ్చాడు. ఆయన, రాజువద్దకు వెళుతూంటే, ఏపరివారమూ ఆపలేదు. యోగి, రాజును సమీపించి, “నాయనా! నీ ప్రయాణం ఎక్కడికి?” అని అడిగాడు.

రాజు లేవడానికి ప్రయత్నిస్తుంటే, యోగి వారించాడు. రాజు పడుకునివుండే, తన కథను ఆయనకు చెప్పుకున్నాడు.

యోగి వెంటనే, “నా వద్ద ఎటువంటి జబ్జునైనా నయం చేయగల తులసిఆకులు వున్నాయి. అవి మూడు తింటే, నీ జబ్జు నయమవుతుంది, ఇచ్చేదా?” అన్నాడు.

“స్వామీ! నాది విచిత్రమైన జబ్జు. తమరు పది సంవత్సరాలపాటు, ఒక్క క్షణం కూడా విడవకుండా, ఏఅలయంలోనైనా గడిపారా?” అని అడిగాడు చంద్రసేనుడు.

యోగి నవ్వి, “నేను నిత్య సంచారిని!” అన్నాడు.

మరుక్షణం చంద్రసేనుడు, తను రామా చారిచేతి తులసి ఆకులే తింటానని చెప్పాడు.

“నాయనా! నీవు జ్ఞానివి. నీలోని జ్ఞానమే అంతర్మథనమై స్వప్నరూపంలో నీకు దర్శన