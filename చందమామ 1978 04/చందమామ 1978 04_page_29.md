పాపిస్థిడబ్బు

చెంగయ్య సంపాదన అతనికి బొటా బొటీగా సరిపోయేది. అతని స్నేహితుడు వెంకటయ్య మట్టుకు వ్యాపారంలో చాలా గడించి, పెద్ద ఇల్లు కట్టుకున్నాడు. చెంగయ్య అప్పుడప్పుడూ వెంకటయ్య ఇంటికి వెళ్ళి, కబుర్లాడి వస్తూండేవాడు.

ఒకరోజు చెంగయ్య వెళ్లినప్పుడు వెంకటయ్య అతనికి ఒక దుర్వార్త చెప్పాడు. వాళ్ళ కిద్దరికీ స్నేహితుడైన రమణయ్య ఇల్లూ, దుకాణమూ ఒకేసారి కాలిపోయి, అతను బికారి అయాట్ట.

ఈ మాట విని చెంగయ్య ప్రాణం కొట్టుకుపోయింది. రమణయ్య వ్యాపారం కోసం పట్నంలో స్థిరపడిపోయి, తన చిన్ననాటి మిత్రులకు దూరమయాడు.

“ఎంత ఘోరం! పాపం,. రమణయ్యను చూసిపద్దాం, పద,” అన్నాడు చెంగయ్య వెంకటయ్యతో.

వెంకటయ్య నవ్వి. “ఇది మరీ బాగుంది! ఈ స్థితిలో మనం వెళితే రమణయ్య డబ్బు అడగడూ?” అన్నాడు.

చెంగయ్య నిర్వాంతపోయి, “డబ్బు పాపిష్ఠిది. స్నేహం పవిత్రమైనది. రెంటికీ లంకెపెడతావేం?” అన్నాడు ఆవేశంగా.

“డబ్బు లేదు గనక ఎన్నిక బుర్రయినా చెబుతావు. నేను రాను. కావలిస్తే నువు వెళ్ళు.” అని చెప్పేశాడు వెంకటయ్య.

అప్పటిక చీకటి పడింది. అయినా చెంగయ్య. ప్రాణం నిలవక, అడ్డదారిన పట్నానికి బయలుదేరాడు. రాత్రంతా నడిస్తే తెల్లవారేసరికి పట్నం చేరవచ్చు.

అయితే అర్ధరాత్రి అయేసరికి మబ్బులు కమ్మి, గాలివాన ఆరంభమయింది. అదృష్టవశాన అతనికి ఒక గ్రామం తగిలింది. వానలో తడిసి ముద్ద అయి అతను ఒక ఇంటి తలుపు తట్టాడు.