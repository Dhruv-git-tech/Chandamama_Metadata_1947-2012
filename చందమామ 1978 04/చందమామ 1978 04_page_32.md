## అసూయ

కృష్ణాపురంలో ఇద్దరు పండితులు గురుకులాలు నడిపేవారు. వారిలో ప్రవరుడు అనే ఆయన తన శిఘ్యులకు ఎంతో శ్రద్ధతోనూ, వాత్సల్యంతోనూ విద్య చెప్పి, సాధ్యమైనంత త్వరగా వాళ్ళ చదువు పూర్తిచేసి పంపేస్తుండేవాడు.

విదురుడు అనే రెండో ఆయన శిఘ్యులచేత చాకిరీ చేయించుకుని, చదువు చెప్పేవాడు కాడు. ఆయన శిఘ్యుల చదువు ఎంతకి పూర్తి ఆయేది కాదు. అందుచేత ఆయన పద్దకు శిఘ్యులు వచ్చేవారు కారు.

విదురుడు అసూయపడి, రాజు పద్దకువెళ్ళి, ప్రవరుడు శిఘ్యుల పద్ద డబ్బుపుచ్చుకుని, వారి చదువు పూర్తి కాకుండానే యోగ్యతాపత్రాలనిచ్చి పంపేస్తున్నాడని ఫర్యాదు చేశాడు. రాజు ఇద్దరినీ రమ్మని కబురు పంపాడు.

ప్రవరుడు తనపై వచ్చిన ఆరోపణల పత్రం చదువుకుని, గుర్రపు బండిపై దివాణానికి వెళ్ళాడు. విదురుడు కూడా చాలా ఉత్సాహంగా ఎద్దు బండిమీద బయలుదేరాడు.

సాకీకన్న నిందితుడే ముందు రావటం చూసి రాజు విచారణ వాయిదా వేద్దామను కున్నాడు.

“మహారాజా, విదుర పండితులవారు, నేనూ ఒకేసారి బయలుదేరాం. అయితే వారు ఒంటెద్దుబండి మీద వస్తున్నారు. నేను గుర్రపుబండిలో వచ్చాను. విద్యార్థుల సంగతి కూడా అంతే. చురుకు గల వాళ్ళు ముందు ఉత్తీర్ణులై, యోగ్యతా పత్రాలు పొందుతారు.” అన్నాడు ప్రవరుడు.

రాజుకు విషయం అర్థమై, ఆయనను తన ఆస్థానగురువుగా నియమించి, అసూయ పడినందుకు విదురుడి భరణం రద్దుచేశాడు.
—మారుపాక మంజురాణి.