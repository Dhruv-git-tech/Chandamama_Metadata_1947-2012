కథా శీర్షిక పోటీ
ఈ కథకు మంచి పేరు పెట్టి రు 25 లు గెలవండి!

?

ఒక ఆసామీ చొక్కాగుడ్డ కొని, దర్జీ దగ్గిరికి తీసుకుపోయి, తనకు చొక్కా కుట్టమన్నాడు.
దర్జీ గుడ్డను కొలిచి, “ఇది మీ చొక్కాకు చాలదు,” అన్నాడు. ఆసామి ఇంకో దర్జీని
విచారించి చూశాడు.

“గుడ్డ సరిపోతుంది. రెండు రోజులకు రండి, చొక్కా కుట్టి ఉంచుతాను,” అన్నాడు
రెండో దర్జీ.

రెండు రోజుల తరవాత ఆసామీ చొక్కా తీసుకురావటానికి పోతే, దర్జీ కొడుకు తన
గుడ్డలాటి గుడ్డతో కుట్టిన చొక్కా తొడుక్కుని ఆడుకుంటూ కనిపించాడు. తరవాత ఆసామి
దర్జీ నుంచి చొక్కా తీసుకుని తొడుక్కున్నాడు. ఆది అతడికి సరిపోయింది.

తరవాత అతను మొదటి దర్జీ కనిపించినప్పుడు, “నువు చాలదన్న గుడ్డతో మరొక
దర్జీ నాకు చొక్కా కుట్టగా మిగిలిన గుడ్డతో తన కొడుక్కు చొక్కా కుట్టుకున్నాడు.
విమంటావు?” అని అడిగాడు.

“ఆ దర్జీ కొడుక్కు ఎన్నేళ్ళు?” అని మొదటి దర్జీ అడిగాడు.

“ఆరేళ్ళు,” అన్నాడు ఆసామీ.

“ఇకనేం? నా కొడుక్కు పన్నెండేళ్ళు,” అన్నాడు మొదటి దర్జీ.

పై కథకు మంచి పేరు ఆలోచించి ఒక కార్డు మీద మాత్రమే, మీ చిరునామాతోపాటు
రాసి, “కథా శీర్షిక పోటీ”, చందమామ, 2 & 3 ఆర్కాట్ రోడ్డు, వడపళని, మద్దాను 600 026
అన్న చిరునామాకు పంపండి. కవర్లు పగైరా పరిశీలించబడవు.

కార్డులు మాకు ఏప్రిల్ 20 లోగా చేరాలి. అందులో ఫాటోవ్యాఖ్యలు చేర్చరాదు.
ఫలితాలు, '78 జూన్ నెల చందమామలో ప్రకటింపబడును.

ప్రజలవరి నెల పోటీ ఫలితం: మూఢాచారాల నోట్లో మట్టిగడ్డ.

గెలుపొందిన వారి పేరు: సి హెచ్. శాయిబాబ, స్టెనో, సిమెంట్ నగర్,

(కర్నూలు జిల్లా)