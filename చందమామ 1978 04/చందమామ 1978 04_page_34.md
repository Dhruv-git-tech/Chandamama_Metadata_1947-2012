“ఏం, నాయనా? ఏం చెప్పకుండా వెళ్లిపోతున్నావు? నీకు తగిన విధంగా సంబారం ఇస్తాలే,” అని కామాక్షమ్మ అతన్ని నిలవేసింది.

“అమ్మా, క్షమించాలి. నిజం చెప్పి, మిమ్మల్ని బాధపెట్టటానికి నోరు రాదు,” అన్నాడు జ్యోతిషుడు.

“ఫరవాలేదు, చెప్ప. ఉన్నమాట చెప్పటానికి సంకోచం దేనికి?” అన్నది కామాక్షమ్మ.

“అమ్మా, నీకు రెండు గండాలున్నాయి. మొదటిది తప్పినా, రెండోది తప్పటం కష్టం,” అని జ్యోతిషుడు మరి చెప్పలేదు.

కామాక్షమ్మ “గండం” అన్నమాట విని ఠారెత్తింది. అయినా బింకంగా, ఆ గండాలేమిటో చెప్పితీరాలనిపట్టుబట్టింది.

“నీ కూతురికి పుట్టబోయే బిడ్డవల్ల నీకు గండం ఉన్నది. ఆ బిడ్డకు పదేళ్లు వచ్చేదాకా నువు చూడకుండా ఉంటే ఆ గండం తప్పతుంది. కాని ఒక నెల రోజుల్లో నీకు పాము గండం ఉన్నది. నాగవశీకరణమంత్రం తెలిసిన మనిషి నీ కోసం నెలరోజులు పూజలు చేస్తే తప్ప ఈ గండం తప్పే మార్గంలేదు. వచ్చేనెల ఇదే తిథినాడు నీకు పాము గండం,” అని చెప్పి, జ్యోతిషుడు వెళ్ళిపోయాడు.

కామాక్షమ్మకు ప్రాణ భయం దయ్యంలా పట్టుకున్నది. ఆమె పరిస్థితి