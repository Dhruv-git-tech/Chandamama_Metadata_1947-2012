తన సలహా నిరాకరించబడటమూ,
స్థిరజీవిని ఆందలం ఎక్కించటమూ చూసి
రక్తాకి రాజుతో, ‘‘ప్రభూ, బంగారు రెట్ట
వేసే పక్షిని విడిపించిన రాజూ, అతడి
మంత్రులూలాగే మీరు చాలా ఆవివేకంగా
ప్రవర్తించుతున్నారు.'' అన్నది.

‘‘ఏమిటా కథ?'' అన్నాడు రాజు.
రక్తాకి ఆకథ ఇలా చెప్పింది:

ఒకప్పుడు ఒక కొండ చరియలో ఒక
పక్షి నివసించేది. అది బంగారు రెట్టలు
వేసేది. ఒక వేటగాడు ఈ వింత చూసి
చాలా ఆశ్చర్యపోయాడు. వాడు దాన్ని
ఉచ్చువేసి పట్టుకుని, అది తన వద్దనే
ఉన్నట్టయితే రాజుకు తెలిసి తనకు శిక్ష
పడుతుందని భయపడి. దాన్ని రాజు

పద్దకు తీసుకుపోయి, ''మహారాజా, దీని
రెట్ట మేలిమి బంగారం. నేను దీన్ని
తమకు కానుకగా తెచ్చాను,'' అన్నాడు.

రాజు మంత్రులతో, ''ఏ మాశ్చర్యం!
ఇదేమిటో చూతామా ?'' అన్నాడు.

‘‘మహారాజా, పక్షి ఏమిటి, బంగారు రెట్ట వెయ్యటమేమిటి? ఎక్కడైనా కద్దా? ఇంత పచ్చి అబద్దం చెప్పే ఈ పామరుడి మాటలు తమరు ఎలా నమ్మారు?'' అన్నారు మంత్రులు. రాజు తన మంత్రుల మాటలు విని ఆ పక్షిని విడిచిపెట్టాడు.

అరిమర్దనమూ, అతడి మంత్రులూ
ఈ కథ విని కూడా తమ అభిప్రాయం
మార్చుకోక, స్థిరజీవి పట్ల మరింత ఆదరం
చూపుతూ వచ్చాయి.