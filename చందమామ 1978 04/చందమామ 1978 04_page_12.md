“సిద్ధసాధకా, తొందరపడకు! మనం మాయాసరోపరంలోని జలవృక రాక్షసులతో పోరాడవలసిన పరిస్థితి వచ్చింది. అందుకు మన పక్షాన, యీ సరభక్షకులు కూడా కలిసి వస్తారేమో ప్రయత్నించి చూడాలి,” అంటూ కేకపెట్టాడు.

ఆ కేక వింటూ నే సిద్ధసాధకుడు శూలాన్ని దించి తలతిప్పి చూశాడు. అది అదనుగా తీసుకుని సరభక్షకుల గణాచారి దూరంగా పారిపోయి, వాళ్ళ జాతివాళ్ళ గుంపులో కలిసిపొయాడు.

సర్పనఖుడు సిద్ధసాధకుడి దగ్గిరకు వచ్చి గుర్రం దిగి, నేలమీద చచ్చినట్టు పడివున్న జలవృక భటుణ్ణి చూసి, “సాధకా, యితణ్ణి పరలో కానికి పంపావా ఏం! వీడు నీకు నమ్మిన బంటుగదా?” అన్నాడు.

“వీడు నమ్మిన బంటే, కాని, మీలాగే వీడికి, వాళ్ళ రాజేకాక, సరోవరేశ్వరుడి శక్తిలో కూడా నమ్మకం వున్నట్టున్నది. ఏదో శాపం అంటూ, మాయాసరోపరానికి వెళ్ళే దారి గుర్తులు నేలమీద గీస్తూ కంద పడిపొయాడు,” అన్నాడు సిద్ధసాధకుడు.

అంతలో కొందరు కనకాక్షరాజుగారి భటులు పాత్రల్లో నీళ్లు తెచ్చి, జలవృక రాక్షసుడి మీద పోశారు. ఆ చల్లని నీరు పైన పడగానే వాడు నేలమీద అటూ

యిటూ పార్లుతూ, కళ్ళు తెరపకుండానే, “నే నెక్కడున్నాను? నరకంలోనా, సరోపరంలోనా?” అంటూ అరవసాగాడు.

సిద్ధసాధకుడు వాడి వెన్నుమీద కాలితో గట్టికా ఒకసారి తన్ని, “జలవృకభటా! నీకు శాపవిముక్తి కలిగింది; బతికించాను, లే!” అన్నాడు.

ఆ మాటలతో జలవృకుడు లేచి కూర్చున్నాడు. సర్పనఖుడు తృప్తిగా తలాడించి, దాపులనున్న రాజభటుల్ని, రాజు కనకాక్షుణ్ణీ చూసి, “వైద్యదేవుడు హంసల రధంలో ఎగురుతున్నప్పుడు చెప్పగా తెలిసింది, వీరేగదా హరణ్యపుర రాజులైన కనకాక్షులుంగారు?” అన్నాడు.