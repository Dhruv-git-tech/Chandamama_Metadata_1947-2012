గ్రామస్థులతో భూత వైద్యుడు ఇలా అన్నాడు:

‘మహాశయులారా, ఇక్కడ ఉన్నది వ్రాహ్మణ దయ్యం మాత్రమేనని నాకు స్ఫురిస్తున్నది. నేను అతన్ని తృప్తిపరచి, బంగళా పదిలిపోవటానికి ఒప్పించాను. అతన్ని ఈ సీసాలోకి పంపిస్తున్నాను. అతన్ని సీసాలో నిద్రపుచ్చి, సీసాను నీటిలో పడవేశానంటే, లోకాంతరంలో అతను శాశ్వతశాంతి అనుభవిస్తాడు. మీరు అనుమతిస్తే అలాచేస్తాను. ఏమంటారు?’

‘అలాగే చెయ్యండి’! అని అందరూ అన్నారు. సత్యానందుడి అవతారమూ, మాటతీరూ చూసి అందరికీ అతనిలో గురికుదిరింది:

సత్యానందుడి ముందు నేల మీద వెడల్పు మూతిగల సీసా ఒకటి నిలబెట్టి ఉన్నది. దాని పక్కన అరటిపండు ఒకటి ఉన్నది. దాని లాపు సీసామూతి కన్న ఒక్క పిసరు హెచ్చుగా ఉన్నది. ఏవో వింత అక్షరాలు రాసిఉన్న ‘పెద్ద కాగితం ఒకటి తీసుకుని, దానిమీద రాసి ఉన్న మంత్రాలు చదివి, కాగితాన్ని సీసాలో వేసి, దానిమీద కొంచెం నూనె చిలకరించి, దాన్ని అంటించాడు సత్యా నందుడు. సీసాలో కాగితం మండుతూండగా, అతను అరటిపండు తీసుకుని, దాని దిగువభాగంలో కొంచెం తొక్క ఒలిచి, సీసామూతిలోకి గుచ్చాడు. అరటిపండు సీసామూతిలో నిలబడటమే