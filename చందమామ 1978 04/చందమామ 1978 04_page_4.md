రాజుకూ, నలుగురు మంత్రులకూ స్థిర జీవి మీద గురి కుదిరింది. అందుచేత అవి రక్తాక్షి వద్దనటం పాటించకుండా, స్థిరజీవిని తమ గుహకు తీసుకుపొయాయి.

దారిలో స్థిరజీవి, 'రక్తాక్షి ఒక్కడే నా రహస్యం గ్రహించినవాడు. మిగిలిన వాళ్ళకు రోజులు బాగాలేక, అవి రక్తాక్షి సలహాను తోసిపుచ్చాయి," అనుకున్నది.

వాళ్లు కొండగుహ చేరుకున్న తరవాత అరిమర్దనం, 'స్థిరజీవి మన మేలు కోరినవాడు. అతనికి కోటలో కోరిన ప్రదేశం ఇయ్యండి," అన్నది.

ఈ మాట విని స్థిరజీవి సంతోషించి నప్పటికీ, తనలో ఇలా అనుకున్నది:

“నేనేమో వీళ్ళ వినాశనానికి పథకం వేమ్తున్నవాణ్ణి. కోట మధ్య ఉంటే నన్ను అందరూ గమనిస్తారు. ముఖ్యంగా

రక్తాక్షి, అతడి అనుచరులూ నన్ను వెయ్యి కళ్ళతో కనిపెట్టుతూ ఉంటారు. అంత కన్న కోట ద్వారంవద్ద ఉన్నట్టయితే, తొందర పనుల మీద కోటలోపలికీ, బయటికీ వెళ్ళే వారు నన్ను శ్రద్ధగా గమనించరు. నా పథకం పారుతుంది.”

జిల్లా అనుకుని అది అరిమర్దనంతో, “మహారాజా, మీది దొడ్డబుద్ది. నాకు మీ కోటద్వారం లోపల చోటు యివ్వండి. నేను రోజూ పచ్చి తమ దర్శనం చేసుకుని, నా విధి నిర్వర్తిస్తాను,” అన్నది.

అరిమర్దనం స్థిరజీవి నమ్రత చూసి ఎంతో సంతోషించి, దాని కోరికకు సమ్మ తించింది. స్థిరజీవి తిరిగి పుంజుకో గలందులకు దానికి ప్రత్యేకమైన అహారం ఏర్పాటయింది. అది త్వరలోనే నెమలి బలానికి సమమైన బలం సంపాదించింది.