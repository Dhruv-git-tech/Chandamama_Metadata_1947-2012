లేకపోయాం, ఎందుకు మమ్మల్ని ఇలా శిక్షిస్తున్నావు ? ఈసారి ఇలాటి సాహ సానికి ఒడిగట్టిన దుర్మార్గుడెవరు? దయ చేసి చెప్ప !'' అని వేడుకున్నాడు.

అమ్మవారు పలకలేదు.

జమీందారు అత్మహత్యకు తలపడి, బొడ్డులోనుంచి చురకత్తి తీసి, తనను తాను పాడుచుకోబోయాడు. అందరూ హాహాకారాలు చేశారు. అంతలో విగ్రహం నుంచి మాటలు వినబడ్డాయి :

''నువు చావకు ! ఈ ఊరినుంచి నేనే పోవాలనుకుంటున్నాను. మీలో దుర్మార్గులున్నారు. ఈసారి నగలు కాజేసిన వాడు చాకలి బుచ్చిగాడు.'''

బుచ్చిగాడి పేరు వింటూనే కొందరు వాడి కోసం పరిగెత్తారు.

రావుగారు మిగిలినవాళ్లతో, ''బుచ్చి గాణ్ణి ఎవరూ ఏమీ అనవద్దు. ఈసారి వాడు నగల జాడ చెప్పకుండా చావ గూడదు. మళ్ళీ లక్షరూపాయల నగలు మనం తేగలమా ?'' అన్నాడు.

కాని ఆయన అనుకున్నట్టు జరగ లేదు. బుచ్చిగాడి కోసం వెళ్ళినవాళ్ళు తిరిగి వచ్చి, బుచ్చిగాడు క్రితం రాత్రే బలవన్మరణం పొందినట్టు చెప్పారు.

ఈ మాట వింటూనే రావుగారు కుప్ప కూలిపోయాడు. ఆయనకు స్పృహతప్పి,

ఎన్ని శైత్యోపచారాలు చేసివా తెలిపి రాలేదు. చివరకు గ్రామస్థులు మళ్ళీ చందాలు వేసుకుని అమ్మవారికి నగలు చేయిస్తామని మొక్కుక్కున్నాకనే ఆయన కళ్లుతెరిచాడు.

వాళ్లు ఇలా మొక్కుక్కున్నామని చెప్పగానే రావుగారు వాళ్లను మందలిస్తూ, ''మీకేమైనా మతిపోయిందా? నా ఒక్కడి ప్రాణం కోసం మీ ఇళ్లన్నీ గుల్ల చేసు కుంటారా ?'' అన్నాడు.

''అదేం మాటండి ! మీరు చల్లగా ఉంటేనే గదమాకు ఇళ్లూ, వాకిళ్లూనూ!'' అన్నారు గ్రామస్థులు.

అమ్మవారికి మూడోసారి నగలు ఏర్ప