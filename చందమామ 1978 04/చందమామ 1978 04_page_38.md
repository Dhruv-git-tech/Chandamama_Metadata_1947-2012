“అతిథి దేవుడితో సమానం. అంచేత అతిథిని దేవుడిలా గౌరవించడం మా ఇంటి సంప్రదాయం. ‘అతిథికి ఇంట్లో ఎవరో ఒకరు కాళ్లు కడగాలి. నువేమో వయసులో చిన్నవాడివి. కన్యాదాన సమయంలో తప్ప పెద్దవాళ్లు చిన్న వాళ్లకు కాళ్లు కడగరాదు. అలా చేస్తే తయుక్తిణం! వయసొచ్చిన ఆడపిల్లలు పరాయిమగవాళ్ళ కాళ్లు కడగకూడదు. అందుచేత చిన్నవాడికోసం ఆగవలిసి వచ్చింది. వాణ్ణి వెతకడంలో ఆలస్య మయింది. కాళ్లు కడగకుండా అతిథిని కూర్చోబెట్టకూడదు. మరోలా అనుకోకు నాయనా..”

“అలాగే కానీ, నా అరికాళ్లు పగిలి ఉన్నాయండీ, చన్నీరు తగిలితే మంటలు పుట్టుతాయి,” అన్నాడు కృష్ణకాంతుడు.

“అలా అనకూడదు. తిరిగి తిరిగి వచ్చినవాళ్లు చన్నీళ్ళతోనే కాళ్లు కడుకోవాలి,” అన్నాడు ఇంటాయన.

చంటాడు కృష్ణకాంతుడి కాళ్లు కడిగాడు. కాళ్లు భగ్గున మండాయి. అతను లోపలికి వెళ్ళి కూర్చున్నాడు. ఇంటాయన మంగలిని పిలిపించి, అతని కాళ్ళకు నూనె మర్దన చేయించాడు. కృష్ణకాంతుడికి చాలా హాయిగా ఉన్నది.

ఆ రాత్రి భోజనాలయాక పురాణం శాస్త్రులుగారికి కబురు వెళ్లింది. ఆయన వచ్చి, అర్ధరాత్రిదాకా పురాణం చదివి వినీపించి. వెళ్లిపోయాడు.