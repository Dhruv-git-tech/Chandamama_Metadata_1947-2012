“అప్పుడు హనుమంతుడు లేకపోయాడు కాబట్టి సరిపోయింది గాని, అయోధ్యలోనే ఉంటే మనల్ని పసిగట్టి మన అన్నల దగ్గిరికి పంపేవాడు. మన అదృష్టం బాగుండబట్టే ఏదో పర్వతం మీద ఉండిపోయాడు ఆ వానరుడు!” అన్నాడు కరాళుడు.

“ఆ హనుమంతుడి ఈ సెత్తకు, వాడంటే నాకు కోపం!” అన్నది శూర్పణఖ.

“కోపం కాదు, గుండె దడ అను!” అన్నాడు రాక్షసుడు పళ్ళుకిలిస్తూ.

“మా అన్న బంగారంతో నాకు కట్టిచ్చిన మేడ కాల్చిపారేశాడుగద, తోకగాడు! వాడంటే సాకు భయంగియం లేదుగాని మా చెడ్డ ఒళ్లుమంట!” అంటూ శూర్పణఖ వీపు తడుముకొంది. దాని వీపు మీద పెద్ద కాలిన మచ్చ ఉంది. అది లంకాదహనమప్పుడు మండుతున్న దూలం దాని వీపున పడినందున ఏర్పడిన మచ్చ. కరాళుడు దాన్ని చూసి హేళనగా, “అందుకా మంట అంటు న్నావు! ఇంకా చురచురలాడుతోంది కాబోలు పాపం! మేడ కాలిపోయినా మచ్చ ఉంది పోనే!” అన్నాడు.

వాడి వేళాకోళానికి శూర్పణఖ ముఖం ముడుచుకొని, “చాల్లే, మహా చెప్పొచ్చావు!” అంది.

“అది కాదే శూర్పణీ! నాకూ వాడంటే మంటే, మంటన్నరాను! మా చెడ్డవాడు సుమీ!” అన్నాడు వాడు.

“అలాగ చెప్ప! మహావీరుడిలాగు మాటాడకు! వాడి బారినుండి పారిపోయావు, పరికరెంటివిధవా! యుద్ధంలో చచ్చావు కాదు వీరుడిలాగ!” అంది శూర్పణఖ కోపంగా.

“పారిపోబట్టే కదా పగ తీర్చుకున్నాను; నీలాంటి అందాల రాక్షణనాకు దొరికింది!” అన్నాడు వాడు.

“ఇహ మనం ఏదూర తీరాలకో పొయి జీవితాలు సార్ధకం చేసుకుందాం పద!” అంది శూర్పణఖ.