పొవాలని ప్రయత్నిస్తున్న జలవృక రాక్షసులతో వారి నాయకుడు, “ఆగండి! మన రాజాజ్ఞ, వీళ్ళను ప్రాణాలతో పట్టలేకపోతే, చంపి రమ్మని గదా?” అంటూ ఎగిరి రాతిగదతో దేవశర్మను కొట్టబోయాడు.

దేవశర్మ ఒకడుగు వెనక్కు వేసి, “నీకు చావు రాసిపెట్టి వుండగా, నేనేం చేయగలను!” అంటూ తన చేతికర్రను వాడి శరీరానికి తాకించాడు. ఆ వెంటనే జలవృక రాక్షసుల నాయకుడు ఒక చావుకేకపెట్టి, కిందపడి గిలగిల తన్నుకో సాగాడు.

దేవశర్మ తన చేతికర్రను పైకెత్తి, “ఒరే, ప్రాణాలతో వున్న జలవృకులారా, యిదే నా హెచ్చరిక! సరోవరంలో వున్న మాయాసరోవరేశ్వరుడి కుమార్తె పద్మముఖికగాని, కాంచనవర్మకుగాని ఏ కొద్ది పాటి హాని జరిగినా, మీ రాజుతోపాటు మిమ్మల్నందర్మీ, దుర్మరణం పాలు చేస్తాను, జాగ్రత్త, వెళ్ళి మీ రాజుతో చెప్పండి!” అన్నాడు.

జలవృక రాక్షసులు హాహాకారాలు చేస్తూ, అరణ్యానికి అడ్డంపడి పారిపోసాగారు. సర్పనఖుడు, దేవశర్మను సమీపించి, గుర్రం దిగి, “వైద్యదేవా! మాయాసరోవరేశ్వరుడూ, కాంచనమాలా, జయశీలుడూ జలవృక రాక్షసుల నుంచి రానున్న ప్రమాదం తెలియక, సరోవరాని కేసి పోతున్నారు గదా, వాళ్లను హెచ్చరించవద్దా?” అన్నాడు.

“ఆ పని మీ అన్నదమ్ములూ, హంసల రధంతోలే సరోవరేశ్వరుడి అంగరక్షకుడూ చేయాలి, బయలుదేరండి!” అన్నాడు దేవశర్మ.

సర్పనఖ, సర్పస్వరులు జలాశ్వాలను ఆదిలించి వేగంగా పరిగెత్తించసాగారు. అంగరక్షకుడు దాపులనున్న చెట్ల వెనక్కు పోయి హంసల రధాన్ని క్షణాలమీద ఆకాశంలోకి ఎగిరించాడు. నరభక్షకులు ఉత్సాహంగా కేకలుపెడుతూ, పారిపోతున్న జఅవృక రాక్షసుల వెంటబడి, తరమసాగారు.

—(ఇంకావుంది)