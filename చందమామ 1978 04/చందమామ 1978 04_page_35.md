చూసి కమల జాలిపడి, “అత్తయ్యా, మనం చాలా అదృష్టవంతులం. నాకు నాగవశికరణమంత్రం తెలుసు. ఈ నెలరోజులూ నేను పూజలు చేసి, నీకు పాముగండం రాకుండా చూసు కుంటాను,” అన్నది.

అకస్మాత్తుగా కోడలు కామాక్షమ్మకు దేవతలా కనబడింది.

“అలా చెయ్యి, తల్లి. నీకు నాగ వశికరణమంత్రం తెలుసునని నా కింత కాలమూ తెలీదు. నీమాట వినగానే పోయినప్రాణం తిరిగి వచ్చినట్టుగా ఉన్నది,” అని ఆమె కోడలి మీద ఎంతో అభిమానం ఒలకబోసింది.

పొతే, మొదటి గండం సంగతి చూసు కోవాలి. కామాక్షమ్మ కూతురు ఇవాళో, రేపో కనేటట్టుగా ఉన్న నిండు చూలాలు. కామాక్షమ్మ నిర్మోహమాటంగా తన కూతుర్ని కాన్పుకు ఆమె అత్తవారింటికే పంపేసింది. ఆ పని చేసిన తరవాత ఆమెకు ప్రాణభయం చాలా వరకు పోయింది.

కమల నెలరోజులూ పూజలు చేస్తూ, అత్తను కాలు కింద పెట్టనియ్యకుండా ఇంటిపని అంతా తానే చేసింది. కామా క్షమ్మ తన కోడలిని చూసి మురిసిపోయి, ఒకప్పుడు ఆమెను తాను రాచి రంపాన పెట్టిన సంగతి కూడా మరిచిపోయింది.

జ్యోతిష్క్రడు చెప్పిన నెలపూర్తయింది. చివరి రోజున కామాక్షమ్మ ప్రాణాలు అరచేత పట్టుకుని మంచం ఎక్కికూర్చుని, కాలు కింద పెట్టలేదు. గండం తప్పిపోయిందని కోడలు ఎంత ధైర్యం చెప్పినా ఆమెకు ఆ రోజు గడిచినదాకా భయం తీరలేదు.

తరవాత కామాక్షమ్మ కమల ను కూతురికన్న ఎక్కువగా చూడసాగింది. తన అన్న పంపిన ‘జ్యోతిష్క్రడి’ ధర్మమా అంటూ కమల సమస్య గట్టె కింది. రెండు గండాల నాటకంలో తన అన్న పాత్ర గురించి కమల తన భర్తకు కూడా చెప్పలేదు.