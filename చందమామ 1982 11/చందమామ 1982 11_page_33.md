అంతలో, ఈ సంగతి దేవేంద్రుడికి తెలియవచ్చింది. వెంటనే దేవేంద్రుడు అశ్వినీదేవతలను పిలిచి, ''మీరు ఇప్పుడే భూలోకానికి పోయి, ఎలాగైనా నాగార్జు నుడు తల పెట్టిన 'అమృతయోగం' సిద్ధించకుండా చేయాలి. సామదానభేద దండోపాయాలన్నిటినీ ప్రయోగించండి. తక్కిన పని నేను చూస్తాను,'' అన్నాడు.

అశ్వినీదేవతలు మారు రూపాలతో భూలో కానికి దిగి వచ్చి, నాగార్జునుణ్ణి దర్శించి, కుశలప్రశ్నలు ప్రారంభించారు. ''మంత్రిపుంగవా, రాజ్యాలనే తల కిందులు చేయగల యుక్తులు తెలిసిన ఘనుడవైన నీకు తెలియని విషయం లేదు. కాని ఇప్పుడు బ్రహ్మసంకల్పానికే

నిరోధం కల్గించడానికి సాహసిస్తున్నావు. మానవుల ధర్మగతి అయిన మరణాన్ని నువ్వు 'అమృతసిద్ధి' చేత ప్రతిబంధించి నట్లయితే, సృష్టిపరిపాలనే తారుమారవు తుంది కదా? మానవుడు ఒక్కడూ చావ కుండా వుంటే, ఎన్ని లోకాలైనా సరిపోగలవా? పైగా, దేవతలు చేయవలసిన ఈ కార్యం మానవమాత్రుడవైన నువ్వే సాధించడానికి పూనుకుంటే, దేవతలకూ, మానవులకూ వ్యత్యాసం వుంటుందా? ఇంతకూ నీ కొడుకు చనిపోయాడనే దుఃఖింతోనే కదా ఇంత పని చేస్తున్నావు? నీ కుమారుడు భూలోకం వదిలినా, స్వర్గంలో సుఖంగానే వున్నాడు,'' అని ధర్మబోధ చేశారు.