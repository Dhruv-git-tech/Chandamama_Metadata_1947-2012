ఆ మర్చాడు గోపయ్య దుకాణానికి బయలుదేరుతూ, “నేను సాయంత్రం పన్నులు వసూలు చేసే అధికారి దగ్గిరకు సొయి, పేన్ను కట్టి రావాలి. బహుశా, ఇంటికి తిరిగిరావడం కాస్త ఆలస్యం అవుతుంది,” అన్నాడు భార్యతో.

భార్య అశ్చర్యంగా “మీరు రాజు గారికి పన్ను కట్టడమేమిటి?” అన్నది.

భార్య ప్రశ్న అర్థంకాక గోపయ్య విసుక్కుంటూ, “ఆ చెప్పేదేదో, తెలిసేట్టు సరిగ్గా చెప్పరాదా?” అన్నాడు.

“మీకు, సాటి వ్యాపారస్థుడైన ధనంజయ్య స్నేహితుడు. అయనకు రాజుగారి ప్రాపకం వున్నది. అలాం టప్పుడు, మీరు పన్ను కట్టకపోతే, ఆ అధికారి ఏంచేయగలడు? రాజుగారు, మీ మీద ఎలాంటి చర్యా తీసుకోడు,” అన్నది గోపయ్య భార్య.

గోపయ్యకు భార్య మాటలు బాగా నచ్చినై. అతడు పన్ను కట్టకుండా పూరుకున్నాడు. వారం తరవాత గోపయ్య

దగ్గిరకు ఒక రాజభటుడు వచ్చి, “మిమ్మల్ని రాజుగారు, సాయంత్రం తన ప్రత్యేక మందిరానికి వచ్చి కలుసుకో మన్నారు,” అని చెప్పి వెళ్ళిపోయాడు.

ధనంజయ్య కారణంగా, తనకూ రాజుగారి అదరణ దొరకనున్నదని సంతోషిస్తూ, అ సాయంత్రం గోపయ్య రాజుగారి ప్రత్యేక మందిరానికి వెళ్ళాడు.

రాజు అతణ్ణి చూస్తూనే, “నిన్ను, నే నెందుకు పిలిపించానో తెలుసా? ఈ మందిరం అంతా నీ చేత ఊడ్పించడానికి. గత వారం వరకూ, యీ పని ధనంజయ్య అనే వ్యాపారి చేస్తూండేవాడు. ఈ వారం నుంచి ఆ పని నువ్వు చేయాలి. ఈ సంగతి నీకు గుర్తు చెయ్యడానికి వారం, వారం భటుడొకడు నీ దగ్గిరకు వస్తూంటాడు. పన్నులు ఎగవెయ్యాలని చూసే, మీబోటి వ్యాపారులకు యిదే తగిన శిక్ష!” అన్నాడు.

ఆ రోజు నుంచి రాజుగారి మందిరం ఊడ్చే పని గోపయ్య నెత్తిన పడింది.