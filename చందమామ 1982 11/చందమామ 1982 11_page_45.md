మాట్లాడు

వీరభద్రం అశ్చర్యపొతూ, ''లమిత తండ్రి పాతిక రూపాయలు కూడా యిచ్చుకోలేదు,'' అన్నాడు.

తాయారమ్మ ముఖం కందగడ్డలా చేసు కుని, ''అయితే, ఈ దరిద్రగొట్టు సంబంధం మనకు వద్దనేవద్దు,'' అన్నది.

వీరభద్రం ముఖం చిన్నబుచ్చుకుని, ''డబ్బే ముఖ్యం కాదు. నేను పెళ్ళంటూ చేసుకుంటే లమితనే చేసుకుంటాను,'' అన్నాడు.

వీరభద్రం తండ్రి ఎటూ మాట్లాడలేక తటస్థంగా వుండిపోయాడు.

''వాళ్ళు కట్నం యివ్వలేని పక్షంలో, అత్తవారి లాంఛనాలకు ఐదు వేలు

యివ్వలి!'' అన్నది తాయా రమ్మ పంతంగా.

''అమ్మా. ఈ లాంఛనాల సంగతి కూడా మర్చిపో. పెళ్ళి ఖర్చులకుగాను, నేనే లమిత తండ్రికి కొంత డబ్బు సర్ద బోతున్నాను,'' అన్నాడు వీరభద్రం.

తరవాత ఆమె ప్రమేయం లేకుండా పెళ్ళికి అన్ని ఏర్పాట్లూ జరిగిపోయినై. మర్చాడే పెళ్ళి!

ఆ సరికే బంధువులతో నాలుగు బళ్ళు కదిలి వెళ్ళిపోయాయి. తయా రమ్మ ఆరోగ్యం బాగాలేదని వంకపెట్టి, తండ్రి కొడుకులను వెళ్ళమంటున్నది.

'' ఆ ఊళ్ళో వైద్యులకేం కొదవలేదు. నీ పెట్టె సర్ది బాబాయివాళ్ళ బండిలో పంపించేశాను.'' అంటూ వీరభద్రం తొందరపెట్టాడు.

వాళ్ళు లమితా వాళ్ళ ఊరు ఇవతల వున్న ఏటిని సమీపించేసరికి బాగా రాత్రి అయింది. ఆ సరికి మిగతా బళ్ళు ఏరు దాటి వెళ్ళిపోయాయి. వీరభద్రం వాళ్లున్న బండి ఏటిని సమీపిస్తూండగా, ఏటిలోకి కొత్త నీరు రావడంతో బాగా పొంగివున్నది. వంతెన మీదుగా నీరు ప్రవహిస్తున్నది.

'' ఏరు తీసేదాకా మనం, యీ ఒడ్డున వుండిపోవల సిందే.'' అన్నాడు బండివాడు.