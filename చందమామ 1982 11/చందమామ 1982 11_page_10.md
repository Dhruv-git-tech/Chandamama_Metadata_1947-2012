" నువ్వు, మాకు ఏ విధంగా సాయ పడగలవు?" అని అడిగాడొక దొంగ.

"మీకు ఎక్కడినుంచి, ఏంకావాలన్నా. తెచ్చి యివ్వగలను," అన్నది భూతం.

" అయితే, నూతిలోంచి డబ్బు తేగలవా?" అన్నాడొక దొంగ.

" మీరు నూతిలోకి దిగి, నిధి వున్న పెట్టెను తాడుకు కట్టండి. ఎంత బరు వైనా సరే నేను పైకి లాగగలను," అన్నది భూతం.

అ నిధి మాట నిజమో కాదో తెలుసు కుందామని ఒక దొంగ నూతిలోకి దిగి, నీళ్ళల్లో మునిగి వెతికాడు. వాడికి ఒక పెద్ద పెట్టె దొరికింది. దాన్ని నీటిపైకి కొద్దిగా ఎత్తి చూస్తే, నిండుగా ధగధగ మెరుస్తూ వజ్రాలూ, వైదూర్యాలూ కనిపించినై. వాడికి పెట్టెను సాంతం పైకి లాగడం సాధ్యపడలేదు.

దొంగ తాడు సాయంతో బయిటికి వచ్చి, తాను చూసింది మిగిలిన ముగ్గురు దొంగలకూ చెప్పాడు. భూతం ఎంత బరువైనా పైకి లాగగలనంటున్నది గనక, నలుగురం నూతిలో దిగి, నిధి వున్న పెట్టెను సాంతం బయిటికి లాగి, తాడుకు కడదామనుకున్నారు వాళ్ళు.

నలుగురు దొంగలూ నూతిలోకి దిగ బోతుండగా భూతం, వాళ్ళతో, "ఒక్క

వజ్రం అమ్మగా వచ్చిన డబ్బుతో, మీ నలుగురూ హాయిగా బతకవచ్చు. అలాంటప్పుడు ఆ పెట్టెలో వున్న నిధి అంతా ఏం చేసుకుంటారు?" అన్నది.

" డబ్బు రుచి నీ కేం తెలుసు? దాన్ని అలా చూస్తూ యుగాలను, క్షణాలుగా గడిపెయ్యవచ్చు," అన్నారు దొంగలు.

వాళ్ళు నలుగురూ నూతిలోకి దిగగానే, భూతం తాళ్ళను ముక్కలు, ముక్కలుగా తెంపి అవతల పారేసి, "మీరు దురాశ కొద్ది నా మాట లక్ష్యపెట్టారు కాదు. నా దారిన నేను పొతున్నాను. మీ అవస్తృ లేవో మీరు పడంది!" అంటూ చెరువు గట్టున వున్న తాటితోపు కేసి వెళ్ళింది.