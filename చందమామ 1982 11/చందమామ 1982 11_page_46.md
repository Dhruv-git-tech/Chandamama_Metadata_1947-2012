మర్చాటి ఉదయానే పెళ్లి ముహూర్తం.
విరభద్రం దిగాలు పడిపోతూ, ''వీరు ఎప్పటిక తీసేట్టు?'' అని బండివాళ్ళ అడిగాడు.

" చెప్పలేం. అర్ధరాత్రికే తీయవచ్చు, అలాకాశ నాలుగైదు రోజులు పట్టినా పట్టవచ్చు.'' అన్నాడు బండివాడు.

ఆ మాటలు విన్న తాయారమ్మ బండిలో ఉత్సాహంగా లేచి కూర్చున్నది. అంతలో పెద్ద పెట్టున గాలి దుమారం అరంభమయింది. ఏటిగట్టుకు దగ్గిర్లో, కాస్త పెడగా ఒక పెంకుటిల్లున్నది. బండివాడు బండిని, ఆ ఇంటి ముందుకు తీసుకుపొయాడు.

విరభద్రం తలుపు తట్టగానే, ఒక నడి వయసువాడు తలుపు తెరిచి, '' ఎవరు మీరు? ఏం కావాలి?'' అని అడిగాడు.

విరభద్రం అతడికి సంగతి చెప్పి, ''బయట చీకటితోపాటు గాలిదుమారం కూడా లేచింది. ఏరు తీసేదాకా, కాస్త మీఇంట్లో తలదాచుకోదలిచాం,'' అన్నాడు.

'' మాది లంకంత ఇల్లు. పెళ్ళియో ఇంట్లో చేసుకోదలుచుకున్నా, నా అభ్యంతరం లేదు,'' అని నవ్వుతూ ఇంటి అతను లోపలికి దారితీసి, పెద్దగా, ''అమ్మా, రాగిణీ! మనింటికి అతిథు లొచ్చారు,'' అంటూ కేకపెట్టాడు.

లోపలి గదుల్లో నుంచి రాగిణి అన్న అమ్మాయి అక్కడికొచ్చి, విరభద్రం తల్లి దండ్రులకు నమస్కరించింది. అమెకు ఇరవై ఏళ్ళకన్న ఎక్కువ వయసుండదు; కళ్ళను మెరమెరలాడించే అందం.

తాయారమ్మ వద్దన్నా వినకుండా, అమె అప్పటికప్పుడు వంటచేసి, అందరికీ వడ్డించింది. ఒక పెద్ద గదిలో పరుపులు దులిపి పక్కలువేసి, ''ఏమీ మొహమాట పడకండి. ఏ అవసరం వచ్చినా కేకవేయండి, పక్క గదిలోనే వుంటాను,'' అని చెప్పి వెళ్ళిపొయింది.

తాయారమ్మకు రాగిణిని చూస్తూనే మనసులో కొత్త ఆలోచనలు బయలు