ఈ కేకలు విని నలుగురూ వచ్చేసరికి దొంగ, తాను కూడా గుడ్డివారిలో ఒకడైనట్టు కళ్ళు మూసుకుని కూచుని, “అయ్యా, బాబూ! ఘమ్మల్ని కొత్వాలు గారి దగ్గిరకు తీసుకుపొంది. అయనకు ఒక రహస్యం విన్నువించాలి,” అన్నాడు.

వెంటనే, ఆక్కడ చేరిన జనం నలుగురూ గుడ్డివాళ్ళను, కొత్వాలు వద్దకు పట్టుకుపోయారు.

“ఎవరు వీళ్ళు? ఎందుకు వచ్చారిక్కడికి?” అని కొత్వాలు అడిగాడు.

“బాబూ, మేము ముగ్గురమూ గుడ్డిబిచ్చగాళ్ళం. ఎవడో దొంగ మా ఇంట ప్రవేశించి మేము కష్టపడి సంపాదించిన సొత్తు కాజేయ యత్నీస్తున్నాడు,” అన్నాడు గుడ్డివారిలో ఒకడు.

“ఆ దొంగ ఏడి? నిజం చెప్పండి,” అన్నాడు కొత్వాలు.

“కమ్మి దెబ్బ తగలందే నిజం చెబుతామా, బాబూ?” అన్నాడు కళ్ళు మూసు కుని వున్న దొంగ.

“అయితే నిజం చెప్పేదాకా ఏణ్ణి కొరడాతో కొట్టండి.” అన్నాడు కొత్వాలు, భటులతో.

రెండు దెబ్బలు పడ్డాయో లేదో, దొంగ కళ్ళు తెరిచి, “క్షమించాలి బాబూ, నిజం చెప్పేస్తాను. నన్ను వదిలెయ్యండి. మేము నలుగురమూ గుడ్డివాళ్ళల్లే నటిస్తూ నగరంలో ముప్పెత్తి పన్నెండు వందల వెండి దిరాములు సంపాదించుకున్నాం. నిజం చెప్పాను గనక నా వంతు నా కప్పించండి. గట్టిగా నాలుగు తగిలించారంటే వాళ్ళు కూడా నిజం ఒప్పుకుంటారు!” అన్నాడు.

కొత్వాలు వాడి మాటలు నమ్మి వాడికి మూడు వందల దిరాములు ఇచ్చిపంపేశాడు, తరవాత అయన మిగిలిన ముగ్గురు గుడ్డివాళ్ళను ఎంత కొట్టించినా వాళ్ళు కళ్ళు తెరవనేలేదు. చివరకు స్పృహతప్పి పడిపోయినాక కొత్వాలు వాళ్ళను వదిలేసి, వాళ్ళు ఎంతో కాలంగా కూడబెట్టిన సొమ్ము తాను తీసుకున్నాడు.