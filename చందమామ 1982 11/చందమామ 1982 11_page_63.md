నా కిప్పిస్తే నేను సంతోషిస్తాను. అంత కంటె తక్కువ అయితే నేను సంతోషించను!” అన్నాడు.

“మంగలి చెప్పేది సబబుగానే వున్నది. అందుచేత జయపాలుడు మంగలికి ఒక నౌకను ఇచ్చుకోవాలి!” అని రాజుగారు తీర్పు చెప్పాడు.

జయపాలుడి మెడలో వున్న రత్నహారం తప్ప మిగిలిన అతని అస్తియావత్తూ పోయింది. “ఇప్పుడు ఏం చేయాలి? ఈ ఇక్కట్టులో నుంచి ఎలా బయటపడాలి?” అని అతను అలోచిస్తూ ఉండగా రాజసభలోకి రాజుగారి కొడుకు పదేళ్ళ వాడు వచ్చాడు.

వెంటనే జయపాలుడు తన మెడలో వున్న రత్నహారం తీసి రాజకుమారుడి మెడలో వేశాడు. సభలో అందరూ చప్పట్లు కొట్టి హర్షధ్వానాలు చేశారు.

రాజుగారు కూడా తన కొడుకును దగ్గిరికి పిలిచి, అతని మెడలో వున్న రత్నహారం చూసి, ముచ్చటపడ్డాడు.

జయపాలుడు సభికుల కేసి తిరిగి, “నేను రాజకుమారుడికి ఈ రత్నహారం ఇచ్చినందుకు ఈ సభలో సంతోషించని వారెవరైనా వున్నారా?” అని అడిగాడు.

“లేరు, లేరు! సంతోషించాం!” అని అందరూ కేకలు పెట్టారు.

జయపాలుడు మంగలి కేసి తిరిగి, “ఏమోయ్, నీ మాటేమిటి? నువు కూడా సంతోషించావా?” అని అడిగాడు.

మంగలికి సంతోషించా నని చెప్పక తప్పిందికాదు. జయపాలుడు రాజుగారితో, “మహారాజా, మంగలిని సంతోషపెట్టాను. అందుచేత వాడికి నేను నౌక నివ్వనవ సరం లేదనుకుంటాను!” అన్నాడు.

“అపును!” అన్నాడు రాజుగారు.

తరవాత జయపాలుడు స్త్రీకేసి తిరిగి, “అమ్మా, నీ మనోవర్తి విషయమై ఒక సంగతి చెప్పాలి. ఆ మనోవర్తి నీకు ఇస్తాను, కాని ఒక్క చిక్కున్నది. మా దేశాచారం ప్రకారం భార్య భర్తతో సహ