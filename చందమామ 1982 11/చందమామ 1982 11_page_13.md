CHITRA

ఒకచోట ఏదో విధంగా పొట్టనింపుకుంటూ కాలక్ష్మిపం చెయ్యటమే మన జీవితాశయం కాదనుకుంటాను. మీరు పదచ్యుతులైన మరాళద్వీప ప్రభువులు! నేను మహా సేనాని సమరసేనుడి అనుచరుణ్ణి! ఇద్దరమూ క్రూరాతిక్రూరుడైన ఒకే వ్యక్తి కారణంగా, ఈ గాథాంధకారణలో, కానని సముద్ర ప్రాంతాల తిరుగుతున్నాం!”

శివదత్తుడి మాటలకు మందరదేవుడు జవాబివ్వలేదు. అతడి మనసులో ఒక్క సారిగా మరాళద్వీపం, అక్కడి ప్రజలు, తను రాజ్యాన్ని కోల్పోయిన నంఘటనలూ అన్ని మెరుపులా కదిలెనై.

"శివదత్తా, మీరు చెప్పదలచిన విషయ మేదో నేను గ్రహించాను. ఎంత భయంకర ద్వీపంలో అయినా అడుగిడేందుకు నేను భయపడను. అంతేకాదు, నా బొందెలో ప్రాణం వుండగా నరవాహనుడు నాకు చేసిన ద్రోహాన్ని మరచిపోను. తిరిగి, నా రాజ్యాన్ని జయించుకునేందుకు శాయ శక్తులా ప్రయత్నిస్తాను," అన్నాడు మందరదేవుడు.

శివదత్తుడికి, మందరదేవుడి మాటలు చాలా సంతోషాన్ని కలిగించినై. నర వాహనుడు చేసిన ద్రోహాన్ని అతడు మరిచి పొలేడని శివదత్తుడు గ్రహించాడు. అతడు ఏమో చెప్పబోయేటంతలో, పడవలు నడుపుతున్న భటులు ఒక్క సారిగా కేకలు పెట్టారు.

"ఈ ప్రాంతమంతా కొండరాళ్ళ మయం! మనం ఏదో ద్వీపాన్ని సమీ పించాం. ఈ చీకటిలో ఈ కొండరాళ్ళను తప్పించుకుని పడవలు నడపడం సాధ్యం కాదు!" అన్నారు వాళ్ళు.

శివదత్తుడు పడవలను వున్న చోటనే ఆపవలసిందిగా ఆజ్ఞాపించాడు. జాగ్రత్తగా ముందుకు చూసినప్పుడు అతడికి సముద్రతీరం వెంట గుఱుమగా పెరిగిన చెట్ల గుంపులు చూచాయగా కనిపించినై. తాము ఒకానౌక ద్వీపప్రాంతాన్ని వేరారు.