దేరినై. అందమైన పిల్ల! ఇంటాయనకు ఒక్కగానొక్క కూతురులా వుంది. లాంఛనాల మాట అలా వుంచి, యీ పిల్లను చేసుకుంటే, అందగత్తి అయిన కోడలితో పాటు, ఏటి ఒడ్డున వున్న బహు ముచ్చటైని ఇల్లు కూడా తమదవుతుంది!

“ఏరు మనమంచికే పొంగినట్టున్నది!” అన్నది తాయారమ్మ ఉత్సాహంగా.

“అదేం మాట! ఏరు త్వరగా తీస్తే, మనం తెల్లవారి ముహూర్తం వేళకు ఆ ఊరు చేరుకోవచ్చు,” అన్నాడు వీరభద్రం.

“ఆ ముహూర్తానికే రాగిణి మెళ్లో మూడు ముడులూ వేస్తే సరిపొతుంది,” అన్నది తాయారమ్మ.

వీరభద్రం ఉలిక్కపడి, “నీకేమన్నా మతిపొయిందా, అమ్మా!” అన్నాడు కోపంగా.

తాయారమ్మ తనూ కోపం తెచ్చుకుని, “ఈ అమ్మాయికి అందం వుంది, వచ్చిన వాళ్ళను అదరించడం తెలుసు. ఏదో కొంత కట్నం ముట్టజెప్పగల వాళ్ళలాగే కనబడుతున్నారు,” అన్నది.

“పెళ్ళంటే కట్నం వసూలు చెయ్యడమేనా? నాన్నకు, తాతయ్య ఎంత కట్నం యిచ్చాడో విన్నాలే,” అన్నాడు వీరభద్రం.

వీరభద్రం తండ్రి తల పక్కకు తిప్పుకుని చిన్నగా నవ్వుకున్నాడు. తాయారమ్మ గతుక్కుమని, “అయినా, అ రోజులు వేరు! తెల్లవారగానేనేనూ, రాగిణి తండ్రితో మాట్టాడి, ఈ పెళ్ళికి ఒప్పిస్తాను. కాదూ, ఆ పొంగుతున్న ఏట్లో హరీ అంటాను,” అన్నది.

ఈ కొత్త సమస్యకు పరిష్కార మార్గమేమిటో వీరభద్రానికి అర్థం కాలేదు. అతడు ఆలోచిస్తూ నిద్రలో కారుకున్నాడు. తిరిగి అతడికి మెలుకువ వచ్చే సరికి తెల్లవారుతున్నది. కటికిలోంచి ఏటి నీరు తీసిన సూచనగా వంతెన స్పష్టంగా కనబడుతున్నది.

అప్పటికే నిద్రలేచిన తాయారమ్మ, వీరభద్రంతో, “ఇక ప్రయాణం అవుదా