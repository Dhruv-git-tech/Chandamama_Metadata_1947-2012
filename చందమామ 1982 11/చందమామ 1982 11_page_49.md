రాజుగారి ప్రాపకం

వుష్పగిరి నగరంలో ధనంజయ్య,
గోపయ్య అనే యిద్దరు వ్యాపారులు, రాజ
వీధిలో దుకాణాలు పెట్టుకుని, సుగంధ
ద్రవ్యాల వ్యాపారం చేస్తూండేవాళ్ళు.

ఒకనాడు రాజభటు డొకడు ధనంజయ్య
దగ్గిరకు వచ్చి, " మిమ్మల్ని రాజుగారు
సాయంత్రం తన ప్రత్యేక మందిరానికి
వచ్చి కలుసుకోమన్నారు," అని చెప్పి
వెళ్ళిపొయాడు.

సాయంత్రం అవుతూనే ధనంజయ్య
రాజుగారి దగ్గిరకు వెళ్ళి, కొంతసేపటికి
దుకాణానికి తిరిగి వచ్చాడు.

భటుడిద్వారా రాజుగారి నుంచి పిలుపు
రావడం, ధనంజయ్య రాజభవనానికి
వెళ్ళిరావడం గమనించిన గోపయ్య,
ధనంజయ్య వద్దకు వెళ్ళి. " నిన్ను
రాజుగారు పిలిపించారుగద, కారణం
ఏమిటి?" అని అడిగాడు.

"నాకూ, రాజుగారికీ మధ్య ఎన్నో
రహస్యాలుంటాయి. అవన్నీ నీకు
చెప్పోలా?" అంటూ ధనంజయ్య,
గోపయ్యను గట్టిగా కసురుకుని
పంపేశాడు.

ఆ తర్వాత కూడా ధనంజయ్య వద్దకు
వారానికొకసారి రాజభటుడు రావడం,
ధనంజయ్య సాయంత్రంవేళ రాజభవనా
నికి వెళ్ళి వస్తూండడం గోపయ్య
గమనిస్తూనే వున్నాడు.

రాజుగారి దగ్గిరకు ధనంజయ్య
ఎందుకు వెళుతున్నాడో ఎంత అలోచిం
చినా గోపయ్యకు అంతు బట్టలేదు.
ఒకనాడు అతడు భార్యకు సంగతి చెప్పి,
"ఎంత బుర్ర బద్దలు కొట్టుకున్నా, నాకు
దీని వెనక వున్న రహస్యమేమిటో అర్థం
కావడంలేదు. నువ్వు కూడా కాస్త
అలోచించి చూడు!" అన్నాడు.