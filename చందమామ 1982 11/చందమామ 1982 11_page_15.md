కొంచెంసేపు సంప్రతింపుల తరవాత అందరూ నడుములు బిగించి నీటిలోకి ఉరికారు. పెద్ద అలలు వారిని రాళ్ళ మీదకు విసరసాగినై. ఎంతో నేర్పుగా వాటిని తప్పుకుంటూ చివరకు ఎలా అయితేం అందరూ ఒడ్డుచేరారు. తడిసిన గుడ్డలను పక్కన పడవేసి, మూటలుకట్టి తెచ్చుకున్న పాడిగుడ్డలను ధరించారు. అయినా అందరూ చలికి గడగడ వణికి పొతున్నారు.

“ఈ చలి బాధకు తట్టుకోవాలంటే మంట వేయటం తప్ప మార్గం లేదు. ఎండు పుల్లలు పొగుచేసుకుర మ్మం టారా?” అని ఒక సైనికుడు శివదత్తుణ్ణి అడిగాడు.

“సరే కానివ్వండి. ఈ ద్వీపం ఏ నర మాంసభక్తకులకో అలవాలమైతే, మనలను ఆ మంటలోనే వాళ్ళు హాయిగా కాల్చుకు తినగలరు,” అంటూ శివదత్తుడు నవ్వాడు.

“మన చేతనున్న పదునైన కత్తులూ, విల్లంబులూ..” అంటూ మందరదేవుడు ఏమో చెప్పటో యేంతలో శివదత్తుడు అతడి మాటలకు అడ్డు వచ్చి, “మందర దేవా, మీకు ఇలాంటి ద్వీపాల సంగతి, అందులో నివసించే అటవికుల సంగతి తెలీదు. ఈ అటవికులు భయమంటే ఏమిటో తెలియని అమాయకులు. మీ కత్తితో ఒకణ్ణి నరికేంతలో, అ వెనుక నుంచి ఒక్కసారిగా అరుగురు మీ మీదకు లంఘిస్తారు!” అన్నాడు.