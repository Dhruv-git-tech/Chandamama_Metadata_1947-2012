వెర్రివెంకి

ఒక గ్రామంలో ఒక రైతుండేవాడు. అతనికి చిన్నతనంలోనే భార్య పొయింది. గ్రామంలో వెంకి అనేదిక్కులేని పిల్ల ఒకతె ఉండేది. రైతు దానిచేత ఇంటిపని అంతా చేయించుకునేవాడు. తిరికగా ఉన్నప్పుడు అది మిగతా కూలీలతో కలిసి సంతోషంగా పొలంపనులు కూడా చేసేది. పని చెయ్యటంలో వెంకికి అలుపూ, సలుపూ అంటూ లేదు. కాని దానికి వేప కాయంత వెర్రి ఉండేది.

"ఇంటి పనంతా నేనే చేస్తుంటినిగదా, నన్ను పెళ్ళి చేసుకోరాదా ఏం?" అనేది వెంకి తన యజమానితో.

"చేసుకోక చేసుకోక నిన్నే చేసుకో మన్నావుటే?" అనేవాడు రైతు.

కాని వెంకి అస్తమానమూ ఇదే పాట సాగించింది. "నన్నెందుకు చేసుకోవు ? నాకేం వొంకొచ్చింది ? నేనుండగా ఇంకొక

తెను ఈ ఇంట్లో అడుగు పెట్టనిస్తానా ?' అంటూ అది తన యజమానిని కాల్పుకు తిన్నది. దాని బాధ భరించలేక రైతు, ఒక నాటి మధ్యాహ్నం, వెంకి పొలంపని చేసి అలిసి చేసులోనే పడుకుని ఒళ్ళు తెలియ కుండా నిద్రపొతుంటే, దాని ఒంటి నిండా నూనె కలిపిన కాటుక పట్టించేశాడు.

పాద్దువాలే సమయానికి వెంకి నిద్రలేచి, తన కాళ్ళు చేతులూ చూసుకుని తానే భయపడింది. "నేను నేనా లేక దయ్యమా?" అని దానికి అనుమానం వచ్చింది. అది తిన్నగా తన యజమాని ఇంటికి వెళ్ళి. "వెంకి ఇంట్లో ఉందా, బాబూ?" అని అడిగింది.

"ఆ, ఇంట్లోనే ఉంది," అన్నాడు రైతు, ఇక తనకు దాని పీడ వదిలిందనుకుని.

"అయితే, నేను వెంకిని కానన్న మాటేగా?" అనుకుంటూ వెంకి మసక