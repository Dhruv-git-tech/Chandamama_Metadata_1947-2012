వడ్డని చెప్పమన్నాడు. మీ ఇద్దరిని ఆశీర్వ దించి ఇప్పుడే వెళ్ళిపోతారట," అని చెప్పాడు పరమేశం.

"నాన్న ఎప్పుడూ ఇంతే! ఒట్టి తొందర పాటు మనిషి," అన్నాడు ప్రకాశం నిష్ణూరంగా.

భాగ్యం పారిపోయిన మొహంతో, ఏమి అర్థం కానిదానిలా ఇదంతా చూడసాగింది.

అ మర్నాడు చీకటితోనే లేచి, తన ఊరు వెళ్ళిపోయాడు పరమేశం. అతడి పక్క దుప్పటి తీసి దులు పుతున్న భాగ్యానికి, ఒక కాగితం కనిపించింది. అందులో ఇలా వున్నది: నిన్ను నా సొంత చెల్లెలిగా భావించి, ఈ ఉత్తరం రాస్తు న్నాను. నువ్వు ప్రకాశానికి తల్లి మీద వున్న ప్రేమమా, నమ్మకాన్ని తెలివిగా ని స్వార్థానికి వాడుకుంటున్నావు. కొత్తగా కాపరానికి వచ్చిన నువ్వు, నీ తిండిపుష్ఠికి నిగ్గుపడి అత్తగారి నాటకం ఆరంభించి వుంటావు. అత్తగారి పేరు మీద తాహతుకు మించి, నీ భర్తచేత అప్పులు చేయించి

చిరెలూ సారెలూ కొనిపిస్తున్నావు. ఇంటి కొచ్చిన బంధువులను సాగనంపడానికి కూడా, అత్తగారిని అడ్డం పెట్టుకుంటున్నావు. నీ అత్తగారి నాటకానికి తెర దింపించేందుకే, నేను మామగారి నాటకం అడాను. ఇదంతా నీ మేలుకోసమే! సరే, ఈ జరిగినదానికి నా మీద, నీకు కోపం లేదనుకుంటాను. వచ్చే పండగకు, మీ ఇద్దరూ తప్పక, మా ఇంటికి రావాలి.

ఉత్తరం చదివిన భాగ్యానికి, అంత కాలంగా తానెంత అనాగరికంగా ప్రవర్తించింది అర్థమైంది. అంతలో ప్రకాశం పడక గది నుంచి బయటికి వస్తూ, "ఏమిటి? ఏదో చాలా దీర్ఘంగా అలోచిస్తున్నట్టున్నావు?" అని అడిగాడు.

"మరేం లేదు. మన పెళ్ళయాక మొదటిసారిగా ఇంటికొచ్చిన అల్లుడికి బట్టలు పెట్టలేదు. ఈ రాటోయే పండగకు అన్నయ్యకూ, వదినెకూ మనమే కొత్త బట్టలు తీసుకుని, వాళ్ళ ఊరు వెళ్లాం!" అన్నది భాగ్యం సంతోషంగా.