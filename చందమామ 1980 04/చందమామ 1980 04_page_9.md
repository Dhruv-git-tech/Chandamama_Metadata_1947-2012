తున్నాను. ధనాన్ని నిర్దనులకు ఇయ్యాలి
గాని, ధనవంతులకు ఇయ్యరాదు.
జౌషధం రోగికిగానీ, ఆరోగ్యవంతుడికి
కాదు గదా! అందులోనూ ప్రతిఫలాపేక్ష
లేకుండా చేసే దానం ఉత్తమోత్తమమని
మహర్షులు చెప్పారు. కనక, మడుగులో
స్నానం చేసి యీ సువర్ణదానం పుచ్చుకో, "
అన్నది పులి.

పాంథుడు పులి మాటలు నమ్మి.
కంకణం తీసుకోవాలన్న దురాశతో,
స్నానం చెయ్యటానికి నీటిలోకి దిగాడు.
దిగిన మరుక్కణం అతను మొలబంటి
బురదలో కూరుకుపోయి, కదలలేక
పోయాడు.

వాడు ఊబిలో కూరుకుపోవటం చూసి
పులి, ' ' అయ్యో, ఊబిలో చిక్కుపడ్డావా?
భయపడకు. నేను నిన్ను బయటికి
లాగుతాను ఉండు, ' ' అంటూ తాపీగా
వాణ్ణి సమీపించింది.

దాన్ని చూసి పాంథుడు, ' ' ధర్మ
శాస్త్రాలూ, వేదాలూ చదివిన మాత్రాన

దుర్మార్గుణ్ణి నమ్మరాదు. ఏ మేత మేసినా
ఆవుపాలు తియ్యగానే ఉండే తీరుగా,
క్రియకు అంతస్స్వభావమే గణనకు
వస్తుంది. ఇంద్రియాలూ, బుద్దీ ఆదుపులో
లేనివాడి చర్యలు ఏనుగు స్నానంలాగా
నిరుపయోగమైనవి. ఆచరణ లేకుండా
శుష్కోపదేశాలు చెయ్యటం అనాకారిది
ధరించిన ఆభరణాలలాగా బరువు చేటు!
ఈ ఘాతుకమృగాన్ని నమ్మి నేను పౌర
పాటు పడ్డాను. నదులనూ, ఆయుధాలు
ధరించిన వారినీ, కొమ్ములూ, గోళ్ళూ కల
వాటినీ, స్త్రీలనూ, రాజులనూ నమ్మరాదు.
చిట్టచివరకు వ్యక్తమయేది అంతస్స్వభా
వమే! ఆకాశంలో సంచరిస్తూ, అంధ
కారాన్నీ, పాపాలనూ తొలగించుతూ,
సహస్రకిరణాలతో చుక్కల మధ్యగా
తిరిగే చంద్రుణ్ణి సైతం విధివశాన
రాహువు మింగేస్తూ ఉంటాడు. నుదిటి
వ్రాత తప్పించుకోవటం ఎవరితరం ? ' '
అనుకుంటూ ఉండగా పులి వచ్చి అతన్ని
చంపి తినేసింది.