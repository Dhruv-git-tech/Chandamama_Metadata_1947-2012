కుంటున్నారు. ఎవరి మనసులో మాట ఎవరికి చెప్పాలి ?

భీముడు తాను తెలుసుకున్న విషయాలు తనలోనే ఉంచుకుని, తనను నియోగించిన వారికి అబద్దాలు చెప్పసాగాడు. మంత్రులూ, సేనాపతులూ, ఆస్థానవిద్యాంసులూ, పురో హితులూ, వైద్యులూ అందరూకలిసి భీముణ్ణి రాజుగారి కొలువులో చల్లగా ప్రవేశపెట్టి, రాజుగారు ఎవరిని గురించి ఏమనుకుంటూండేదీ తమకు ఎప్పటి కప్పుడు చెప్పుతూండమన్నారు. ఇతరుల మనసులో సంగతులు భీముడు గ్రహించగలడన్న సంగతి వాళ్ళు రాజుకు చెప్పారు.

రాజు అతన్ని పరీక్షించగోరి, ''నేనే మనుకుంటున్నాను?'' అన్నాడు.

''నేను తమ మనసు తెలుసుకోలేనను కుంటున్నారు.'' అన్నాడు భీముడు, రాజు అతన్ని తన కొలువులో చేర్చు కున్నాడు.

కొన్నాళ్ళకు రాజు భీముణ్ణి పలిపించి, ''నేను నిన్నెందుకు పలిపించాను?'' అని అడిగాడు.

''నా ద్వారా రాణిగారిని గురించి తెలుసుకోవాలని!'' అన్నాడు భీముడు.

''భేష! రాణిగారికి ఈ చీటీ ఇచ్చి, ఆమె ఏమనేదీ తెలుసుకుని, అదే సమయంలో ఆమె మనసులో ఉన్న రహస్యం కూడా తెలుసుకుని వచ్చి, ఏకాంతంగా నాకు చెప్పు!'' అన్నాడు రాజు.

భీముడు రాణిగారికి చీటీ ఇచ్చాడు. ఆమె దాన్ని చూసి, ''సరేనన్నానని రాజుగారికి చెప్పు.'' అన్నది. అందులో విశేషం ఏమిలేదు; ''సాయంత్రం గానం ఏర్పాటు చెయ్యనా?'' అని రాజు చీటిలో రాశాడు.

అయితే భీముడికి రాణిగారి మనసులోని రహస్యం పూర్తిగా తెలిసి పొయింది. ఆమె రాజును ఏమాత్రమూ ప్రేమించటంలేదు. ఆమెకు చాలామంది ప్రయులున్నారు!