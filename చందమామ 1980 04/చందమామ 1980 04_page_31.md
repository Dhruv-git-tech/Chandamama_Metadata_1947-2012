ఒక దుర్వార తెలిసింది. అదేమిటంటే, కార్త వీర్యుడి కొడుకు ఒకడు జమదగ్నిని చంపాడట; రాముడి తల్లి భర్తతో సహ గమనం చేసిందట.

రాముడికి భరించరాని కోపం వచ్చి, ప్రపంచంలో ఉన్న రాజులందరినీ చంపి, వారి రక్తంతో తన తండ్రికి తర్పణం విడుస్తానని శపథం చేసి, మిగిలి ఉన్న కార్తవీర్యుడి కొడుకులనూ, కనిపించిన రాజులనూ చంపటమే గాక, కార్తవీర్యుడి నగరాన్ని తగలబెట్టాడు. అప్పటికగాని పరశురామప్రీతి కాలేదు!

హైహయవంశంవారి నందరినీ, అనేక మంది రాజులనూ చంపినందుకు రాముడిలో పరివర్తన కలిగింది. అతను

తపోవనానికి పోయి తపస్సు చేనుకో సాగాడు. అక్కడికి ఒకసారి, విశ్వామిత్రుడి మనుమదైన పరావసువు అనే వాడు వచ్చి. ''రాజులకు భయపడి ఇక్కడ దాక్కున్నావా?'' అని రాముణ్ణి హేళన చేశాడు.

అతను ఈ విధంగా రాముణ్ణి రెచ్చ గొట్టటంతో తృప్తిపడక, రాముడు చంపకుండా విడిచిన క్షత్రియ వృద్ధులనూ, బాలలనూ యుద్ధానికి పురికొల్పాడు. రాముడు మళ్ళీ యుద్ధానికి పూనుకుని, ఇరవై ఒక్కసార్లు క్షత్రియవధ చేశాడు.

అప్పటికీ రాముడి చేతిలో క్షత్రియులందరూ చావలేదు. కొందరు ఆడవాళ్ళమధ్యా, పశువులమందలలోనూ దాక్కు