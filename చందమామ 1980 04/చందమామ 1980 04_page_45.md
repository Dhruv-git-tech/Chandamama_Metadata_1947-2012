“అలాగ!” అంటూ పిశాచాలు మాయమయాయి.

అక్కడినుంచి అవి ఆ దేశపు రాజు పద్దకు వెళ్ళాయి.

ఆ సమయంలో రాజు సేనాధిపతిని మందరిస్తున్నాడు: “ప్రజలు పన్ను లియ్యమంటే కారాగృహంలో తోసి, కొర డాలతో కొట్టండి. బలవంతంగా ఇళ్ళలో జొరబడి పన్నులు వసూలు చెయ్యండి.”

పిశాచాలు రెండూ భటుల వేషంలో అక్కడ ప్రత్యక్షమయాయి. వాటిని చూస్తూనే సేనాధిపతి, “రాజాజ్ఞ విన్నారు గదా? ఇక వెళ్ళండి,” అన్నాడు.

పిశాచాలు అక్కడినుంచి పోటోతూండగా, రాజు తాను రాజనర్తకి నృత్యం చూసేవేళ అయిందని వెళ్ళిపోయాడు.

పిశాచాలు అనేక చోట్లకు వెళ్ళి, ప్రతి చోటా ఎంతోసేపు ఉండలేకపోయాయి. చివరకు అవి ఎంతో నిరుత్సాహపడి, తమ పిశాచాలు ఉండే చోటిక వెళ్ళిపోయాయి.

ఒక పెద్ద పిశాచం వాటిని పలకరించి, “అప్పుడే వచ్చేశారా? చాలా కాలానికిగాని రారనుకున్నాను. ఏం జరిగిందేమిటి? ” అని అడిగింది.

“జరగడానికేమీ లేదు. మనుషులంతా చాలా, చాలా పేదవాళ్లు, అమాయక్కులు. ఇదివరకే కొన్ని పిశాచాలు వాళ్ళ మధ్యకు చేరుకుని, మనుష్యు రూపాలు ధరించి, మనుషులను నానా యాతనలూ పెట్టుతున్నాయి. మాబోటి పిల్ల పిశాచాలకు అల్లరి చేసే అవకాశం లేదు. పిశాచాల మధ్యకే వెళ్ళేదేమిటని తిరిగి వచ్చేశాం,” అన్నాయి పిల్ల పిశాచాలు.

పెద్ద పిశాచం నవ్వి. “మనుషులను యాతనలు పెట్టుతున్నది మనుషులే, పిశాచాలు కావు. మనుషులను గురించిన అనుభవం లేక మీరు అలా అనుకున్నారు!” అన్నది.

మనుషుల్లో పిశాచాలను మించిన వాళ్ళుంటారని తెలిసి, పిల్ల పిశాచాలు ఆశ్చర్యపడ్డాయి.