భల్లూకమాంత్రికుడు వాళ్ళ దగ్గిరకు వచ్చి, ''నా గురువుగారి పెంపుడు ఎలుగు మిమ్మల్నిక్కడికి తెచ్చిందన్న మాట! ఆ తాంత్రికుడు నా గురువును, భల్లూ కేశ్వరి ఆలయం ముందు ఒక చెట్టుకు కట్టి, నిరాహారిని చేసి చంపాలని చూశాడు. కాని, వాడు యీ ప్రాంతాలకు బయలు దేరగానే, స్వామిభక్తి గల ఎలుగుబంటు ఆయన కట్లువిప్పి, కాపాడింది,'' అన్నాడు.

ఉగ్రదండుడు ముసలి భల్లూక పాదుడి కేసి కోపంగా చూస్తూ, ''నా అన్న కాలదండు డెక్కడ?'' అని అడిగాడు.

భల్లూకపాదుడు మెడలోని రుద్రాక్షమాల కేసి ఒకసారి చూసుకుని, చిరు నవ్వు నవ్వి. ''ఈ ప్రశ్న అడగవలసింది నన్ను కాదు, తాంత్రిక మిథ్యామిశుణ్ణి! వాడు మందుమాకులతో నీ అన్నను మూగ వాణ్ణి చేసి, నేనీ ఎలుగుబంటును వాహనంగా వాడుకుంటున్నట్టు, వాడుకుంటున్నాడు. వాణ్ణి యీ అరణ్యాంలో వెతికి పట్టగలిగితే, ఆక్కడ నీ అన్న కాలదండుడితోపాటు, రాజకుమార్తె కాంచనలతకూడా దొరుకుతుంది. మీలో అంత సాహసికులెవరు?'' అన్నాడు.

కాళీవర్మ కత్తిపిడి మీద చేయివేసి, ''అసాహసం ఏదో నేనే చేసి, ఆ కాంచన లతను రఖించటమేకాదు, ఆ తరవాత

ఆ తాంత్రికుణ్ణీ, నిన్నూ, నా కత్తికి బలి చేస్తాను. మంత్రతంత్రాలు నేర్చిన దుష్టులెవరూ, యీ ప్రాంతాల ప్రాణాలతో వుండటానికి వీలులేదు,'' అన్నాడు.

ఆ మాటలకు భల్లూకమాంత్రికుడు పళ్ళుకొరుకుతూ, మంత్రదండం పైకెత్తబోయేంతలో, సామంతు సూర్యభూపతి అతణ్ణి వారించి, ''కాళీవర్మా, ఈ భల్లూకపాదుడూ, యీయన శిష్యుడైన భల్లూకమాంత్రికుడూ మనకు శత్రువులు కాదు. శంఖం ఊదుతూ, మాయామర్కటుణ్ణిగురువైన తాంత్రికుడి దగ్గిరకు రావలసిందిగా హెచ్చరిస్తున్న. వాళ్ళ సేవకుణ్ణిపట్టుకునేందుకు, యింతకుముందే నాకు