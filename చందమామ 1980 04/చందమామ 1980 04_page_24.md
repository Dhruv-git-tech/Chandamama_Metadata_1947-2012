బోడిసలహా

మీనాక్షి ఇద్దరు అన్నల మధ్యగారా బంగా పెరిగిన పిల్ల. ఆ పిల్లకు వయసు వచ్చినప్పటి నుంచి, ఆమె అన్నలు ఆమెకు పెళ్ళి చెయ్యాలని సంబంధాలు చూడసాగారు. వారికి రామా పురానికి చెందిన గుణశేఖరుడు అనేవాడి తమ్ముడు సోమశేఖరుడు నచ్చాడు. మీనాక్షిని సోమశేఖరుడికి ఇచ్చి పెళ్లి చేసిన అనంతరం ఆమె అన్నలిద్దరూ తాము కూడా పెళ్ళిళ్ళు చేసుకున్నారు.

సోమశేఖరుడుకి ఏ లోటూ లేదు. అతడు అన్నివిధాలా యోగ్యుడు. అతని వ్యాపారం లాభసాయికి జరుగుతున్నది. అతనికి, అతని అన్నకూ మంచి ఆస్తి పాస్తులున్నాయి. కాపరానికి వచ్చిన మీనాక్షి అన్ని పిషయాలలోనూ తృప్తి పడింది. కాని ఇంటి పెత్తనమంతా తన తోడికోడలిది కావటం ఆమెకు నచ్చ

లేదు. తోడికోడలు తనపట్ల ఎంత ఆదరమూ, ఆప్యాయతా చూపినప్పటికీ, మీనాక్షిక కావలిసినవి అవికాపు. ఆమెకు కావలసినది పెత్తనం!

మీనాక్షి తన కోరికను భర్తకు సూటిగా చెప్పకుండా, డొంకతిరుగుడుగా చెప్పి చూసింది. సోమశేఖరుడు అర్థం చేసుకోని వాడిలాగు ఉండిపోయాడు. చివరకు మీనాక్షి పట్టలేక, ''మనం వేరేకాపరం పెట్టుదామండి!'' అనేసింది.

సోమశేఖరుడు మొదట నివ్వెరపోయి, తరవాత, ''నన్ను ఆలోచించుకోనే!'' అని మీనాక్షితో అన్నాడు.

ఇంతలో అతను వ్యాపారం నిమిత్తం శోణాపురం వెళ్లవలసి వచ్చింది. అప్పుడు మీనాక్షి, ''దారేగదా? శోణాపురం నుంచి వచ్చేటప్పుడు మా అన్నలను తొంగి చూసిరండి,'' అన్నది.