రైతు దగ్గిర పని చెయ్యటం తమకు ఇష్టంలేదని చెప్పి, పిశాచాలు అక్కడి నుంచి బయలుదేరాయి. అవి ఒక నూనె వ్యాపారి ఇల్లు చేరి, పని కావాలని అది గాయి. నూనె వ్యాపారి పని ఇస్తానని చెప్పి, పిశాచాలను తన వెంట లోపలికి రమ్మన్నాడు.

అతను వాటిని ఒక రహస్యపు గది లోకి తీసుకుపోయి, 'మీరు ఈ గది లోనే ఉంటూ, రోజూ ఈ ఫలాల నుంచి నూనె తీస్తూండాలి.'' అన్నాడు.

“ఆ నూనె ఎందుకు? అది విషంతో సమానం కదా?” అన్నాయి పిశాచాలు.

“ఎందుకేమిటి? మంచి నూనె లో కలపడానికి!” అన్నాడు వ్యాపారి.

"అందువల్ల ప్రజలకు ప్రమాదం కాదా!" అన్నాయి పిశాచాలు.

"కల్తీలేని నూనె ఎక్కువ ధరకూ, కల్తీనూనె తక్కువ ధరకూ ఆమ్ముతాను. ఎపరేమైపోతే నాకేం? నాకు కావలసినది డబ్బు," అన్నాడు వ్యాపారి.

పేదవాళ్ళందరూ చవకగా కల్తీ నూనె కొనుక్కుని రోగాలు తెచ్చుకుంటారని పిశాచాలకు అర్ధమయింది.

“ఈ పని మాకు నచ్చలేదు.'' అని అవి నూనె వ్యాపారికి చెప్పాయి.

“నచ్చలేదంటే కుదరదు. నా రహస్యంతో మిమ్మల్ని బయటికి పోనిస్తానా? ప్రాణాలతో మీరు బయటికి పోలేరు," అన్నాడు వ్యాపారి.