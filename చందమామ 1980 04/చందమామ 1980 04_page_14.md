చూసి కాళీవర్మ ఆశ్చర్యపడుతూ మరి కాస్త ముందుకు వెళ్ళాడు. కొలనులో ఒక దృఢకాయుడు, నల్లని జులపాల జుట్టుతో, చిన్నగడ్డంతో అతడి కంట బడ్డాడు. వాడు కళ్ళుమూసుకుని, ఏదో మంత్రం జపిస్తున్నాడు.

వాడు మరెవరోకాదు, తాంత్రిక మిథ్యా మిశ్రుడని కాళీవర్మ వెంటనే గ్రహించాడు. అతడు కోపంతో పళ్ళుకొరికి, వేగంగా కొలను ఒడ్డుకుపోయి, ''ఒరే, నువ్వేగదా, తాంత్రిక మిథ్యామిశ్రుడివి ? తాంత్రికుడికి మంత్రాలతో ఏం పని ? నువ్వు ఆపహరించుకువచ్చిన సూర్య భూపతికుమార్తె కాంచనలత ఎక్కడ ?'' అన్నాడు బిగ్గరగా.

మంత్రం జపిస్తున్నవాడు చప్పున కళ్లు తెరిచి, కాళీవర్మ కేసి పరీక్షగా ఓమారు చూసి, ''చెప్పకుండానే, నా పేరు గ్రహించావు. నిశ్చయంగా తెలివైనవాడివే ! నా శంఖం మోసే సేవకుణ్ణి, అరణ్యంలో యింతకుముందే ఎవరో చంపారని, నా శిఘ్యుడు భ్రాంతిమతి చెప్పాడు. ఆ చంపినవాడివి నువ్వు కాదుగదా ?'' అని అడిగాడు.

'' ఆ సంగతి తరవాత చెపుతాను, కాంచనలతను ఎక్కడ దాచావు ?'' అంటూ కాళీవర్మ కత్తి దూయ

బోయేంతలో, పైనున్న చెట్లకొమ్మల్లో మాయామర్కటుడు కిచకిచ మంటూ అరిచి, ''తాంత్రిక గురో ! వీడే కాళీవర్మ, పుట్టుసాహసి ! వేయిమాటలేల, ఈ క్షణానే వీడి ప్రాణాలు తీయటం మనకు క్షేమం !'' అంటూ కొమ్మల్లోంచి కాళీవర్మ కేసి దూకు తున్నంతలో, కత్తిదూ సే వ్యవధిలేక, కాళీవర్మ చప్పున పక్కనే వున్న త్రిశూలాన్ని. మర్కటుడి కేసి పైకెత్తాడు.

మాయామర్కటుడు ఆ సరికే కొమ్మ మీది నుంచి రివ్వన కిందికి వస్తూ, బలంగా త్రిశూలాన్ని తాకటంతో, కాళీవర్మ చేయి పట్టు తప్పి త్రిశూలం తిరిగి నేలలో గుచ్చుకుపోయింది. మర్కటుడు త్రిశూలం