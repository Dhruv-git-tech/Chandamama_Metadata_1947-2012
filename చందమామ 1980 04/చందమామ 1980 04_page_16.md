మిశ్రుడి కేసి ఓమారు చూసి, రాక్షసుడు తెచ్చిన యువతితో, ''నువ్వేగదా, సూర్య భూపతి కుమార్తె కాంచనలతవు?'' అన్నాడు.

ఆ యువతి అవునన్నట్టు తల వూపి, ''తాంత్రికుడి యిద్దరు సేవకులూ చచ్చినట్టున్నది ! వాణ్ణి ప్రాణాలతో వదలరాదు. నా దగ్గిర ఆయుథం లేదు. నీ కత్తి నాకు యిచ్చి, మూగరాక్షసుడి రాతిగద నువ్వు తీసుకో. ఈ దుర్మార్గుణ్ణి వేటాడదాం,'' అన్నది.

కాళీవర్మ ఆ మాటలకు పరమానందం చెంది, కత్తిని కాంచనలతకు యిచ్చి. రాతిగదను భుజానపెట్టుకుని, కొలనునీటి దిగి, తాంత్రికుడి కేసి పొటోతున్నంతలో, రాజు జితకేతుడు యిద్దరు సైనికులతో అక్కడికి వచ్చి, ''కాళీవర్మా, యిది మొసళ్ళకొలను. వెంటనే ఒడ్డుకురా ! ఈ తాంత్రికుణ్ణి వేటాడేందుకు నా సైనికులూ, నగర తలారీ, రాక్షసుడు ఉగ్రదండుడూ వస్తున్నారు.'' అని ఆశ్చర్య పోతూ దిక్కులు చూస్తున్న కాంచన లతను సమీపించి, ''అమ్మా, నువు నా దత్తుకుమార్తెవు ! ఆ కారణంగా, నాకు నచ్చిన యువకుడికి, నిన్నిచ్చి వివాహం చేసే హక్కునా కున్నది, అవునా?'' అన్నాడు.

కాంచనలత సిగ్గుపడుతూ, తల దించుకునేంతలో ఆక్కడికి సామంతు సూర్య భూపతితో పాటు ఎలుగుబంటు మీద భల్లూకపాదుడూ, భల్లూకమాంత్రికుడూ, తలారీ, ఉగ్రదండుడూ వచ్చారు.

సూర్యభూపతి కన్నీళ్ళు పెడుతూ, తన కుమార్తెను సమీపించి, ''అమ్మా, నిన్ను తిరిగి ప్రాణాలతో కళ్ళచూస్తా ననుకోలేదు,'' అని కాళీవర్మతో, ''కాళీవర్మా, నువ్వు మహావీరుడివి, సందేహం లేదు,'' అన్నాడు.

రాజు జితకేతుడు నవ్వుతూ, కాళీవర్మ చేయిపట్టుకుని, అతణ్ణి కాంచన లత దగ్గిరకు తీసుకువచ్చి, ''నా దత్తు