కూర్చున్న కరణం కేసి చూశాడు. 'నేను చెప్పినట్టు చెయ్యి,' అన్నట్టుగా కరణం రంగయ్యకు సైగ చేశాడు.

రంగయ్య లేచి, ఇంట్లోకి వెళ్లి, అయిదు వేలు తెచ్చి వీరయ్య చేతిలో పెట్టి, 'ఇదుగో నీకి య్యవలసిన సొమ్ము. ఈ ఇల్లు నీనుంచి తిరిగి కొనుక్కున్నాను. ఇక ఈ ఇల్లు నాది. ఆతిథివి కాబట్టి, అకింతలు వేసి, భోజనం చేసి వెళ్లు,' అన్నాడు.

వీరయ్యకు మతిపోయినట్టయింది.

'ఏం, రంగయ్యా? నన్ను ఆడిస్తు న్నావా? నువు అయిదు వేలిస్తే సరి పోయిందా? మరో అయిదువేలు ఇయ్యి. అప్పుడే ఈ ఇల్లు నీది అవుతుంది. చూశావుగా, ఏమంటావు, కరణం?' అన్నాడతను.

'నేనేమంటాను? నువు అనేది తప్పం టాను! కాగితంలో రాసినది అక్షరాలా అమలు జరిగిందంటాను!' అన్నాడు కరణం, జేబులో నుంచి కాగితం తీసి.

'అమలు జరిగిందా? ఏదీ! ఏళ్లందరి ముందూ చెప్పు!' అన్నాడు వీరయ్య.

'జాగ్రత్తగా విను. రంగయ్య ఇరవై వేలు ఖరీదు చేసే తన మేడను నీకు సగం ధరకు, అంటే పది వేలకు, అమ్మాడు. అంటే నువు కొన్న ఖరీదు పదివేలే. రంగయ్య సగం ధర ఇచ్చి మేడను తిరిగి కొనుక్కుడంటే నీకు అభ్యంతరం లేనట్టుగా ఇందులో సంతకం పెట్టావు. అందుకే రంగయ్య ఇప్పుడున్న మేడ ఖరీదులో సగం ధర, అంటే అయిదువేలు, ఇచ్చి మేడను తిరిగి కొనుక్కున్నాడు. ఇందులో నువు కాదనేటందుకు ఏమిలేదు! ఇక నీకు ఈ ఇంటి మీద అధికారం లేదు,' అన్నాడు కరణం.

రంగయ్య మేడను చవకగా కొట్టేద్దా మనుకున్న వీరయ్య ఎత్తు బెడిసికొట్టింది. తగిన శాస్త్రీ జరిగిందనుకున్నాడు వీరయ్య. అతను ఈ విధంగా మరెవరినీ మోసం చెయ్యటానికి మళ్లీ ప్రయత్నించలేదు.