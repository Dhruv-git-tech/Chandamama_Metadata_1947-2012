దేఖి భాగవతం

సూర్యవంశంలో రాముడికి పూర్వం చాలా కాలం క్రితం త్రిశంకుడు అనే రాజు ఉండే వాడు. ఈ త్రిశంకుణ్ణే విశ్వామిత్రుడు బొందితో స్వర్గానికి పంపుతానని చెప్పి పంపలేక, అతని కోసం త్రిశంకు స్వర్గం ఒకటి సృష్టించాడు.

ఈ త్రిశంకుడికి హరిశ్చంద్రుడు అనే కొడుకు ఉండేవాడు. అతనికి సంతానం లేకపోవటంచేత, తనకు పిల్లలు కలిగితే వరుణుడికి నరబలి ఇస్తానన్నాడు. తర వాత అతని భార్య గర్భవతి అయి, ఒక కొడుకును కన్నది. హరిశ్చంద్రుడు గొప్పగా బారసాల చేసి, దానాలు చేశాడు.

అ సందర్భంలో బ్రాహ్మణుడి రూపంలో వరుణుడు వచ్చాడు. అతను

కూడా దానాలు పుచ్చుకుని, “నీ కొడుకును నాకు బలిపెట్టి, అన్నమాట నిలుపుకో, ” అన్నాడు.

“మహాత్మా, నా భార్యకు నెలదాకా పురిటిమైల పోదు గదా, అంతదాకా ఆగు,” అన్నాడు హరిశ్చంద్రుడు.

వరుణుడు సరే నని వెళ్ళిపోయి, నెల కాగానే మళ్ళీ వచ్చాడు. హరిశ్చంద్రుడు అతనికి అతిథిసత్కారాలు చేసి, “తమరు వచ్చిన పని ఏమిటి?” అని అడిగాడు. వరుణుడు చెప్పాడు.

“ఇంత పసిగుడ్డు యజ్ఞపశువుగా పనికి రాదు గదా! వాడికి ఉపనయనసంస్థారం అయినదాకా ఆగండి,” అన్నాడు హరిశ్చంద్రుడు.

19. హరిశ్చంద్రుడి కథ