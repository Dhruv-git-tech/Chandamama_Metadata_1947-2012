# శెట్టి చాతుర్యం

గంగిశెట్టి యుక్తిపరుడు. రోజూ లక్ష్మిపూజ చేసేవాడు. లక్ష్మి కూడా అతనికి అనుకూలిస్తూ వచ్చింది. ఇంతలో ఒకనాడు లక్ష్మిదేవికి శెట్టి మీద ఏదో అగ్రహం వచ్చింది. ఆమె అతనికి కలలో కనిపించి, తాను అతన్ని విడిచిపెట్టి వెళ్ళిపోతున్నట్టు చెప్పింది.

శెట్టి అమెను వెళ్ళవద్దని ఎంత బతిమాలినా లాభం లేకపోయింది. చిట్టచివరకు శెట్టి చేసేదిలేక, “పోనీ, తల్లి! నీకు మహాపూజ చేయించాలని ఎంతకాలంగానో ఆలోచిస్తున్నాను. కనీసం అది చేయించేవరకైనా ఉండు,” అన్నాడు.

“సరే, నీ మహాపూజ ఆయేదాకా వెళ్ళను,” అని లక్ష్మిదేవి మాట ఇచ్చింది, మహాపూజ కోనం ఉవ్విళ్ళురుతూ.

ఆయితే శెట్టి మర్నాటినుంచి మామూలు పూజ కూడా మానేశాడు. రోజులూ, వారాలూ గడుస్తున్నాయి. లక్ష్మిదేవికి కోపం వచ్చింది. ఆమె శెట్టికి కలలో కనిపించి, “మహాపూజ ఎప్పుడు చేయిస్తాపు? నేను ఈ రోజే వెళ్ళిపోతున్నాను!” అన్నది.

“తల్లి, మహాపూజ జరిగినదాకా వెళ్ళనని మాట ఇచ్చావు,” అన్నాడు శెట్టి.

శెట్టి ఈ జన్మలో మహాపూజ చెయ్యడని లక్ష్మిదేవికి అర్థమయింది. “పోనీ మామూలు పూజ ఆయినా చెయ్యి,” అని ఆమె అదృశ్యమయింది. —చి. మేరీ.