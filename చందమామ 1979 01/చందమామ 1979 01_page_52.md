అతను ఆసగం శ్లోకాన్ని పరించ
సాగాడు. అంతలో మహాదేవి నాలుగు
చేతులలో శంఖ, చక్ర, గదాదులు ధరించి,
మేలిమి బంగారు బట్టలు కట్టి, తనలాటి
వారే అయిన శక్తులను వెంటబెట్టుకుని
విష్ణువు ఎదట ప్రత్యక్షమయింది.

విష్ణువు ఆమెను చూసి దిగ్భ్రాంతుడై
ఏమి అనలేకపోయాడు. అప్పుడా మె
అతనితో, “మాయ మూలంగా నన్ను
మరచావు. ఇప్పుడు నువు సగుణుడివి.
నేను సత్త్వశక్తిని. నీ బొడ్డు కమలంలో
బ్రహ్మపుట్టి, రజోగుణం గలవాడై అన్ని
లోకాలూ సృష్టి చేస్తాడు. అతను చేసిన
సృష్టికి నువు పాలకుడవుగా ఉంటావు.
ఆ బ్రహ్మదేవుడి కనుబొమల మధ్యనుంచి,
క్రోధపశాస రుద్రుడు పుట్టుకొస్తాడు.
ఆ రుద్రుడు తీవ్రమైన తపస్సుచేసి, దాని
మూలంగా తామసగుణం కలిగినవాడై.
ప్రళయకాలంలో, బ్రహ్మ సృష్టించిన
ప్రపంచాన్ని నాశనం చేస్తాడు. నువు
నా సహాయంతోనే ప్రపంచాన్ని పోషించ
వలసినవాడివి కనక సత్త్వశక్తినైన నన్ను
గ్రహించు. నేను ఎల్లప్పుడూ నీ వక్ష
స్థలంలోనే ఉంటాను,” అన్నది.

ఆమెతో విష్ణువు, “నాకు ఒక అర
శ్లోకం వినబడింది. దాన్ని నేను ఎలా
విన్నానో నువు చెప్పు,” అన్నాడు.

“నన్ను సగుణగా నువు చూస్తున్నావు.
నీ కా అర్ధశ్లోకం చెప్పినది నిర్ముణస్వరూపి
అయిన పరదేవత. ఇది భాగవత మనే పేరు
గల మంత్రం. ఆ పరదేవత నీక్ మంత్రం
చెప్పింది. దీన్ని విడవకుండా పరించితే
శుభాలు కలుగుతాయి,” అన్నదామె.

విష్ణువు ఆ మంత్ర బలంతోనే మధు
కైటభులను చంపి, వారికి భయపడి
తనకు శరణుజొచ్చిన బ్రహ్మకు దాన్ని
ఉపదేశించాడు. బ్రహ్మ నార దుడికీ,
నారదుడు వ్యాసుడికీ ఉపదేశించారు.

వ్యాసుడు దాన్ని శుకుడికి ఉపదేశించి,
“దీన్నే నేను అనేక సంహితలుగా విస్త
రించి రచించాను,” అన్నాడు.