కేసి - లాగడం నా తరమా?'' అన్నాడు కింకరుడు.

ఈ సంభాషణ విన్న కనకయ్య కిటిక తలుపులు తెరిచి, యముళ్ళనుచూసి కొయ్యబారిపోయాడు.

యమధర్మరాజు తన కింకరుడి కేసి చూసి, ''ఓహో! సిరిపురం కనకయ్య కదూ వీడు? వీడి ఆయువు ఇంకో వారమే ఉన్నది. ఏడో రోజున వచ్చి, వీణ్ణి ఉచ్చులో పట్టటం మరిచిపోకు!'' అన్నాడు.

''చిత్తం, మరిచిపోను, దొరా !'' అన్నాడు కింకరుడు.

ఇద్దరూ ముందుకుసాగి, చీకటిలో కలిసిపోయారు.

కనకయ్య హడలిపోయాడు. అతను రాజన్నతో, ''ఒరే, వాళ్ళమాటలు విన్నావుకదూ? వాళ్ళు యములవాళ్లేనా?'' అన్నాడు.

''యములవాళ్లా? నా కెవరూ కనబడ లేదే!'' అన్నాడు రాజన్న ఆశ్చర్యంగా.

కనకయ్య ఆ రాత్రి నిద్రపోలేదు. ఇంకో వారంరోజుల్లో చావబోయే వాడు; తెల్లవారి పెళ్లిపీటలమీద కూర్చోవడం దేనికి? ఒకరి బ్రతుకు భ్రష్టుచెయ్యడం దేనికి?

మర్నాడు ముహూర్త సమయంలో కనకయ్య పెళ్లిపీటలమీద కూర్చోలేదు; ''రంగయ్యా, పెళ్లి నా కెందుకుగాని, నీ కూతుర్ని మా రాజన్నకియ్య,'' అన్నాడు.

''వేళాకోళానికైనా హద్దు ండాలి! తెలిసి, తెలిసి నా కూతుర్ని గతిలేనివాడి కియ్యమంటావా?'' అన్నాడు రంగయ్యా.

''గతిలేనివాడేమిటి? ఆస్తికంతకూ వారసుడు వాడే ! కావలిస్తే రాసి ఇస్తాను,'' అన్నాడు కనకయ్య.

గంగకు రాజన్నతో పెళ్లి జరిగింది.

ఏడోనాడు కనకయ్య యమకింకరుల కోసం ఎదురుచూశాడు. కాని ఎవరూ రాలేదు.