బుద్ధిలేనివాళ్లు

ఒక ఈళ్ళో సుబ్బయ్యా, సూరయ్యా అని ఇద్దరు శ్రమజీవులుండేవారు. వారిని అందరూ బుద్ధి లేనివాళ్ళు అనేవారు. ఒకసారి సుబ్బయ్య గ్రామాధికారిని కలిసి, “అయ్యా, నన్ను అందరూ బుద్ధిలేని వాడంటారు గదా, అది నిజమేనా?” అని అడిగాడు.

“నే నొకటి అడుగుతాను చెప్పు. మా కుటుంబంలో నలుగురు వున్నారు. ఒకతె నా భార్య, ఇంకొకతె నా కూతురు. మూడేవాడు నా కొడుకు. నాలుగోమనిషి ఎవరు?” అని గ్రామాధికారి అడిగాడు.

“తమరు చెబిలేగా నాకు తెలిసేది?” అన్నాడు సుబ్బయ్య.

“ఓరి బుద్ధిలేనివాడా, నాలుగోవాణ్ణి నేనే!” అన్నాడు గ్రామాధికారి.

తరవాత సుబ్బయ్య సూరయ్యకు అదేపరీక్ష పెట్టుతూ, “సూరయ్య, ఒకటి అడుగుతా, చెప్పు! మా కుటుంబంలో నలుగురు. ఒకతె నా భార్య. ఇంకొకతె నా కూతురు. మూడేవాడు నా కొడుకు. నాలుగోమనిషి ఎవరు?” అని అడిగాడు.

“నువేగా?” అన్నాడు సూరయ్య.

“ఓరి బుద్ధిలేనివాడా, నాలుగోవాడు మన గ్రామాధికారి!” అన్నాడు సుబ్బయ్య.

—ఎన్. విదురప్రసాద్