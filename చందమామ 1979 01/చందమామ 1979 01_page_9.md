“అతను నీకేమిచ్చాడు ?” అని రాజు ఆమెను అడిగాడు.

“నాకేమీ ఇయ్యలేదు,” అన్నదామె.

“నువు ఎడారిలో చచ్చిపోయినప్పుడు నీకు నా ఆయుర్దాయంలో సగం ధారపోసి, నిన్ను బతికించుకున్నాను కానా?” అని బ్రాహ్మణుడు తన భార్యతో అని, రాజు కేసి తిరిగి, “ఈమె కోసం బంధువుల నందరినీ వదులుకున్నాను, నా ఆయుర్దాయం సగం ఇచ్చాను. అందుకు బదులుగా ఈమె నా పట్ల కృత ఘ్నురాలై, ఈ కుంటివాణ్ణి ప్రియుడుగా సంపాదించి, తమచేత నన్ను అన్యాయంగా చంపించాలని చూస్తున్నది,” అన్నాడు.

రాజు కఠినంగా ప్రశ్నించిన మీదట ఆమె నిజం ఒప్పుకున్నది. అప్పుడు రాజు బలాత్కారంగా ఆమెచేత బ్రాహ్మణుడికి అతని ఆయుర్దాయం తిరిగి ఇప్పిస్తూ, “నేను నాభర్తవద్ద అరువు పుచ్చుకున్న ఆయువును అతనికి తిరిగి ఇస్తున్నాను,” అనిపించాడు.

ఆ మాట అంటూనే ఆమె చచ్చి పడి పోయింది.

కోతి మొసలికి కృతఘ్నురాలి కథ చెప్పి, ఇంకా ఇలా అన్నది: “మూర్థుడా, అతిగా వాగే చిలకలను పంజరాలలో బంధిస్తారు, కాని మితభాషలైన కొక్కి రాయిలు స్వేచ్ఛగా తిరుగుతాయి. ఇక నువు వెళ్లు. లేకపోతే నిన్ను బలవంతాన గెంటవలసి వస్తుంది.”

దానికి మొసలి, “నా హాస్యాన్ని అపార్థం చేసుకున్నావు. నేను విశ్వాస పాత్రుణ్ణనీ, ఎన్నుడూ నీకు ద్రోహం తల పెట్టననీ నమ్మ చెబుతున్నాను,” అన్నది.

“ఓరీ, భార్యా విధేయుడా, నీలాటి వాళ్ళు భార్యలను కాదనలేక తమ కైమాన్నీ, ఐశ్వర్యాన్నీ, స్నేహితులనూ కూడా త్యాగం చేసేస్తారు. సందుడూ, వరరుచీ లాటి వాళ్లే భార్యలకు దాసులైతే నువు ఒక లెక్కా? ” అన్నది కోతి.

మొసలి ఆ కథ వినగోరితే కోతి చెప్పింది.