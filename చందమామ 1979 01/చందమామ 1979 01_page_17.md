అంగరక్షకుడు నిలువెల్లా వణికి పోతూ ఉగ్రదండుడి ముందుకు పోయి, '‘అయ్యా, యీక్షణం నుంచీ నేను తమకు అంగరక్షకుణ్ణి. ఈ తలారి భల్లూకం నుంచి కాపాడాలి,' ' అన్నాడు.

ఉగ్రదండుడు పెద్దగా నవ్వి, '‘అలా అయితే, నా రక్షణకు, ఒక అంగరక్షకుడు దొరి కా డన్నమాట! ఎంత మహా రాక్షసుడికి ఎంత దుర్దశపట్టింది,' ' అని, '‘ఒరే, అంగరక్షకా! వెంటనే ఆ కనబడే నా గుహలోకిపోయి, ఒక రాతిపాత్ర తీసుకుని, ఆ చెట్లచాటునవున్న నీటివాగు నుంచి, నీరు తీసుకురా. ఈ దుర్ముఖ రాజు మూర్ఛనుంచి లేచేమార్గం ఏమన్నా వున్నదేమో చూద్దాం,' ' అన్నాడు.

'‘మా రాజు మూర్ఛనుంచి బయట పడితే తప్ప, తలారిభల్లూక దొర, తల నరుక్కుపోరన్నమాట!' ' అంటూ ఆశ్చర్య పోయాడు అంగరక్షకుడు.

తలారిభల్లూకం గండ్రగొడ్డలి ఎత్తి, కళ్ళెర్రచేసి, '‘ఒరే, మూర్ఛుడా! అలా

చూస్తావేం? ఉగ్రదండుడు చెప్పిందేమిటి? ' ' అన్నాడు.

ఆ మరుక్షణం అంగరక్షకుడు రాక్షసుడి గుహలోకి పరిగెత్తి, అక్కడ వున్న ఒక రాతిపాత్ర తీసుకుని, వాగు కేసి పోయాడు. వాడు పాత్రలో నీటిని నింపుతున్నంతలో, ఆపక్షనవున్న చెట్లగుంపులో నిలబడివున్న తొండంతెగిన ఏనుగు వాణ్ణి చూసి, పెద్దగా ఘంకరించి వాడికేసి పరిగెత్తి రాసాగింది.

అంగరక్షకుడు పాత్రను అక్కడేవదిలి, ఉగ్రదండుడూ వాళ్లువున్న చోటుకు పరిగెత్తుకుంటూ వచ్చి, '‘అయ్యా, తలారి భల్లూకంగారి మొండి తొండపు టేనుగు వెంటబడి వస్తున్నది,' ' అంటూ అరిచాడు.

'‘ఆహాఁ, నా వాహనం యీ ప్రాంతాలనే వున్నదన్నమాట!' ' అంటూ తలారి భల్లూకుడు తలపక్షకుతిప్పిచూ సెంతలో, ఏనుగు తొండం పైకెత్తి, ఘంకరిస్తూ పెనుభూతంలా వాళ్ళ మీదికివచ్చి పడు సాగింది.

—(ఇంకావుంది)