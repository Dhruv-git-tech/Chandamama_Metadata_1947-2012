‘‘ఏణ్ణి గదిలో బంధించి ఆ మురహరిని పిలుచుకు రండి,’’ అని ఎవరో సలహా ఇచ్చారు. చలపతిని గదిలోకి తోసి గొళ్లెం పెట్టి, మురహరిని పిలుచుకుని వచ్చారు. అప్పటికి మధ్యాహ్నమయింది. అప్పటికి చలపతి, ప్రయాణపు బడలికతోనూ నిద్రచాలకా, పరీక్ష మించిపోతున్న అందోళనతోనూ సగం చచ్చిఉన్నాడు.

మురహర్షి వచ్చి చలపతి వద్ద ఉన్న లేఖ తీసుకుని చూసి, ‘‘ఇది నా మిత్రుడు రాసినదే. ఈ అబ్బాయిని నేను లోగడ చూడలేదు గాని, ఇతను నిశ్చయంగా మా ఊరివాడే,’’ అన్నాడు.

అందరూ చలపతికి క్షమాపణ చెప్పుకుని, అతన్ని విడిచిపెట్టారు. మురహర్షి అతన్ని తన ఇంటికి ఆహ్వానించాడు. కాని చలపతి, ‘‘మీరు నా కివాళమహోప కారం చేశారు, ఇక నేను మా ఊరు తిరిగి పోతాను. ఇక్కడ పరీక్ష అయిపోయింది,’’ అంటూ ఆ ఇంటినుంచి బయటపడ్డాడు.

శేషాద్రి చలపతికి ఎదురువచ్చి, ‘‘పరీక్షకు రాలేదేం?’’ అని ఆదుర్దాగా అడిగాడు.

చలపతి జరిగినదంతా చెప్పాడు. అంతా విని శేషాద్రి, ‘‘నీకు నగరంలో ఉద్యోగం సరిపడదు. నగరంలో మోసాలు సర్వసామాన్యం. అయితే వాటిని తెలివిగా ఎదు రోడ్డువాలి. నువు ఏంచెప్పినా ఆ స్థితిలో వాళ్ళు వినరు కాబట్టి, దొంగను చూపిస్తానంటూ వారిని నగరపాలక సంస్థకు తీసుకురావలిసింది. ఆక్కడ నేను ఉంటాను. మన దరఖాస్తులు సంస్థలో ఉంటాయి. ‘‘వాటిని పట్టి నువు దొంగకాదని తేలికగా రుజువయ్యేది. నువు పరీక్షకు హాజరుకూడా అయేవాడివి. నన్ను రెండురోజుల్లో ఉద్యోగంలో చేర మన్నారు. ఈలోగా నిన్ను మీ నాన్నకు అప్పజెప్పివస్తా,’’ అన్నాడు.

చలపతి తమ ఊరుచేరి వ్యవసాయం ప్రారంభించాడు.