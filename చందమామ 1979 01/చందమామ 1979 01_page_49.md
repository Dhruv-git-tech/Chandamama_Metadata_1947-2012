“వీళ్ళ సందరనూ తినడాని కెవరో చంపుకొన్నారు. నాకు కావలసినది ఒక్ష టే శవం. ఐనా, వారి అనుమతి తీసుకుని మరీ తినడం ధర్మం కదా! అందుకని ఆ చంపిన వారి కోసం ఎదురుచూస్తు న్నాను,” అన్నాడునల్లవాడు.

మెహర్ నవ్వి, “వీళ్ళ సందరనూ చంపించింది నేనే! కాని, తినటానికి మాత్రం కాదు,” అన్నాడు.

నల్లవాడు ఆశ్చర్యాన్ని వెలిబుచ్చుతూ, “తినటానికి కాకపోతే ఇంతమందినీ వృథాగా యెందుకు చంపినట్లు?” అని ఎదురు ప్రశ్న వేశాడు నిర్భయంగా.

మెహర్ చక్రవర్తి సేనానితో, “వీడు కేవలమూ అనాగరికుడు. వీడికి నచ్చే టట్టు మనం తెలియచెప్పడం ఆసాధ్యం,” అన్నాడు.

అంతట, చక్రవర్తి వెనుకపక్కగా యెవరో సవ్వుతూన్నట్లు అలికిడి అయింది. మెహర్ గభీమని వెనుకకు తిరిగి చూసే సరికి, ఆ ప్రాంతాలగల అడవులలో తపస్సు చేసు కొనే ఫకీ గొకడు ఎదట ప్రత్యక్షమయాడు.

“మహాత్మా, నవ్వారెందుకు?” అని అడిగాడు మెహర్ విస్మయంతో.

“సుల్తాన్! నీవు అనాగరికుడని భావించే ఈ నరమాంస భక్తకుడు ఆకలి తీర్చుకోటానికేగాని, అనవసరంగా తోటి మానవుల ప్రాణం తీయడు. నీవో? సామ్రాజ్యాన్ని వ్యాపింప చెయ్యాలన్న కాంక్షతో యుద్ధాలు తలపెట్టి, లక్షలాది మానవుల ప్రాణాలు నిష్కారణంగా తీయించుతున్నావు. అవునా? ఒక్కక్షణం ఆలోచించు, ఇప్పుడు మీ ఇద్దరిలో అనాగరికులెవరో నీకే తెలుస్తుంది!” అన్నాడు ఫకీరు పిడుగులు పడినట్టుగా పలుకుతూ.

ఫకీరు మాటలలోని సత్యాన్ని గ్రహించి మెహర్ సిగ్గుతో తలవంచుకున్నాడు.

అంతేకాదు, ఆ క్షణమందు అతని మనస్సే పూర్తిగా మారిపోయింది. “ఇక ఈ రోజునుంచి యుద్ధమనే మాటనే తలపెట్ట” నని నిశ్చయించుకున్నాడు.