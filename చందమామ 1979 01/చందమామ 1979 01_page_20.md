అప్పుడుగాని నీకు నిజం తెలియదు!’’
అన్నాడు అరణ్యకుడు.

ఆటవిక నాయకుడు చాలాసేపు అలోచించుకుని, ఆటవికుల సభలో, తాను నాయకత్వం వదులుకుంటున్నాననీ, ఇకనుంచీ అరణ్యకుడు నాయకు డౌతాడనీ, అందరూ అతని ఆజ్ఞలు పాటించవలసి ఉంటుందనీ ప్రకటించాడు.

తరవాత కొద్దిరోజులకే రాజు మనుషులు వచ్చి, ఏటా రాజుకు పంపే వెదురుచియ్యమూ, చందనపుచెక్కలూ, పులిచర్మాలూ, ఏనుగులూ, పాతికమంది యువకులూ తీసుకుపోతామన్నారు.

అరణ్యకుడు వాళ్ళతో ఇలా స్పష్టంగా చెప్పాడు: ‘‘మేం మీకు కప్పం కట్టవలసిన అవసరంలేదు. చంద్రగిరి రాజ్యం మీది అయినట్టే మాదీనూ. మేం స్వతంత్ర జీవులం. కాని మా యువకులందరూ మీ సైన్యంలో చేరిఉన్న కారణంచేత చాలా దుర్ఘలులమై, ఆత్మరక్షణకూడా చేసుకోలేని స్థితికి వచ్చాం. ఇంకమీదట ఈ ఏర్పాటు సాగదు. మా ఆటవిక దళాలను మాకు తిప్పిపంపమని రాజు గారికి చెప్పండి. ఆటవీ సంపద ఆటవికులది. రాజుగారికి దారిద్యం సంప్రాప్తమైతే మా సంపదమీద ఆధారపడవచ్చు.

అలాగే రాజ్యానికి శ్రీతుభయం కలిగిన నాడు, మా సైనికదళాలు దేశరక్షణకు పోరాడతాయి. ఈ విషయం నేను రాజు గారికి హామీ ఇస్తున్నాను.--

రాజుగారి మనుషులు వెళ్ళిన మర్నాడు రాజుగారి సుంచి అరణ్యకుడికి ఇలా తాభీదు వచ్చింది: ‘‘ఆటవికులు స్వతంత్రులుకారు. అమరపాలుడి ఏలు బడిలో ఉన్నవాళ్లు. ఆనవాయితీ ప్రకారం అటవీసంపద రెండురోజులలో చేరని పక్షంలో, సేనలో ఉన్న ఆటవికదళాల వాళ్ళను ఖైదులోపెట్టి, తిండిపెట్టక మాడ్చిచంపటం జరుగుతుంది. ఆటవికుల స్థావరాలు నేలమట్ట మవుతాయి.''