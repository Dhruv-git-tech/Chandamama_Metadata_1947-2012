# నగరంలో ఉద్యోగం

చలపతి, శేషాద్రీ చదువులు పూర్తిచేసి, నగరంలో ఉద్యోగం చెయ్యాలన్న మోజులో ఉన్నారు. నగర పాలక సంస్థలో ఖాళీలు ఉన్నట్టు తెలిసి, ఇద్దరూ దరఖాస్తులు పంపుకున్నారు. ఫలానా రోజున ఉద్యోగుల ఎన్నిక జరుగుతుందని ఇద్దరికీ కబురు అందింది.

చలపతి తండ్రికి ఒక స్నేహితుడున్నాడు. ఆ స్నేహితుడికి కావలసిన మనిషి మురహరి ఆనే ఆయన నగరంలో ఉంటున్నాడు. అందుచేత తండ్రి చలపతితో సత్యంలో దిగవద్దనీ, మురహరి ఇంటికి వెళ్ళమనీ చెప్పి, తన స్నేహితుడి చేత మురహరికి ఒక లేఖ రాయించి చలపతికి ఇచ్చాడు.

చలపతి మురహరి ఇంటికి వెళ్ళటానికి నిశ్చయించుకున్నాడు గాని, శేషాద్రీ, ముకూ, ముఖమూ తెలియని

వారింట దిగటం ఏమాత్రమూ ఇష్టంలేక సత్యంలో దిగుతానన్నాడు. వాళ్ల ప్రయాణం అనుకున్నంత చురుకుగా జరగక, ఉద్యోగస్తుల ఎన్నికకు ముందు రోజు సాయంత్రం నగరం చేరవలసిన వాళ్ళు. మర్నాడు చివరి ఝాములో అక్కడికి చేరారు. తెల్లెవారితే ఉద్యోగుల ఎన్నిక!

శేషాద్రీ సత్యం వెతుకుంటూ వెళ్లి పోయాడు. కాగితంమీద రాసి ఉన్నచిరునామానుబట్టి తాను బసచేయవలసిన ఇల్లు సులభంగానే తెలుసుకుని చలపతి అక్కడికి చేరాడు.

అయితే అతను తలుపు తట్టకముందే ఒక నలభైవీళ్ళ మనిషి, తలుపు తెరుచుకుని, ప్రయాణం చేయబోతున్నవాడిలాగా పెట్టె ఒకటి చేతబట్టుకుని బయటికి వచ్చాడు.