తెలివైన ప్రశ్న

శిళ్ళంగేరి రాజు ఆస్టానానికి విద్యాసాగరు డనే పండితుడు వచ్చి, తనను ఓడించగల ఆస్టాన పండితుడికి తన స్వర్ణకంకణం ఇచ్చిపోతానన్నాడు. అయితే ఆస్టానపండితులే అతని చేతిలో ఓడారు. అప్పుడు ఆస్టాన విదూషకుడు విద్యాసాగరుడితో, “నేను మిమ్మల్ని అయిదు ప్రశ్నలు అడుగుతాను. వాటికి మీరు తప్పుడు సమాధానాలియ్యాలి. సరి అయిన సమాధానమిస్తే ఓడిపోతారు,” అన్నాడు.

విద్యాసాగరుడు అందుకు ఒప్పుకుని విదూషకుడి ప్రశ్నలకు తప్పుడు నమాధానాలియ్య సాగాడు. “మీది దేశాంతరం కదూ?” అంటే “లేదు. మాది మీ దేశమే,” అన్నాడు. “మీరిప్పుడు మీ దేశంలోనే వున్నారా?” అంటే, తప్పునన్నాడు. “మీ వద్ద స్వర్ణకంకణం ఉన్నదిగదా?” అంటే, లేదన్నాడు. “మా రాజు పేరు మహాపాలుడు కదా?” అంటే కాదన్నాడు.

విదూషకుడు ఏదో మరిచినట్టు నటించి, “ఇప్పటికి ఎన్ని ప్రశ్నలయాయి?” అంటే విద్యాసాగరుడు, “నాలుగయాయి. ఇంకోటి అడగండి,” అన్నాడు.

“నా అయిదో ప్రశ్నకు నరి అయిన సమాధానం చెప్పి, ఓడిపోయారు,” అన్నాడు.
—కోలార్ కృష్ణఅయ్యర్.