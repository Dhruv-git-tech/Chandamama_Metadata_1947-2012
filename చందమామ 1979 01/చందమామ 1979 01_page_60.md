చూసుకుంటాను.'' అని లోపలికి వెళ్లి, పెట్టెతెరిచి చూసుకుని, గుండెలు బాదు కుంటూ, ''నగలులేవు, డబ్బులేదు. ఈ దొంగవెధవ ఎవరికో ఇచ్చి పంపించేసి ఉంటాడు!'' అంటూ చలపతి పీక పట్టు కున్నాడు.

''నేను దొంగనుకాను. నాకేమీతెలీదు. ఇంతకుముందే ఇక్కడికి వచ్చాను,'' అని చలపతి జరిగినదంతా చెప్పాడు.

''అంతా. అబద్ధం! నీ తోడుదొంగ ఎక్కడ ఉంటాడో చెప్పు!'' అంటూ చలపతి వీపుమీద నాలుగు దెబ్బలు వేశాడు ముసిలాయన.

చలపతి అవమానంతో కుంగి పోయాడు. ఉద్యోగ పరీక్ష సమయం

అయిపోతున్నదని ఒకపక్క అందోళన! కొత్త ఊరూ, కొత్త మనుషులూనూ! ఈ ఊళ్లో తనను ఎవరు గుర్తించుతారు? తనకు ఇల్లు అప్పజెప్పినవాడు దొంగ అన్నమాట! నగరంలో దొంగలు అంత ఘరానాగా ఉంటారన్నమాట!

అతను అందరికీ దణ్ణాలు పెట్టి, ''అ మనిషి దొంగ అని నాకు తెలీదు. నే నిక్కడికి ఉద్యోగంకోసం వచ్చాను. మా నాన్నగారి మిత్రుడు ఈ చిరునామా కాగితం ఇచ్చాడు. ఇంతకూ ఇది మురహరిగారి ఇల్లు కాదా?'' అంటూ తన వద్దఉన్న లేఖ వారికి చూపాడు.

మురహరి అ ఇల్లు ఖాళీచేసి అరు నెలలయిందట.