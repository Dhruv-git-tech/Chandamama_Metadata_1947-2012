ఇల్వలుడు తన వద్దకు వచ్చిన ఇద్దరు రాజులకూ, అగస్త్యుడికి చక్కగా భోజనం పెట్టాడు. వాతాపి, ఇల్వలుల సంగతి తెలిసిన అగస్త్యుడు భోజనం చేసి, "జీర్ణం, జీర్ణం! వాతాపి జీర్ణం!" అన్నాడు. వాతాపి జీర్ణమైపోయాడు.

ఈ సంగతి గ్రహించిన ఇల్వలుడు పైకి ఏమీ తెలియనియ్యక, డబ్బు ఇచ్చి పంపేశాడు.

కావేరి కూడా అగస్త్యుడి భార్యే అని చెబుతారు. ఒకసారి బ్రహ్మ అగస్త్యుడి వద్దకు వచ్చి. కవేరుడు అనే రాజర్షి కూతురు కావేరి శివుణ్ణి గూర్చి తపస్సు చేస్తున్నదని, ఆమెను పెళ్ళాడవలసిందనీ అన్నాడు. అగస్త్యుడు అందుకు ఒప్పుకుని, ఆమెను తన కమండలంలో దాచు కున్నాడు.

తరవాత అగస్త్యుడు వింధ్యపర్వతాన్ని శిక్షించటానికి బయలుదేరుతూ, తన కమండలాన్ని శిఘ్యలపరం చేశాడు. వాళ్ళు జాగ్రత్తగా ఆ కమండలాన్ని తీసుకుపోతూ సహ్యపర్వతం చేరేసరికి కావేరి నదిగా మారిపోయింది.

వింధ్యపర్వతం గౌడవ ఎలా వచ్చిందంటే, అది అపారంగా పెరిగిపోయి, సూర్యచంద్రులగతులకు అడ్డుతగులుతూ మునులు ఎంత వేడుకున్నా వీనలేదు. వాళ్ళు మొరపెట్టగా అగస్త్యుడు వింధ్య వద్దకు వెళ్లి. తాను దక్షిణానికి పోవటానికి దారి అడిగాడు. వింధ్య తన రూపు తగ్గించుకున్నది. తాను తిరిగి వచ్చేదాకా అలాగే వుండమని వింధ్యకు చెప్పి, అగస్త్యుడు దక్షిణానే ఉండిపోయాడు.

అగస్త్యుడు సముద్రాన్ని ఆపోశన పట్టాడని చెప్పుకుంటారు. అది ఎలా జరిగిందంటే: కాలకేయులనేవాళ్ళు మునులను తెగ పీడించేవారు. వారిని చంపటం దేవతల వల్లకాలేదు. వాళ్ళు సముద్రంలో దాక్కునే వాళ్ళు. దేవతల కోసం అగస్త్యుడు సముద్ర జలమంతా తాగేశాడు. అప్పుడు కాలకేయులు బయటపడి, దేవతలచేత చచ్చారు.