"దేవా, రథం కాని రథం మీద, విల్లు కాని విల్లుకు, బాణం కాని బాణం సంధించి కొడితే తప్ప మాకు చావు లేకుండా అనుగ్రహించు. మాకు సకల విద్యలూ, తేజోబలాలూ, ఐశ్వర్య త్యాగ భోగభాగ్యాలూ, శివభక్తీ, బంగారమూ, వెండి, ఇను ములతో చేసిన పురాలు నివసించటానికి కావాలి," అన్నారు ఆ ముగ్గురూ.

బ్రహ్మ వారు కోరిన పరాలిచ్చి, వారికి కావలసిన పురాలను నిర్మించిపెట్టే, పని విశ్వక ర్మకు అప్పగించి, అదృశ్యుడయాడు.

విశ్వకర్మ బంగారంతోనూ, వెండితోనూ, ఇనుముతోనూ, మూడు పురాలు నిర్మించి తారకుడి కొడుకులకు ఇచ్చాడు. అవే త్రిపురాలు. వాటికి కామగమనం ఉండేది. అవి అకాశంలో నిలిచి ఉండేవి. వాటిలో ఇళ్ళూ, చెట్లూ, చెరువులూ, ధన ధాన్య సమృద్ధి ఉండేవి. బంగారంతో చేసిన పురంలో తారకాకుడూ, వెండి దానిలో కమలాక్షుడూ, ఇనుపదానిలో విద్యున్నాలీ నివాసాలు ఏర్పరచుకుని, వాటితో మూడు లోకాలూ స్వేచ్ఛగా తిరగ సాగారు.

ఈ త్రిపురాలను జయించటం ఇంద్రుడు మొదలుగా గల దేవతలకు విమాత్రం సాధ్యం కాలేదు. వాళ్ళు బ్రహ్మ వద్దకు వెళ్ళి, "త్రిపురాసురులు మమ్మల్చి చాలా బాధ పెట్టుతున్నారు. వాళ్ళ నగరాలు మా ఇళ్ళ మీద వారి, వాటిని నేలమట్టం చేస్తున్నాయి," ఆని మొరపెట్టుకున్నారు.

"త్రిపురాసురులు తేలికగా చావరు. మనం శివుడి సలహా అడుగుదాం," ఆని బ్రహ్మ దేవతలను వెంట బెట్టుకుని శివుడి వద్దకు వెళ్ళాడు.

శివుడు వారు వచ్చిన పని తెలిసి, "త్రిపురాసురులను నేను చంపను. కావలిస్తే నా తేజస్సు, సగం యిస్తాను, మీరే వాళ్ళను చంపండి," అన్నాడు.