# పడమటి తీరాన కొండ ప్రాంతంలోని బదిరిగామంలో ఒక పల్లెవాడు ఉండే వాడు. వాడు రోజూ తన తెప్ప మీద సముద్రంలోకి వెళ్ళి చేపలు పట్టి జీవిస్తూ ఉండేవాడు. ఇలా ఉండగా వాడి తెప్ప కాస్తా పగిలిపొయింది. ఇంకొక తెప్ప కొయ్య తయారు చేసుకుందామనే ఉద్దేశంతో, మంచి దుంగను వెతుకుతూ ఒక నాటి సాయంకాలం కొండలలోకి బయలు దేరాడు.

ఎంతదూరం వెళ్ళినా తెప్పకొయ్యకు పనికవచ్చే దుంగ కనిపించనే లేదు. ఇంతలో అకాశాన మబ్బులు కమ్మి అ ప్రదేశమంతా చికటి అయింది. అసలే తెలియని ప్రాంతం కావటంచేత వాడు ఇంటిదారి పట్టాడు.

అయితే పల్లెవాడు అ చికటిలో ఎక్కడో దారి తప్పి ఉండాలి. ఎందుచేతనంటే

ఎంతసేపు నడిచినా కొండలే తప్ప సముద్రంకంటపడలేదు. చుట్టూ గాథాంధ కారం; కన్ను పొడుచుకున్నా కనిపించటం లేదు. చినుకు కూడా సాగింది. "వానకు తడుస్తూ, అకలికి మాడుతూ నేను తెల్ల వార్లూ ఈ కొండల మీద ఉండిపోవలిసిందేనా?" అని వాడు విచారపడుతూండగా అంతదూరానట మిణుకు మిణుకుమని దీపం కాంతి కనపడింది.

పల్లెవాడికి పొయే ప్రాణాలు తిరిగి వచ్చినట్టయింది. వాడు ఆ దీపం కనపడే దిక్కుగా చాలా దూరం నడిచి వెళ్ళి ఒక కుటీరాన్ని చేరుకున్నాడు. చాలా సేపు తలుపు తట్టినాక ఒక ముసలివాడు తలుపు తెరిచాడు.

"నేను దారి తప్పాను. ఈ రాత్రికి ఇంత తిండి పెట్టి ఇక్కడ పడుకోనిస్తావా, తాతా?" అన్నాడు పల్లెవాడు.