మూగవాడు

బ్రహ్మదత్తుడు కాశీరాజ్యాన్ని పరిపారిస్తున్న కాలంలో మద్దదేశపు రాజు కూతురు చంద్రాదేవి ఆయనకు పట్టపు రాణిగా ఉండేది. ఎంత కాలం గడిచినా ఆమెకు సంతానం కలగలేదు. యువరాజు లేనందుకు ప్రజలు విచారించి, రాజు వద్దకు వెళ్ళి, పిల్లలు కలగటానికి ఏవైనా ప్రతాలు చెయ్యమన్నారు.

ఆ ప్రకారమే చంద్రాదేవి అనేక ప్రతాలు చేసింది. ఆమె ఒక పొర్టమీ పుణ్యదినాన ఉపోషం ఉండి, ''నేనే శీలవతినైతే నాకు ఒక మగపిల్లవాడు కలగాలి!'' అనుకున్నది.

దేవతలకు రాజైన ఇంద్రుడు చంద్రాదేవి కోరిక నెరవేర్చటానికి నిశ్చయించి, ఆమె గర్భవాసాన జన్మించగలవా డెవడా అని ఆలోచించేసరికి ఆయనకు బోధిసత్యుడు జ్ఞాపకం వచ్చాడు.

బోధిసత్యుడు ఒకప్పుడు కాశీరాజుగా జన్మించి, ఇరవై ఏళ్ళు పరిపారించి, ఆ ఇరవై ఏళ్ళ పరిపాలనలోనూ తాను చేసిన పాపాలకు ప్రాయశ్చిత్తంగా ఎనభై వేల ఏళ్ళు ఉష్ణదనరకం అనుభవించి, తరవాత దేవలోకంలో ఉండి, అక్కడ తన కాలం తీరిపోగా ఉర్ద్వలోకాలకు వెళ్ళిపోవటానికి సిద్ధమవుతున్నాడు.

ఇంద్రుడు ఆ సమయంలో బోధిసత్యుడి వద్దకు వెళ్ళి, ''మిత్రమా, నీవు వెళ్ళి మానవలోకంలో జన్మించినట్టయితే ఎంతో పుణ్యం సంపాదించటమే గాక, మానవ కోటిని ఉద్దరించ గలుగుతావు. కాశీరాజూ, ఆయన భార్య చంద్రాదేవి పుత్రుణ్ణి కోరి ఎన్నో ప్రతాలు చేస్తున్నారు. వారి కుమారుడివై జన్మించు!'' అని కోరాడు. అందుకు బోధిసత్యుడు సమ్మతించాడు.