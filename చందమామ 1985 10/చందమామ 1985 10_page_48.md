“అదీ ఎక్కువేనంటే ?”
“ముప్పై అడుగుతాను.”
“అదీ ఎక్కువేనంటే ?”
“నా గాడిదను ఆయన సింహాసనం మీదికి తోలి, పారిపోతాను,” అన్నాడు రైతు.

సుల్తాను విరగబడి నవ్వి రైతును వెళ్లి పోనిచ్చాడు. తరవాత ఆయన వేట మానేసి ఇంకొక దారిన ఇంటికి తిరిగి వచ్చేశాడు. వస్తూనే ఆయన ద్వారపాలకు లతో, “నా కోసం ఒక రైతు గాడిదతో సహా ఇక్కడికి వస్తాడు. వాణ్ణి అపకుండా నా వద్దకు రానివ్వండి!” అని చెప్పాడు.

ఒక గంటకల్లా రైతు గాడిదను తోలు కుంటూ ద్వారం వద్దకు వచ్చి సుల్తాను

గారి దర్శనం కావాలని కోరాడు. ద్వారా పాలకులు వాణ్ణి, గాడిదనూ లోపలికి పోనిచ్చారు.

దుస్తులు మార్పుకుని తన కోసం అవరణలో వేచివున్న సుల్తానును చూసి రైతు గుర్తించలేదు. వాడు దోసకాయల మూటను చేతపట్టుకుని సుల్తాను ముందు ఎంతో విధేయతగా నిలబడ్డాడు.

“నా కోసం ఏదో తెచ్చినట్టున్నావే ? ఏమిటోయ్ అవీ?” అని అడిగాడు సుల్తాను.

“ఏలినవారు అనుగ్రహిస్తే, నా తోటలో కాసిన తొలికాపు దోసకాయలు ఇచ్చు కుందామని తెచ్చాను,” అన్నాడు రైతు ఉత్సాహంగా.