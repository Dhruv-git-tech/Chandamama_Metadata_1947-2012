పడుకున్నాడు. ఈ లోపల పిశాచాలు రెండూ తమ ఇష్టానుసారం అల్లరిపనులు ప్రారంభించినై.

ఆడపెళ్ళివారు, మగ పెళ్ళివారికి ఎదురుగా వున్న మండువా ఇంటిని విడిదిగా యిచ్చారు.

పిశాచాల్లో ఒకటి పెళ్ళికొడుకు తల్లిగా రూపం మార్పుకుని, పెళ్ళికూతురు వున్న గదిలోకి వెళ్ళింది.

కాబోయే వియ్యపురాలిని చూసి అదిలక్ష్మి తల్లి, "రా, వదినా, రా!" అంటూ అహ్వానించింది.

"నువ్వు యివ్వబోయే సారె ఏపాటి ఘనంగా వున్నదో చూడాలని వచ్చాను, వదినా!" అన్నది పిశాచం.

ఆ పక్కనే తాటాకుబుట్టల్లో వున్న లడ్డు, సున్ని ఉండలు, చలిమిది, అరి శెలు—అన్నీ అదిలక్ష్మి తల్లి పిశాచానికి చూపించింది:

పిశాచం చలిమిడి కొద్దిగా తీసుకుని నోట్లో వేసుకుని, "ఈ దిక్కుమార్తిన చలిమిడి, మీ అమ్మాయి రంగులాగే వున్నది. మరీ పాతబెల్లంతో గాని చేయించా వేమిటి?" అన్నది.

ఆ ప్రశ్నకు అదిలక్ష్మికి, అమె తల్లిక మనస్సు చివుక్కుమన్నది.

తరవాత పిశాచం అరిశెలకూ, సున్ని ఉండలకూడా బావోలేదంటూ పేర్లు పెట్టి, "మరి రెండు బుట్టల్లో బూరెలూ, పులిహోరా సర్దించు," అన్నది.