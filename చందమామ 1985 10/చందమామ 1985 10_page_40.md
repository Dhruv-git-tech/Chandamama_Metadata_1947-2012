"ఏకబిగిని నలభై జామ కాయలు తిన్నాను. నా సంగతి నీకు తెలియదు," అన్నాడు చింతాలుడు కోపంగా.

"అయితే సరే! రేపు నీకూ, నాకూ గారెల పొటీ. నువ్వెన్ని తినగలవో, అన్నింటికి నేను పది ఎక్కువ తించాను," అన్నాడు సపుష్టి.

మర్మాడు పొటీకి ఏర్పాట్లు జరిగాయి. ముందు చింతాలుడు తినడంప్రారంభించి, రెండు వందల గారెలు తిన్నాడు. అంతా వాడి తిండి పుష్టికి అశ్చర్యపొయారు. తర్వాత సపుష్టి గారెలు తినడం మొదలు పెట్టాడు. వాడు అవలీలగా నూట ఎనభై గారెలు తినేసరికి చింతాలుడు భయపడ్డాడు. అప్పుడు వాడు వంటవాడికి సైగ చేశాడు—గారెలు పెద్దవిగా చేయమని.

చింతాలుడు అందిస్తూంటే, సపుష్టి ఆ పెద్ద గారెలను కూడా మరొక పది సునాయాసంగా తినేశాడు. చింతాలుడు మరింతగా భయపడిపోయి, సపుష్టి తినే గారెల లెక్క తప్పగా చెప్పసాగాడు. ఇందుకు వాడి చుట్టూ చేరిన అమాయకులు సహకరించారు.

ఇందువల్ల, సపుష్టి తిన్న గారెల సంఖ్య రెండు వందలు కావడానికి చాలాసేపు పట్టింది. తనకు అపజయం తప్పదని చింతాలుడు గ్రహించాడు.

అయినా వాడు పైకి ఎంతో బింకంగా, "ఇంకా పది గారెలు తింటే తప్ప, నువ్వు పందెం గెలిచినట్టుకాదు," అన్నాడు సపుష్టితో.

సపుష్టి అందుకు ఒప్పుకున్నాడు. చింతాలుడు వాడి చేత ఇరవై గారెలు తినిపించి గానీ, పది లెక్కపెట్టలేదు.

"మరి, పందెం గెలిచానని ఒప్పుకుంటావా?" అన్నాడు సపుష్టి.

"అందరూ చూశారుగదా! ఇంకా యిందులో నేను ఒప్పుకోవడాని కేముంది," అన్నాడు చింతాలుడు దిగులుగా.

"ఏమీ లేదనుకో! ఈ పందెం గౌడవ అయిపోతే, తీరిగిగా కూర్చుని యింకో వంద