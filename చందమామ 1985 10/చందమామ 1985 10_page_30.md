నేను ఒకప్పుడు అరవై ఏళ్ళు రాజుగా ఉన్నందువల్ల ఎనబైవేల ఏళ్ళు ఉష్ణద నరకం అనుభవించాను. మళ్ళీ నేనీ దొంగల వంశంలో జన్మించానేమిటి ? తాను దొంగ అన్నది తెలియక నా తండ్రి నలుగురు దొంగలకు అతి క్రూరమైన శిక్షలు విధించాడు. నేను కూడా రాజునై నానంటే నాకు నరకప్రాప్తి తప్పదు !'' అనుకున్నాడు.

అది మొదలు అతనికి ఈ దొంగ బ్రతుకు తప్పించుకోవటం ఎలాగా అని విచారం పట్టుకున్నది. అతని బంగారు శరీరం వాడినట్టయిపోయింది. అప్పుడతనికి తన పూర్వజన్మ తాలూకు తల్లి కనిపించి, ''భయపడకు, నాయనా, ఈ పాపపు జీవితం నుంచి తప్పించుకోవాలంటే, చెవిటివాడి లాగా, మూగవాడి లాగా, కాళ్ళు లేనివాడి లాగా, మతి లేని వాడి లాగా నటించు !'' అని హెచ్చరించింది. తేమియుడు అలాగే చేయనిశ్చయించాడు.

రాజుగారి అజ్ఞప్రకారం బోధిసత్వుడున్న చోటనే మిగిలిన అయిదువందల మంది పిల్లలనూ ఉంచారు. మిగిలిన వారంతా అకలి కాగానే పాలకోసం ఏడవ స్థాగారు. కాని, వారందరిలో బోధిసత్వుడు ఒక్కడే ఏడవలేదు: ''ఈ లోకంలో

నరకం అనుభవించటం కన్న అకలికి మాడి చావటం చాలా రెట్లు నయం,'' అనుకున్నాడు.

దాదులు వెళ్ళి రాజకుమారుడు పాల కోసం ఏడవటం లేదని రాణీతో చెప్పారు. అమె ఈ సంగతి రాజుతో అన్నది. రాజు బ్రాహ్మణులను పిలిపించి వారి సలహా అడిగాడు.

''పిల్లవాడు పాలకోసం ఏడవనవసరం లేదు. సరి అయిన వేళకు పాలిస్తే గుట గుటాతాగేస్తాడు,'' అన్నారు బ్రాహ్మణులు. దాదులు అలాగే చేస్తూ వచ్చారు. కాని పరీక్షకు గాను వారు ఒకసారి పాలు ఇవ్వటం మానేస్తే పిల్లవాడు ఏడిచేవాడు