జోకెయలభేరం

పూర్వం ఒక సుల్తా నుండేవాడు. ఆయన
ఒకనాడు వేటకు బయలుదేరి పొతూ
ఉండగా, దారిలో అడవి మధ్య ఆయనకు
ఒక రైతు కనిపించాడు. ఆ రైతు ఒక
గాడిదను తోలుకుంటూ వస్తున్నాడు. దాని
మీద ఏదో మూట వున్నది.

సుల్తాను తన గుర్రాన్ని ఆపి రైతును
పలకరించి, 'తమ్ముడూ, ఆ మూటలో వి
ఏమిటి ?' అని అడిగాడు.

"బాబూ, అవి దోస కాయలు. నా తోటలో కాసిన తొలికాపు. తరుణానికి ముందే కాశాయి. అందుకని వీటిని తీసుకు పొయి సుల్తానుగారికి అమ్ముకుందామని బయలుదేరాను. ఆయన గౌప్ప దాత అని చెబుతారు. మంచి ధర ఇస్తారని ఆశగా వుంది," అన్నాడు రైతు. వాడు సుల్తానును పూర్వం ఎన్నుడూ చూసివుండని కారణం చేత గుర్తించ లేకపొయాడు.

"సుల్తానుగారు నీ దోస కాయల కు ఏపాటి ఇస్తారనుకుంటున్నావు ?" అని సుల్తాను రైతును అడిగాడు.

"కనీసం వెయ్యి బంగారు దీనారాలన్నా ఇవ్వకపొతారా ?" అన్నాడు రైతు.

"అది చాలా జాస్తి అని సుల్తాను అంటే ఏం చేస్తావు ?" అని సుల్తాను అడిగాడు.

"పొనీ అయిదు వందలే ఇయ్యమం టాను!" అన్నాడు రైతు.

"అదీ ఎక్కువేనంటే ?"

"మూడు వంద లియ్యమంటాను."

"అదీ ఎక్కువేనంటే ?"

"రెండు వంద లియ్యమంటాను."

"అదీ ఎక్కువేనంటే ?"

"వంద ఇయ్యమంటాను."

"అదీ ఎక్కువేనంటే ?"

"యాభై అడుగుతాను."