ఇక్కట్లు చెప్పుకుని, 'మహారాజుగారు త్వరగా వచ్చి వెళితే బావుండును. ఇంతకూ వారెప్పుడు ఈ వాగు దగ్గరికి వస్తారు?' అని అడిగాడు.

ఆ ప్రశ్నకు భటులు కోపంగా, 'రాజు గారు యిక్కడికెప్పుడు వస్తారో వారికి, మహారాణిగారికి తప్ప మరెవళ్ళకూ తెలియదు. రాజుగారు వచ్చి విడిది చేసి వెళ్ళాకే, నీకిక్కడ నివాసం. అంతవరకు మరెప్పుడు గాని ఈ చాయలకు రాకు వెళ్ళు!' అన్నారు.

బెస్తవాడు మరొకవారం రోజులు చూసి, కుటుంబపోషణ మరింత కష్టం కావడంతో, ఇక భరించలేక రాజుగారితోనే

మాట్లాడుదామని, బయలుదేరి తిన్నగా రాజధానీనగరం చేరాడు.

అయితే, అక్కడ కోటద్వారం దగ్గిరున్న కాపలాభటులు, వాణ్ణి ఆపి, 'రాజుగారి దర్శనం అంత తేలికాక్కడు. కావాలంటే ద్వారానికి కాస్తపక్కగా నిలబడు; ఒక గంట తర్వాత మంత్రిగారు ఇటే పస్తారు. నీ గోడేమైనా వుంటే, ఆయనతో చెప్పుకో,' అన్నారు.

'నాకు మంత్రిగారితో పనేంలేదు. రాజు గార్నే చూడాలి,' అన్నాడు బెస్తవాడు.

భటులు విడేవడో అమాయకుడనుకుని, రాజుగారిప్పుడు కోటలో లేరు, రేపు రమ్మని చెప్పారు.

'అయితే, రాజుగారు, మా ఊళ్ళో వాగు ఒడ్డున విడిది చేయడానికి వెళ్ళి వుంటారు!' అన్నాడు బెస్తవాడు సంతోషంగా.

భటులు కోపగించకుని, 'ఊరూ లేదు, వాగులేదు. పోయిక్కణ్ణించి!' అని కసిరారు.

మేడ పైభాగంనుంచి ఇదంతా చూస్తున్న రాజు చంద్రసేనుడు, భటుణ్ణి పంపాడు.

భటుడు బెస్తవాణ్ణి రాజు దగ్గిరకు తీసుకుపొయాడు. ఆ సమయంలో మహారాణి కూడా అక్కడనే వున్నది.