బుద్దీ, మనోస్థైర్యం లేకపోవడం. నీకు శ్రమ తెలియకుండా వుండేందుకు అతడి కథ చెబుతాను, విను,'' అంటూ ఇలా చెప్పసాగాడు:

ఒకానోకప్పుడు కోసలదేశాన్ని, మాధవ సేనుడనే రాజు పరిపాలించే వాడు. ఆయన ప్రజలను కన్నబిడ్డల్లా చూసుకునే వాడు. ప్రజాకేమాన్ని కాంకీంచడంలో, ముల్లోకాలలోనూ ఆయన కు ఆయనే సాటి అని పేరు వచ్చింది.

ఇలా వుండగా—కోసలదేశంలో అగ్ని నేత్రుడనే మాంత్రికుడు ప్రవేశించాడు. వాడు కుద్రవిద్యలతో సామాన్య పౌరులను భయపెట్టి, తన పనులు చక్కబెట్టుకో

సాగాడు. ఆవిధంగా వాడెక పెద్ద భవనం నిర్మించుకుని, సకలసదుపాయాలతో సుఖంగా జీవిస్తూ ప్రజలను వేధించ సాగాడు. ప్రజలకు వాడంటే విపరీతమైన భయం. అందుచేత, ఎవరూ వాడిని గురించి రాజుకు ఫిర్యాదు చేయలేదు.

చారుల ద్వారా మాధవ సేనుడికి, అగ్ని నేత్రుణ్ణి గురించి తెలిసింది. ఆయన వెంటనే కబురు పంపి వాణ్ణి కొలువుకు రప్పించాడు.

అగ్నినేత్రుడు, మాధవ సేనుడికి సవినయంగా నమస్కరించి, ''నీ రాజ్యంలో ప్రజలూ, నేను కూడా ఎంతో సుఖంగా జీవిస్తున్నాం. నీకు నా వందనాలు,'' అన్నాడు.

మాధవ సేనుడు శాంతంగా, ''నీ వినయం నాకు సంతోషాన్ని కలిగించింది. నువ్వు వెంటనే, నా రాజ్యం వదిలి వెళ్ళి పోతే నేనింకా సంతోషిస్తాను,'' అన్నాడు.

''నావంటిమహామాంత్రికుడు ఏదేశంలో వుంటే, ఆదేశానికి ఎంతో గౌరవం. నన్ను సివు పొమ్మనడానికి కారణం ఏమిటి ?'' అని అడిగాడు అగ్నినేత్రుడు.

''నీ బుద్ది మంచిది కాదు. నువ్వు స్వార్థపరుడివి. నా రాజ్యంలో నీవంటి వారికి స్థానం లేదు. నువ్వు నీ దుష్టశక్తులతో సామాన్యులను బాధించి, వేధించి