ముప్పి ఎత్తి తెచ్చి, వాటిని చిన్న గుడ్డలో
మూట కట్టి, భర్తకిచ్చింది. కుచేలుడు
ఆ అటుకుల మూట చేత బట్టు కుని
ప్రయాణమై, ద్వారకకు చేరుకుని, కృష్ణుడి
ఇల్లు వెతుకుర్కుంటూ వెళ్ళాడు.

మంచంమీద పడుకుని ఉన్న కృష్ణుడు
కుచేలుణ్ణి చూడగానే లేచి ఎదురు వచ్చి
గట్టిగా కొగలించుకుని, తీసుకు వచ్చి తన
మంచంమీద కూర్చోబెట్టి, తానే స్వయంగా
కుచేలుడి కాళ్ళు కడిగి, ఆ నీరు నెత్తిన
చల్లుకుని, కుచేలుడి శరీరానికి గంధం
రాచి, పూలమాలవేసి, దేవుణ్ణి చూసినట్టు
చూశాడు. ఒళ్ళంతా మట్టి కొట్టుకుని,
చింకిబట్టలు ధరించి, శవాకారంలో ఉన్న
ఆ వ్రాహ్మడికి తన భర్త అంత ఆదరం
చూపటం గమనించి, రుక్కిణి వింజామర
తీసుకుని కుచేలుడికి విసర నారంభిం
చింది. కృష్ణుడు కుచేలుడి పట్ల చూపిన
అభిమానానికి అక్కడ ఉన్నవారంతా
ఆశ్చర్యపోయారు.

కృష్ణుడు కుచేలుడికి చెయ్యదగిన
మర్యాదలన్నీ చేసి, గురుకులంలో చదివిన
రోజులనాటి. తమ ఆనుభవాలు నెమరు
వేయ నారంభించాడు.

ఒకసారి గురుపతి వాళ్ళను సమిధలు
తెమ్మని పంపింది. వాళ్ళు ఒక మహా
రణ్యంలో ప్రవేశించారు. ఇంతలో ఒక

పెద్దగాలివాస ఆరంభమయింది. ఆకాశాన
మెరుపులు మెరిశాయి. పిడుగులు
పడ్డాయి. ఇలా మెరుపులూ, ఉరుములూ
సాగుతూండగానే సూర్యాస్తమానమై
పోయింది. సమిధలకోసం వచ్చిన వాళ్ళు
తడిసి ముద్దఅయిపోయారు. దారి తెలీదు.
మిట్టపల్లాలేకమైపోయాయి. ఒకళ్ళ చేతు
లొకళ్ళు పట్టుకుని ఆరణ్యంలో తెల్లవార్లూ
తిరగాడారు. మర్నాడు తెల్లవారింది.
శిఘ్యలు అడవిలో చిక్కుపడి పోయారని
తెలిసి సాందీపని గురువు వాళ్ళను
వెతుకుర్కుంటూ వచ్చి. దైన్యస్థితిలో ఉన్న
కుర్రవాళ్ళను చూసి, 'మా కోసం ఎంత
ప్రయాసపద్దారు? ఇంతకన్న ఉత్తమ