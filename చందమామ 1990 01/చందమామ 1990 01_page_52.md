తనను మరిచి పోతాననుకుని కాబోలు
ఆ పని చెయ్యలేదు," అనుకున్నాడు.

కాని కుచేలుడు తన ఇంటికేసి వెళ్లే
సరికి, ఎట్టెదట కళ్ళు జిగేలుమనే రాజ
భవనాలు కనిపించాయి. ఉద్యానవనాలూ,
సరోవరాలూ కనిపించాయి. వాటిలో
రకరకాల పకులూ, తామరలూ, కలువలూ
కనిపించాయి. భవనంలో దాస దాసీలు
తిరుగాడుతున్నారు.

"ఇది ఎవరి ఇల్లయి ఉంటుందీ ? నా యిల్లు కాదే ! ఇదంతా ఇక్కడ ఎలా వచ్చిందీ ?" అని కుచేలుడు దిగ్భ్రమ చెంది ఉండగా, దేవతలా అన్నట్టున్న స్త్ర పురుషులు మేళతాళాలతో ఎదురు వచ్చి, భవనంలోకి అతన్ని తీసుకుపోయారు.

మారు వేషంలో ఉన్న లక్ష్మిదేవిలాగా
కుచేలుడి భార్య వచ్చి తన భర్తను చూసి,
కన్నీరు తోసుకు వచ్చే కళ్ళను గట్టిగా
మూసుకుని భర్తకు భక్తితో నమస్థరించి,
మనసులోనే అతన్ని ఆలింగనం చేసు
కున్నది.

ఇదంతా చూసి కుచేలుడు తనలో,
"నాకీ ఐశ్వర్యమంతా కృష్ణణ్ణి చూసి
రావటంచేతనే కలిగి ఉంటుంది. మరో
కారణమేదీ కనబడదు. స్నేహితుడంటే
అలాగే ఉంటాడు; తాను పుచ్చుకున్నది
కొంచెమే అయినా దాన్ని చాలా ఘనంగా
భావిస్తాడు; తాను ఇచ్చేది ఎంతో గొప్పదే
అయినా దాన్ని ఆల్పంగానే భావిస్తాడు,"
అనుకున్నాడు.