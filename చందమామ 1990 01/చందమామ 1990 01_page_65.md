వేస్తాను. లేదా నా కొడుకుచేత వేయిస్తాను.
ఆ మంట చూడగానే మీకు సూర్య భగవానుడు అనుగ్రహించినట్టు తెలిసి పోతుంది.'' అన్నది.

ఆమె ఒక దిక్కుగా బయలు దేరి ముక్కు సూటిగా నడిచింది. ఆమె అలా ఎనిమిది మాసాలు ప్రయాణంచేసి దారిలో ఒక కొడుకును కన్నది. తరవాత ఇద్దరూ కలిసి ప్రయాణంచేశారు.

ఉషస్సు బయలుదేరి డెబ్బై సంవత్సరాలయింది. ఆమెచాలా ముసలిదయింది. ఆమె తన కొడుకుతో, ''నాయనా, ఇక నేను నడవలేను. మిగిలిన ప్రయాణం నువే పూర్తిచెయ్యి. సూర్యభగవానుడు అనుగ్రహించాక పెద్ద మంట వెయ్యి, దాన్నిచూసి మనవాళ్ళు సంతోషిస్తారు!'' అని చెప్పింది.

ఉషస్సు చెప్పిన మంటకోసం ప్రజలు ఆమె వెళ్ళిన దిక్కుగా ఆసక్తితో చూస్తూ కాచుకుని ఉన్నారు. ఆమె బయలుదేరిన సూరు సంవత్సరాలకు ఆ దిక్కుగా

ఎర్రని కాంతి కనపడింది. జనం పరమా సందభరితులై, ''అదుగో మన ఉషస్సు! పని పూర్తి అయింది. ఇక మనకోసం సూర్య భగవానుడు త్వరగా ఉదయిస్తాడు!'' అని అప్పటికప్పుడే తమ పనులు ప్రారంభించారు. తరవాత కొద్ది సేపటికే సూర్యుడు ఉదయించి ప్రజలకు కాంతినీ, సౌఖాన్నీ, ఆనందాన్నీ, ఆరోగ్యాన్నీ ప్రసాదించాడు.

ఈనాటికీ పనులు చేసుకు నేవారు ఉషస్సుకోసం ఆమె వెళ్ళిన దిక్కుగా చూస్తారు. అదేతూర్పు; ఉషస్సుకనిపించగానే పనులు సాగిస్తారు. సూర్యుడు వచ్చేదాకా ఆగరు.

అంతేగాక మనుమలు ఉషస్సునుంచి ఇంకొక విషయం కూడా తెలుసుకున్నారు. అదేమిటంటే — మనుమలు మహత్తరమైన పనులు సాధించాలంటే అది ఒక మనిషి పల్లా, ఒక్కతరంలోనూ సాధ్యంకాదు; అనేక తరాలవారు దీక్షవహించి అటువంటి పనులు సాధించాలి.