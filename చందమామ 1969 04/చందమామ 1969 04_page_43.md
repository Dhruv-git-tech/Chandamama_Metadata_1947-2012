ఉరికంబం ఎక్కించి, రాజుగారి కోసం చూస్తున్నారు. త్వరలోనే రాజూ, మంత్రి వచ్చారు. సునీత రాజుకు ఎదురు వెళ్ళి, “మహారాజా, ఒక్క మనవి! మీరు ఈ మీ మంత్రి మాట ఆధారంగా ఒక నిండు ప్రాణాన్ని తీయబోతున్నారు. కాని ఈమనిషి చవుకపారు దొంగ. ఈమధ్య మా సాకేత పురానికి వచ్చి నా యింట నగలు దొంగిలించాడు,” అన్నది.

నాగామాత్యుడు సాకేతపురం వెళ్ళిన మాట నిజమే గనక రాజు అతని కేసి అనుమానంగా చూసి, “ఏమిటిది? ఈమె నగలు దొంగిలించావా?” అని నాగులును అడిగాడు.

“అబద్దం, మహారాజా! నే నెన్నడూ ఈమె ముఖం కూడా ఎరగను,” అన్నాడు నాగులు కోపంగా.

“నా ముఖమే ఎరగవా? నాతో ఒక రాత్రి గడిపావనీ, నా ప్రేమచిహ్నంగా నా

ఉంగరం పుచ్చుకున్నావనీ ఈ నగరంలో అంతా చెప్పుకుంటున్నారే! అదీ అబద్దమే?” అన్నది సునీత నాగులుతో.

రాజు ఆమె మాటలకు నిర్వాంతపోయి, “అమ్మా, నువ్వేవరు?” అని అడిగాడు.

“మహారాజా, నేనే అపవాదుపడిన సునీతను. అన్యాయంగా ఉరి శిక్ష అనుభవించనున్న నుమతి చెల్లెలిని,” అంటూ జరిగినదంతా రాజుకు చెప్పి, కుళ్ళికుళ్ళి ఏడవసాగింది.

నాగులుకు ముఖం పాలిపోయింది, కాళ్ళు వణికాయి. రాజు అతని వాలకం చూస్తూనే సునీత నిర్దేషి అని గ్రహించ గలిగాడు. ఆయన సుమతిని ఉరి కంబం నుంచి దింపించి, అతనికి, సునీతకూ కేమా పణలు చెప్పుకుని, ఆ ఉరికంబం మీదనే నాగులును ఉరితీయించాడు.

తరవాత సునీతకూ ప్రతాపుడికీ వైభవంగా పెళ్ళి జరిగింది.