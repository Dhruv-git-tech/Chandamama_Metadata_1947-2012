“ఈ రెండో తిత్తి వుండిమాత్రం ప్రయోజన మేమిటి. ఇది గాడిద వీపుమీద నిలవడు. దీన్ని కూడా మీరే తాగెయ్యండి,” అన్నాడు చిన్నవాడు.

అది కూడా తాగి పహరావాళ్ళందరూ ఒళ్ళు తెలియకుండా పడిపోయారు. అప్పటికే చీకటి పడుతున్నది. చిన్నవాడు తావీగా తన అన్న శరీరాన్ని గాడిద మీద వేసి, దాని మీద తిత్తులు కప్పి, తిన్నగా ఇంటికి వెళ్ళిపోయి, అన్న శరీరాన్ని కూడా విధ్యుక్తంగా పాతి పెట్టాడు.

శవం పోయిందన్న సమాచారం తెలిసి మర్నాడు చక్రవర్తి మండిపడ్డాడు. తమ

విధిని సరిగా నిర్వర్తించనందుకు ఆయన పహరావాళ్ళందరినీ కొరడాలతో కొట్టించి, శికించాడు. దొంగను పట్టుకు తీరాలన్న అభిప్రాయం ఆయనకు మరింత దృఢంగా కలిగింది. ఆందు కాయన ఒక పథకం ఆలోచించాడు. ఆయన తన కుమార్తెలలో ఒకామెకు విదేశీ దుస్తులు ధరింప జేసి, నగర ద్వారం వెలపల బన చేసేటట్టు ఏర్పాటు చేశాడు.

దారుణ కృత్యాలూ, బుద్ధికౌశలంతో కూడిన పనులూ చేసిన వారిలో సాటిలేని వాణ్ణి తాను పెళ్ళాడతానని చక్రవర్తి కూతురు ప్రకటన చేసింది.