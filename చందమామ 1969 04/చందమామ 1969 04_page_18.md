అదంతా తనను పట్టటానికి చక్రవర్తి వేసిన ఎత్తేనని చిన్నవాడికి తెలిసిపోయింది. అయినా, తాను చక్రవర్తిని యుక్తిలో మించ గలనని రుజువు చెయ్యాలన్న ఉద్దేశంతో అతను రాజకుమార్తెను చూడటానికి చీకటి పడే వేళ బయలుదేరాడు. పోతూ పోతూ అతను వధ్యస్థానంలో ఆ నాడే ఉరి తీసిన ఒక నేరస్థుడి చెయ్యి కోసి, తన ఉత్తరీయం లోపల దాచుకుని మరీ వెళ్ళాడు.

అతను రాజకుమార్తె వద్దకు వెళ్లి, ఆమెను పెళ్ళాడటానికి వచ్చినట్టు చెప్పే సరికి, “నీజీవితంలో నీపు చేసిన అతి గౌప్ప సాహస దారుణ కృత్య మేమిటి, యుక్తి బుద్ధి కుశలతలతో చేసిన పని ఏమిటి?” అని ఆమె అడిగింది.

అతను తన అన్న తలను సరికి తీసుకు పోవటం తాను చేసిన దారుణ కృత్యంగానూ, అతని మొండాన్ని విడిపించుకు పోవటం యుక్తి కృత్యంగానూ చెప్పాడు.

తన తండ్రి వెతుకుతున్న మనిషి అతనేసని రాజకుమార్తె గ్రహించి, “బాగుంది. నిన్ను పెళ్ళాడతాను. నీ చెయ్యి ఇయ్యి,” అన్నది. చిన్నవాడు తన ఉత్తరీయం చాటునుంచి శవం చేతిని అందించాడు. ఆమె దాన్ని గట్టిగా పట్టుకుని, “దొంగ దొరికాడు! రండి! రండి! పట్టుకోండి!” అని అరిచింది.

పహరావాళ్ళు పరిగెత్తుకుంటూ వచ్చారు. చిన్నవాడు శవం చేతిని వదిలేసి, దొడ్డి దారిన బయటికి పారిపోయి, చీకట్లో మాయమయాడు.

దొంగ దొరికి కూడా తప్పించుకు పోయాడని తెలిసి చక్రవర్తి అతన్నీ మెచ్చుకుని, అతను తానెవరో తెలుపుకుంటే ఇకించననీ, తన కూతురి. నిచ్చి పెళ్లిచేసి తన కొలువులో ఉంచుకుంటాననీ బహిరంగంగా ప్రకటించాడు. ఆ విధంగా దొంగ కాస్తా చక్రవర్తికి అల్లుడూ, ఆయన సర్దార్లలో ఒక ముఖ్యుడూ ఆయాడు.