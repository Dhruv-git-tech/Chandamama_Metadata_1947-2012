శివాలుడు, విక్రమకేసరిని చూస్తూనే,
" కేసరి, కేమంగా వున్నావా ? శిఖి ఎక్కడ?
నాగుమల్లిని ఆ దుర్మార్గుడైన పూజారి ఎత్తుకు
పోయిన మాట నిజమా ?" అని ప్రశ్నించాడు.

విక్రమకేసరి జవాబు చెప్పటోయేంతలో,
సచరగండుపోతు పెద్దగా గొంతెత్తి,
“ఆ పూజారి నీచుణ్ణి ప్రాణాలతో చర్మం
ఒలివిస్తాసు. వాడెక్కడ?” అన్నాడు ఆవేశ
పడిపోతూ.

శివాలుడు అతడి భుజం పట్టుకుని,
“ తొందరపడకు, గండుపోతూ! ముందు
సంగతి సందర్భాలు తెలుసుకోనీయ,”
అన్నాడు శాంతపరుస్తూ.

విక్రమకేసరి తాము అరణ్యంలో ప్రవే
శించి, బడేచెంచు నివసించే ఆకాశగుహ
చేరటం, ఆక్కడ జరిగిన గొడవలూ—ఆన్ని
టూకీగా చెప్పి, చివరకు శిఖిముఖి దొంగ
లను అనునరించి పోవటం సంగతి తెలియ
పరిచాడు.

"ఒంటరిగా ఆ ఆడవి దొంగలను వెంబ
డించటంలో కొంత ప్రమాదం వున్నా, శిఖి
ముఖి తెలివైన పనే చేశాడు. ఏమైనా
యీ చీకట్లో ఆ పూజారిని పట్టుకోవటం
సాధ్యమయే పని కాదు. తెల్లవారిం తరవాత
ఈ అరణ్యాలూ, కొండలూ వాడి కోసం
గాలించవలసి వున్నది," అని, శివాలుడు
గండుపోతుతో, "నువ్వేమీ దిగులు పడకు.
నాగుమల్లి ఆ దుర్మార్గుణ్ణించి స్వశ క్రితోనే
బంధవిముక్తురాలు కాగలదని నానమ్మకం.
అలా జరగకపోయినా, పూజారి మన వలలో
చిక్కకుండా పోడు," అన్నాడు.

శివాలుడు మాట ముగించీ ముగించక
ముందే, లోయ పక్కనే వున్న ఒక ఎత్తయిన
ప్రదేశం నుంచి భగభగ మండుతున్నదివిటీ
కనిపించింది. ఎవరో దాన్ని గాలిలో పూపు
తున్నారు. శివాలుడూ అతడి వెంట వున్న
వాళ్లూ అటు కేసి చూసేంతలో, సన్నని ఈల
వినిపించింది.
—(ఇంకా వుంది)