ఒక రాజుగారి తోటలో ఒక అపూర్వమైన
గులాబీచెట్టు ఉండేది. అది ఏటా ఒక్క
మొగ్గ తొడిగేది. కాని మొగ్గ విచ్చేలోపల
ఏదో పురుగు వచ్చి దాన్ని తినేసేది.

ఎంతమంది తోటమాలీలను మార్చినా
లాభం లేకపోయింది. చివర కొక తోటమాలి
వచ్చాడు, ఈసారి గులాబీని పురుగు నుంచి
కాపాడకపోతే తన తల తీసెయ్యమన్నాడు.

వాడు తోటమాలిగా కుదిరిన ఏడు గులాబీ
మొగ్గ తొడిగింది. అది మర్నాటికి విచ్చు
కుంటుందనగా ఆ రాత్రి తోటమాలి దాని
దగ్గిరే మేలుకుని కూర్చున్నాడు. తూర్పు
తెల్లవారుతూండగా ఒక పురుగు వచ్చి గులాబీ
మొగ్గ మీద వాలింది. కాని తోటమాలి
దాన్ని చంపేలోపల ఒక పికిలిపిట్ట లాటిది
వచ్చి ఆ పురుగును తన్నుకు పోయింది.

కొంచెం పాద్దెక్కే సరికల్లా గులాబీపువ్వ
విచ్చుకున్నది. నిజంగా అది చాలా అంద

మైన పువ్వు. తోటమాలి దాన్ని తీసుకు
పోయి పరమాసందంతో రాజుగారికి ఇచ్చాడు.

"దీన్ని ఎలా కపాడావు?" అని రాజు
అడిగాడు.

"నేను చంపేలోపునే పురుగును ఏదో పిట్ట తన్నుకు పోయింది, మహారాజా," అన్నాడు తోటమాలి.

రాజు నిట్టూర్చి, “పురుగును పిట్ట
తిన్నది. రేపా పిట్టను ఇంకేదో తింటుంది.
ఏదీ దక్కదు!” అన్నాడు.

మరసటి సంవత్సరం గులాబీ మళ్ళీ
మొగ్గ తొడిగింది. అది విచ్చుకునే సమ
యానికి తోటమాలి మళ్ళీ కాపలా ఉన్నాడు.
ఈసారి కూడా పురుగు వచ్చింది. అది
మొగ్గపైన వాలీ వాలక ముందే పిట్ట వచ్చి
పట్టుకుని, నేలపై వాలింది. మరుకుణమే
ఒక పాదలో నుంచి పాము ఒకటి వచ్చి
పిట్టను పట్టేసింది.