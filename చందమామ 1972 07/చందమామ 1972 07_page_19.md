రెరుడో జామున రాజుకు కలలో మరొక స్త్రీ బయటికి వెళ్ళిపోతూ కనిపించింది. ఆమె ఒడ్డూ, పాడుగూ ఉండి, మంచి యౌవనంలో ఉన్నది. “ఎవరు నీవు?” అన్నాడు రాజు.

“నేను బలలక్ష్మిని!” అన్న దామె.

“ఏం పోతున్నావు?” అన్నాడు రాజు.

“నిన్ను ధనలక్ష్మి వెడిచింది. ఇక నన్ను ఎంతకాలం దక్కించుకో గలవు? నేనూ వెళ్ళిపోతున్నాను!” అన్నది బలలక్ష్మి.

“వెళ్ళు!” అన్నాడు రాజు నిన్పింతగా.

మళ్ళీ మూడో జామున రాజుకు కలలో ఒక వృద్ధురాలు కనిపించింది. ఆమె కూడా రాజసౌథం నుంచి వెళ్ళిపోతున్నది. ఆమె తల నెరిసి ఉన్నది; కాని ఆమె ముఖం కళకళలాడుతున్నది.

“ఎవరు నీవు?” అన్నాడు రాజు.

“నేను జ్ఞానలక్ష్మిని!” అన్నదామె.

“ఏం పోతున్నావు?” అన్నాడు రాజు.

“ధనలక్ష్మి. బలలక్ష్మి పోయాక నాకోక్కడ ఏం చోటు ఉన్నది? నేను కూడా వెళ్ళిపోతున్నాను,” అన్నది జ్ఞానలక్ష్మి.

“అపశ్యం వెళ్ళు!” అన్నాడు రాజు నిబ్బరంగా.

తిరిగి నాలుగో జామున రాజుకు కలలో ఒక దేవతా స్త్రీలాటిది రాజసౌథం పదిలి వెళ్ళిపోతూ కనిపించింది.

“నీ వెపరు?” అని రాజు అడిగాడు.

“నేను ధైర్యలక్ష్మిని!” అన్నదామె.

రాజు ఆమె దారికి అడ్డునిలిచి, “నువు ఎందుకు వెళ్ళిపోతున్నావు?” అని అడిగాడు.

“ఆందరూ నిన్నుపదిలి వెళ్ళిపోతున్నారు. నేను మాత్రం ఇంక నీ వద్ద ఎందుకు?” అన్నది ధైర్యలక్ష్మి.

రాజు చప్పున ఆమె చెయ్యిపట్టుకుని, “నువు వెళ్ళటానికి ఏలులేదు. నీ అండ చూసుకునే మిగిలిన లక్ష్ములు వెళ్లిపోతున్నా నేను లక్ష్యపెట్టలేదు! నువు ఉంటే నాకు చాలు!” అన్నాడు.

ధైర్యలక్ష్మి నవ్వి. “సరే అయితే, నేను నీ దగ్గిరే ఉండి పోతానులే!” అన్నది. రాజు సంతోషంతో నిద్రలేచాడు.