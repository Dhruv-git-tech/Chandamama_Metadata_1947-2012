పురం నుంచి ఇవతలికి రాక తని కాల మంతా భోగవిలాసాలలో గడపసాగాడు.

దీర్ఘదర్శి రాజ్యభారమంతా మోస్తూ, ఆమోరాత్రాలు ఎంతో శ్రద్ధగా ఉంటూ పరిపాలన సాగిస్తున్నాడు. విశ్వాసపాత్రు దైన దీర్ఘదర్శి మైన కూడా ఓర్చలేనివాళ్ళు అపవాదు వెయ్యనే వేశారు; "ఈ మంత్రి రాజును బోగలాలసలోకి తోసి తాను రాజ్యం అనుభవిస్తున్నాడు," అన్నారు.

ఇది తెలిసి దీర్ఘదర్శి, మేధావిని అనే తన భార్యతో, "రాజు నుభాలు మరిగినందుకు నేను రాజ్యభారం మోస్తుంటే, రాజ్యం తినేస్తున్నానన్న నింద నా మీద వచ్చింది. అబద్దమే అయినా లోకనిందను ఉపేక్షించ

రాదు. నన్ను ఏం చెయ్యమన్నావు?" అన్నాడు.

దానికి మేధావిని తన భర్తతో, "మీరు తీర్థయాత్రల మిషమీద, రాజుతో చెప్పి దేశాటనకు బయలుదేరంది. అందువల్ల మీమీద అపవాదు పొవటమేగాక, రాజు తానే రాజ్యం చూసుకోవలిసి వస్తుంది గనక, ఆయన భోగలాలస తగ్గిపొతుంది," అన్నది.

దీర్ఘదర్శి అవకాశం చూసుకుని రాజుతో, "మహారాజా, నేను కొంతకాలం తీర్థయాత్రలు చేసి ఇంత పుణ్యం సంపాదించుకుంటాను. తమరు అనుమతించాలి," అన్నాడు. ఇంటి దగ్గిరే కూర్చుని పుణ్యం సంపాదించరాదా అన్నాడు రాజు. శరీరంలో పటుత్వం ఉండగానే తీర్థయాత్రలు చేయాలనీ, వయసు మళ్ళినాక ఆది సాధ్యం కాదనీ మంత్రి చెప్పాడు.

దీర్ఘదర్శి తనవెంట భార్యను రానివ్వక, మిగిలిన వారికెప్పరికీ తాను బయలుదేరు తున్నట్టయునా చెప్పక, తీర్థయాత్రలకు బయలుదేరాడు. కొంత కాలానికి ఆయన సముద్ర తీరాన గల పుంచ్రదేశం చేరాడు. అక్కడ ఆయనకు నిధిదత్తుడనే వర్తకుడితో స్నేహం కలిసింది. నిధిదత్తుడు వర్తకం మీద సువర్ణద్వీపం వెళుతున్నాడని తెలిసి తాను కూడా వస్తానని దీర్ఘపర్సి అన్నాడు. ఇద్దరూ వర్తకనౌకలో ప్రయాణమయారు.