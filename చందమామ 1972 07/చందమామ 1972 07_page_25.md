మర్చాడే యశశికెతుడు తన రాజ్యాన్ని మంత్రికి అప్పగించి, రాత్రివేళ బయలు దేరాడు. ఆయన సముద్ర తిరం చేరు కున్నాడు. అక్కడ లక్ష్మీదత్తు డనేవాడు రాజుకు తారసపడి, తాను సువర్ణద్వీపానికి వర్తకం నిమిత్తం బయలుదేరుతూ, రాజును కూడా తీసుకుపోయాడు.

వారి ఒడ సముద్ర మధ్యం చేరేసరికి పూర్వంలాగే వింత వృక్షం పైకి వచ్చింది. ఆ చెట్టు మీద ఒక దివ్యసుందరి వీణతో సహా పాడుతూ రాజు కంటపడింది.

ఆమెను చూడగానే రాజు మోహంలో పడి, "సముద్రుడా, ఈమెను దాచి, లక్ష్మిని చూపి విష్ణువును మోసగించావా?" అను

కుంటూండగా, ఆ సుందరితో సహా చెట్టు సముద్రంలోకి దిగిపోయింది. వెంటనే రాజు కూడా సముద్రంలో దూకేశాడు.

సముద్రం అడుగున ఆయనకు ఒక మహా నగరం కనిపించింది. అక్కడ ఒక్క ప్రాణి కూడా లేదు. అయినా రాజు పట్టు దలతో నగరమంతా తిరిగి ఒక విశాల భవనాన్ని చూసి, అందులో ప్రవేశించాడు. అక్కడ ఒక గదిలో హంసతూలికా తల్పం మీద ఆ దివ్యసుందరి పడుకుని ఉన్నది.

రాజును చూడగానే ఆమె పాస్సు మీది నుంచి దిగి, "మీరెవరు? ఈ రసాతలానికి ఎలా వచ్చారు?" అన్నది.

"సుందరీ, నేను అంగరాజును. నా పేరు యశశికేతుడు. నిన్ను గురించి ఒక మిత్రుడు చెప్పగా విని, నీ కోసం రాజ్యం వదిలిపెట్టి, నిన్ను చూసి సముద్రంలో దూకి ఇక్కడికి చేరాసు. నువు ఎవలెవు?" అన్నాడు రాజు.

"నేను మృగాంక సేను డనే విద్యాధరుడి కుమార్తెను. నా పేరు మృగాంక వతి. నా తండ్రి నన్నిక్కడ ఒంటరిగా వదిలి, ఎందుకో, ఎక్కడికో. మిగిలిన పౌరులతో సహా వెళ్ళిపోయాడు. ఇక్కడ ఉన్న కల్ప వృక్షం ఎక్కి. అప్పుడప్పుడూ సముద్రం పైకి లేస్తూ ఉంటాను," అన్నదామె.

రాజు ఆమెను తియ్యని మాటలతో కరి గించి, తన భార్య కావటానికి ఒప్పించాడు.