# వంశగారవం

బుందేల్ ఖండ్ లో ఒక ఠాకుర్ వంశస్తుడు ఉండేవాడు. ఆయనను అందరూ "దీవాన్ సాహెబ్" అని పరిచేవారు. ఆయనకు తిండికి కూడా సరిగా గడవక పోయినా రాజసం చాలా ఉండేది. అతడు ఎలాటి ఉద్యోగమూ, పని చేసేవాడు కాదు; తన వంశంయొక్క గొప్పతనం గురించి డాబులు కొడుతూ, అందరికాలమూ పాడుచేసేవాడు.

ఒకనాడు దీవాన్ సాహెబ్ వీధిలో నిలబడి ఒక పావుకారుతో మాట్లాడుతూ ఉండగా, దూరాన ఒక బండి కనిపించింది. ఆ బండి మీద ధాన్యం బస్తాలు ఎత్తుగా వేసి ఉన్నాయి.

అ బండిని చూసి దీవాన్ సాహెబ్, "అహా! ఎంత పెద్ద ఏనుగు! మాతాతగారి దగ్గిర ఇలాటి ఏనుగే ఉండేది," అన్నాడు.

"తమరు పరాకు చిత్తగిస్తున్నారు, దీవాన్ సాహెబ్. అవచ్చేది ఏనుగు కాదు, ధాన్యపు బస్తాల బండి," అన్నాడు పావుకారు.

"మీకు చత్వారం వచ్చేసి నట్టుంది, పావుకారుగారూ! ఏనుగు యిటుకేసి రావటం స్పష్టంగా కనిపిస్తూంటేనే?" అన్నాడు దీవాన్ సాహెబ్.

"క్షమించాలి. అది ఏనుగు కానేకాదు, ధాన్యపు బస్తాల బండియే!" అన్నాడు పావుకారు. దీవాన్ సాహెబ్ కు ఈ మాట వినగానే పంతం వచ్చేసింది.

"అది ఏనుగైతే నేను మీ తల నరి కేస్తాను. బండి అయితే నా తల మీరు నరకండి! ఇదే మనిద్దరి మధ్యా పంచెం!" అని మీసాలు మెలివేస్తూ తీవ్రిగా నిలబడ్డాడు దీవాన్ సాహెబ్. కొద్ది సేపట్లోనే బండి వారికి సమీపంగా వచ్చింది.

"చూశారా, దీవాన్ సాహెబ్? మీరు ఓడి పోయారు!" అన్నాడు పావుకారు.

"అవును. మీరు నా తల నరికి వెయ్యండి!" అన్నాడు దీవాన్ సాహెబ్.