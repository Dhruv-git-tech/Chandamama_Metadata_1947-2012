విడిచిపెట్టి స్వర్గానికి తిరిగిపోగా, ఆ శిశువు చంద్రకళలను తాగుతూ పెరిగి కళావతి అని పేరు తెచ్చుకున్నది.

ఒకనాడు మనోరమ తన చెలికత్తెలయిన విభావరీ కళాపతులతో సహా కైలాసగిరి తటాస విహారం చేస్తూ, ఎముకల గూడు లాగున్న ఒక తాపసిని చూసి నవ్వింది. ఆ తాపసి అలిగి, “ఓసీ, రాక్షసుడి వాత పడు!” అని శపించాడు.

ఆమె చెలికత్తెలు, “తపస్సు చేసుకునే వాడికి ఇంత కోపమేమిటి?” అన్నారు.

ఆ తాపసి వారి పైన కూడా మండిపడి, “మీరు ఘోర వ్యాధితో బాధపడండి,”

అని విభావరినీ, కళాపతినీ శపించాడు. వెంటనే వారిద్దరూ రోగ్రగస్తులయారు.

ఆ తరవాత మనోరమ వెంట ఒక రాక్షసుడు పడ్డాడు. ఆమె భయభ్రాంతురాలై పరిగెత్తుతూ స్వరోచి కంటపడింది. స్వరోచి ఆమెను అడిగిన మీదట ఆమె తన సంగతి, తన చెలికత్తెల సంగతి అతనికి చెప్పి, “నాకు అస్త్రహృదయ మనే విద్య తెలుసును. అది రుద్రుడి నుంచి స్వాయం భువుకూ, ఆయన నుంచి వశిష్ఠుడికీ, తర వాత నా తల్లి వైపు తాత అయిన చిత్రాయుధుడికీ, ఆయన నుంచి వివాహ సమయంలో నా తండ్రికీ, ఆయన నుంచి నాకూ