పుత్ర భార్యల ద్వారా హైందూ మత సంపర్కం కూడా కలిగింది.

వీటన్నిటికీ తోడుగా, యావద్భారతంలో మొగలు సామ్రాజ్యం స్థాపించాలన్న ఆతని ఆశయం కూడా ఆతని మతవైఖిరిని కొంత వరకు నిర్ణయించింది. వివిధ మతాల మధ్య సాగిన దారుణ సంఘర్షణలు చూసి అక్టరుకు మతిపోయింది. అన్ని మతాలకూ ఆమోదకరంగా ఉండే మతాన్ని ప్రవచించి తన సామ్రాజ్యంలో మత సామరస్యం నెల కొల్పాలని అక్టరు కలలు కనేవాడు.

అతను ముస్లిము మతవేత్తలనే గాక, హెందూ, జైన, పార్సీ, క్రైస్తవ మత ప్రవీణులను సమావేశ పరిచి వారితో చర్చలు జరిపాడు. అతను అన్ని మతాలలోనూ ఎంతో మంచి చూశాడు, కాని ఏ మతాన్నీ స్వీకరించలేదు; “దీని ఇలాహీ” అనే ఒక కొత్త మతాన్ని ప్రచారం చేశాడు. అందులో ఇస్లాము, హెందూ, క్రైస్తవ మతాంశ

లుండేవి. అతను ఈ మతాన్ని బలాత్కారంగా ఎవరికీ అంటగట్టలేదు. అయితే అతను ముస్లిము మత గురువులను మాత్రం పూర్తిగా నిగ్గహంలో ఉంచి, వారి ఆటలు సాగకుండా చేశాడు. అక్టరు మత దృష్టి జాతీయాదర్శచిహ్న మనాలి.

భారత చరిత్రలో అక్టరుకు ప్రముఖ స్థానం ఇచ్చినవి ఆతని వ్యక్తిగతమైన గుణాలు—యుద్ధ కౌశలమూ, ఉదార స్వభావమూ, న్యాయ పరిపాలనా, సంస్కారమూ, పరేంగితజ్ఞతా మొదలైనవి. “అయన సాధారణ వ్యక్తి కాదు, దేవాంశ గలవాడు,” అని జహంగీర్ తన తండ్రిని గురించి అన్నాడు. అక్టరు అమితమైన ధైర్యమూ, శరీర బలమూ గలవాడు. యుద్ధంలోగాని, వేటలోగాని అతను భయపడి ఎరగడు. అతని వర్తనా, సంభాషణా ఎంతో ఇంపుగా ఉండి, అవతలి వాళ్ళను బలంగా ఆకర్షించేవి.