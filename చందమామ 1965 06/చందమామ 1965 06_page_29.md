ఉస్మాన్ కోపావేశంతో అతన్ని కాలితో తన్ని, “యుద్ధం చెయ్యటానికి భయపడు తున్నావా? ఏ మన్న యోధు డివి?” అన్నాడు ఈసడిస్తూ.

జగతసింహుడికి ఓర్పు నశించి ఆవేశం వచ్చింది. అతను కింద పడిన తన కత్తిని తీసుకుని ఉస్మాన్ పైకి లంఘించాడు. అతని దెబ్బలకు ఉస్మాన్ ఉక్కిరి బిక్కిరి అయి కింద పడిపోయాడు. జగతసింహు డతని రొమ్ము మీద ఎక్కికూర్చుని, అతని కత్తి లాగేసి ఉస్మాన్ కంఠం మీద నొక్కిపెట్టి, “ఏం? ఇప్పటికైనా యుద్ధదాహం తీరిందా?” అన్నాడు.

“నా ఒంట్లో ప్రాణం ఉండగా తగ్గదు,” అన్నాడు ఉస్మాన్.

“నీ ప్రాణాలు తియ్యటానికి కణం పట్టదు, తెలుసా?”

“చంపెయియ్య. లేకపోతే నిన్ను చంపే యత్నం మానను.”

“బతికే ఉండు. నాకు నీ భయం లేదు. ఒకనాడు నా ప్రాణాలు కాపాడావు. ఇప్పుడు నీ ప్రాణాలు కాపాడుతాను.”

జగతసింహుడు ఉస్మాన్ రెండు చేతు లనూ తన కాళ్ళతో తొక్కిపట్టి, అతని వద్ద ఉన్న ఆయుధాలన్నీ లాగేసుకుని, తరవాత అతన్ని విడిచిపెట్టాడు. “పో, వెళ్ళిపో. నన్ను కాలితో తన్నావు. లేకపోతే నీ కింత అవమానం చేసి ఉండను,” అన్నా డతను.

ఉస్మాన్ గుర్రం ఎక్కి తమ కోట వేపు వెళ్ళిపోయాడు.

జగతసింహుడు బావి దగ్గిర తన గాయాలన్నీ కడుక్కుని తన గుర్రం దగ్గిరికి వచ్చే సరికి గుర్రం మెడకు ఒక ఉత్తరం కట్టి ఉన్నది. దాని పైన, “రెండు రోజుల దాకా చదవ వద్దు,” అని ఉండటం చేత అతనా ఉత్తరాన్ని తన కవచంలో దాచుకుని తమ శిబిరానికి వెళ్ళాడు.

—(వచ్చే సంచికలో ముగింపు)