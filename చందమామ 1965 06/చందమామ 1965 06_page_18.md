# నేహూ కథ

## 12

రామచంద్ర మహారాష్ట్రుడు. అతను కొంత కాలం ఫిజీలో శ్రామికుడుగా పనిచేసి వచ్చి అయోధ్య రాష్ట్రంలో స్థిరపడ్డాడు. అతను గ్రామాల వెంట తిరుగుతూ తులసీదాసు రామాయణం లోని దోహలను చదువుతూ రైతుల కష్టాలను గురించి శ్రద్ధగా వినేవాడు. అయోధ్య లోని ఫైజుబాద్, బరేలీ, ప్రతాప్ గర్ జిల్లాలలో సీతారాముల గాధలు జన ప్రియమైనవి; తులసీ రామాయణం అంద రికీ తెలుసు. అందులో నుంచి వాక్యాలు ఏరి ఉదహరించేవాడు రామచంద్ర. అతనికి చెప్పుకో దగిసం చదువేమీ లేకపోయినా రైతు లను తరచు సమావేశ పరిచి, సభలు పెట్టించి, వారిలో సంఘీభావం పెంపాందింప జేశాడు. “సీతారాం” అన్న కేక కొత్తతి కాకపోయినా, దాని నొక నినాదం లాంటిదిగా తయారుచేసి, దాని ద్వారా గ్రామాలను సంఘటిత పరిచాడు.

ఇలా సంఘటిత పడిన కిసానులకు అతను అస్పష్టమైన వాగ్దానాలు చేసి వారిలో ఆశలు రేకెత్తించాడే గాని, వారి కొక కార్య క్రమం అందించలేకపోయాడు. తీరా కిసా

నులు ఉత్తేజితు లయేసరికి వారిని నడి పించే భారం ఇతరుల పైన పెట్టగోరి, వారి చేత అలహాబాదుకు యాత్ర చేయించి, తమ ఉద్యమాన్ని అక్కడ ప్రచారం చేశాడు.

అట్లు పిమ్మట మరొక సంవత్సరం పాటు రామచంద్ర కిసాను ఉద్యమంలో ప్రముఖపాత్ర వహించి, రెండు మూడు సార్లు జైలు కూడా వెళ్ళాడు. తరవాత అతను బాధ్యతా రహితంగానూ, సమ్మదగని వాడు గానూ వ్యవహరించి వైదొలగాడు.

కిసాను ఉద్యమానికి అయోధ్య సరి అయిన క్షేత్రం. అది “తాలూకాదార్ల”