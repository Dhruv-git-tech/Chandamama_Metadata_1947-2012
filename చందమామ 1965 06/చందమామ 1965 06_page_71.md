వరూధిని అతన్ని ఎలాగైనా నిలపాలని విశ్వప్రయత్నం చేసింది. చివరకు ప్రవరుడు అగ్నిహోత్రుణ్ణి ధ్యానించి, ఆ దేవుడి అనుగ్రహంతో ఇల్లు చేరుకున్నాడు.

ప్రవరుడు వెళ్ళిపోయినందుకు వరూ ధిని విచారంగా కూర్చుని ఉండగా, ఆమెను ప్రేమించిన గంధర్వుడు, కలి అనే వాడు, ప్రవరుడి రూపమే ధరించి ఆమెను సమీపించి, తన మనసు మారినట్టుగా సటించాడు. వరూధిని ఆ వచ్చిన వాడు ప్రవరుడే అనుకుని అతనితో విహరించింది.

కొంత కాలానికి వరూధినికి ఆ గంధర్వుడి వల్ల ఒక తేజోవంతుడైన కొడుకు

పుట్టాడు. అతనికి స్వతః తేజస్సు ఉండటం చేత స్వరోచి అన్న పేరు వచ్చింది. అతను ధనుర్వేదంతో సహా వేదాలన్నీ అభ్యసించి సర్వకళాప్రపూర్ణు డయాడు.

అతని సంగతి అలా ఉండగా, అందీ వరుడనే విద్యాధరుడికి మనోరమ అనే కుమార్తె ఉన్నది. ఆమెకు విభావరీ, కళా వతీ అని ఇద్దరు చెలికత్తెలు. విభావరి మందారు డనే విద్యాధరుడి కూతురు. కళాపతి అనేది పారు డనే మునీశ్వరుడి కూతురు; పారుడు బ్రహ్మచారిగా ఉండగానే అతనికి, పుంజికస్థల అనే అప్సరసకూ పుట్టింది; పుంజికస్థల ఆమెను కని,