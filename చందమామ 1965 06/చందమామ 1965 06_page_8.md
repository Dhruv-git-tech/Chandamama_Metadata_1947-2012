CHITRA

# ప్రశ్నలోత్తరాలు

## 1. కవురు సత్యనారాయణ, పేరుపాలెం

అన్నయ్యా, రావణుడు దశకంటు డంటారు గదా? మీరు ఏక శిరస్కుడిగా చిత్రించే వారేం?

రావణుడు కామరూపి. సర్వకాలనర్వాస్థ్రాయందూ పది తలలతో అగచాటుపడ నవనరం లేదు. అదీగాక పది తలల రావణుణ్ణి చిత్రించటం వల్ల చిత్రానికి శోభరాదు.

## 2. కె. ఎ. ఎల్. ఎస్. దేని, ఆలంపూర్

రాముడు రావణుని బ్రహ్మాస్త్రంతో చంపాడని వేశారు. విభీషణుడు రామునితో తన అన్న కడుపులో అమృతభాండమున్నదనియు, దానిని భేదించిన గాని అతను చావడనియు తెలపిన మీదట రాముడు రావణుని సంహరించెనని నేను వింటిని. ఏది తప్పు?

ఈ అమృతభాండం కథ విచ్చిత్ర రామాయణంలో ఉన్నట్టు కనబడుతుంది. వాల్మీకి రచించిన యుద్ధకాండలో మట్టుకు ఆ కథ లేదు. (ఈ ప్రశ్ననే ఇంకా ఆనేకమంది పాఠకు లడిగారు.)

## 3. యద్దనపూడి రామకృష్ణ, యద్దనపూడి

"అంగారవతి" కథ చాల బాగున్నది. కాని నా కొక సందేహము గలదు. అంగారవతి తన తండ్రిని ఎందుకు చంపాలి?

అంగారవతి తన తండ్రిని చంప లేదు. తన ప్రియుడు తన తండ్రిని చంపుతాడని కూడా ఆమెకు తెలిని ఉండకపోవచ్చు.

## 4. ఆర్. వెంకోబారాచ్చ, నెల్లూరు

మామయ్య, విక్రమార్కుడు సమాధానం చెప్పలేని కథ బేతాళుడు చెప్పలేడా? బేతాళ కథలు ఎప్పటికి అవునో తెల్ప గోరుతాను.

విక్రమార్కుడు సమాధానం చెప్పలేని కథ బేతాళుడు చెప్పిన క్షణంలో ఓడిపోతాడు. అందు చేత బేతాళుడు ఓడిపో దలచుకున్నప్పుడే సమాధానం లేని ప్రశ్న వేస్తాడు. మనకు కావలి సింది బేతాళ కథలు అయిపోకుండా ఉండటం. ఇవి ఇతర కథల వంటివి కావు; వీటిలో నీతి, ధర్మసూక్ష్మమూ, మన స్త్రత్వ పరిశీలనా మొదలైన రకరకాల అంశాలుంటాయి. బేతాళ కథలు ఎప్పుడయిపోతాయా అని చూసే పాఠకులుంటారంటే మాకు సమ్మకం కలగటం లేదు.