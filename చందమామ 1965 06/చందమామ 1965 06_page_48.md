“అయితే కలకు నాలుగణా లిస్తాను. నాలుగు కలలు అమ్మి రూపాయి తీసుకుపో!” అన్నాడు జమీందారు.

జమీందారుకు భార్య లేదు, ఒక్క కొడుకు మాత్రం ఉన్నాడు. ఇంటి నిండా రకరకాల పనివాళ్ళున్నారు.

బ్రహ్మాన్న సుష్ఠుగా భోజనం చేసి ఒక మూల పడుకుని నిద్రపోయి, మర్నాడు లేచాడు. వాడు నిద్ర లేస్తూనే జమీందారు దగ్గిరికి పోయి, “అయ్యా, మీ తోటలో జామ చెట్టు మీద ఒక పంచరంగుల చిలక వాలి నట్టూ, దాన్ని మీరు పట్టుకుని పంజరంలో పెట్టి పెంచినట్టూ నాకు కల వచ్చిందండి,” అన్నాడు.

బ్రహ్మాన్న కల ఎటువంటిదో చూద్దా మని జమీందారు అప్పటి కప్పడే తోటలోకి వెళ్ళాడు. అయన జామచెట్టును సమీపించి చూసే సరికి, నిజంగానే చెట్టుకొమ్మ మీద పంచరంగుల చిలక కూర్చొని ఉన్నది. అది పెంపుడు చిలకలా గున్నది. మనిషి దగ్గిరికి రాగానే ఏవేవో మాటలు పల్లించింది. పట్టుకుంటే సులువుగా చికికింది. జమీం దారు దాన్ని తెచ్చి, పంజరంలో పెట్టి ఇంట్లో ఉంచాడు. ఎవరే మాట అన్నా, ఆ చిలక వెంటనే దాన్ని అని విసోదం కలిగించేది.

జమీందారు బ్రహ్మాన్నను పిలిచి, “బ్రహ్మాన్నా, నిజంగా నీ కలలు డబ్బిచ్చి కొనదగినవే. మా యింట్లో ఏదైనా పనికి కుదురు. పని చేసినందుకు నీకు తిండి, బట్టా ఇస్తా. అది గాక కలలకు వేరే డబ్బిస్తా,” అన్నాడు.

“కలలు కనటం తప్ప నా కే పనీ రాదు. తింటేగాని నిద్రరాదు. నిద్రపోతే గాని కల రాదు. నా కలలు కొనదలిస్తే మీరెట్లాగూ నాకు కడుపు నిండా తిండి పెట్టక తప్పదు,” అన్నాడు బ్రహ్మాన్న.

“సరే, కడుపు నిండా తిని కలలు కంటూ ఉండు,” అన్నాడు జమీందారు.