పెడుతూ పరిగెత్తసాగింది. ద్వారం వద్ద ఉన్న కొజ్జా కాపలావాళ్ళు విమల కంగారు చూసి, “ఏం జరిగింది?” అని అడిగారు.

నిశిత బుద్ధి గల విమల, “సర్వనాశనం! అంతఃపురంలో మొగలులు జొరబడ్డారు, త్వరగా వెళ్ళండి! వాళ్ళు సవాబు నేం చేస్తారో?” అన్నది. కొజ్జా వాళ్ళంతా ఒక్కుమ్మడిగా అంతఃపురం లోకి అతి వేగంగా పరిగెత్తారు. విమల అంతఃపుర బహిర్వారం వద్దకు చేరుకునే సరికి ఆక్కడి పహారా వాళ్ళంతా తప్పతాగి నిద్ర పోతున్నారు. ఆమె సునాయాసంగా కోట ద్వారాన్ని చేరుకున్నది.

అక్కడ మటుకు ఒక కాపలావాడు పహారా ఇస్తున్నాడు. వాడు విమలను చూసి, “ఎవరు నువు? ఎక్కడికి పోతు న్నావు?” అన్నాడు.

అప్పటికి అంతఃపురంలో మహా పెద్ద కోలాహలంగా ఉంది. అన్ని ప్రాంతాల నుంచి జనం అటు కేసి పరిగెత్తుతున్నారు. విమల పహారావాడితో, “ఇక్కడ ఉండి నువేం చేస్తున్నావు? ఆ గోల విసపడటం లేదూ ? పద, వెళ్ళి రక్తించు!” అన్నది.

“ఏమిటి ? ఏమయింది ?”

“ కోటలో మొగలులు జొరబడ్డారు. నవాబు ప్రాణాలు రక్తించు !”

కోటగుమ్మం వద్ద ఉన్నవాడు కూడా లోపలికి పరిగెత్తాడు. విమల నిశ్చింతగా బయటికి వెళ్ళిపోయింది. ముఖద్వారం దాటి కొంత దూరం వెళ్ళేసరికి ఆమె కొక చెట్టు కింద ఒక మనిషి నిలిచి ఉండటం కనబడింది. ఆమె ఆభిరామస్వామి ని గుర్తించింది.

ఆయన విమలను చూస్తూనే, “నేను చాలా కంగారు పడ్డాను. కోటలో ఆ కోలా హల మేమిటి?” అన్నాడు.

“ఏమిలేదు. నా వైధవ్యానికి ప్రతిక్రియ చేశాను. ఇక ఇక్కడ మసలరాదు, త్వరగా