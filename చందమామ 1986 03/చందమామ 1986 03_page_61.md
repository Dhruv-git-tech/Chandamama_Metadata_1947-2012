ఇలా పది రోజులు గడిచాక కళింగ సేనాధిపతి తన గుర్రం మీద కోటను సమీపించి, ''జితవర్మా, మేము యుద్ధంలో ఓడిపొయాము. మనం సంధి చేసుకునే టండుకుగాను, కోట ద్వారాలు తెరిపించండి!'' అని కేకపెట్టాడు.

"ఈ పని మొదటనే చేస్తే, మీకూ మాకూ కూడా శ్రమ తప్పేదిగా!" అంటూ జితవర్మ కోట తలుపులు తెరిపించి శ్రతు సేనాధిపతిని లోపలికి రానిచ్చాడు.

"ఇక నుంచి మీ కళింగరాజు నాకు సామంతుడుగా ఉండి కప్పం చెల్లిస్తాడా?" అని జితవర్మ సేనాధిపతిని అడిగాడు.

"అప్పుడే కాదు. ప్రస్తుతానికి మా సేనలో సగానికి పైగా యుద్ధంలో చనిపొయినట్టూ, మిగతా సగంలో ఒక వంతు మీకు ఖైది లుగా చికిక్కనట్టూ పత్రం రాసి ఇవ్వండి," అన్నాడు కళింగ సేనాధిపతి.

ఆ పత్రం తీసుకుని సేనాధిపతి తన సేనతో సహా వంగరాజు వద్దకు వెళ్ళాడు. అసలు సంగతేమంటే కళింగరాజ్యాన్ని

కాజెయ్యటానికి గాను ఒక కుట్ర జరిగింది. వంగరాజ్యాన్ని జయించి వస్తానని చెప్పి కళింగ సేనాధిపతి సేనతో సహా వచ్చి సరిహద్దు మీద తనకు కనిపించిన మొదటి కోట వద్ద యుద్ధం చేసినట్టు నాటకం ఆడాడు. తన సేన దాదాపు నాశనమై పోయినట్టు జితవర్మ దగ్గిర పత్రం పుచ్చు కుని ఆ సైన్యాన్ని వంగరాజు పరం చేసి, తాను కొద్దిమంది సైనికులతో తన దేశానికి తిరిగి వెళ్ళాడు. తరవాత కొద్ది కాలానికి వంగ సైన్యాలు కళింగదేశాన్ని ముట్టడించి జయించాయి.

ఇదంతా జితవర్మకుగాని, సరిహద్దులో ఉండేవారికి గాని తెలియదు. జితవర్మ యోధానయోధుడనీ, తన పైకి దండెత్తి వచ్చిన కళింగ సేనలను ఒంటరిగా నాశనం చేశాడనీ చెప్పుకున్నారు. జితవర్మ కూడా తనవల్లనే కళింగసేన సగం పైగా నాశనమయినట్టూ నమ్మాడు. ఈ యుద్ధాన్ని చూసినవారు లేకపొవటంచేత, వాస్తవంగా జరిగినదేమిటో ఎవరికీ తెలియదు.