"ఈ పూట ఇంత ఆహారం దొరికితే చాలు తల్లీ, అది తిని ప్రాణాలు నిలుపు కుని, పక్కపట్టణానికి వెళ్ళిపొతాము. అక్కడమాకు ధనవంతులయిన బంధువులున్నారు," అన్నదామె.

నులేమాన్ కూతురు తన దగ్గరున్న రొట్టెలు తీసి అమెకిచ్చింది. తల్లీ బిడ్డలు, వాటిని తిని అకరి తీర్పుకున్నారు.

తరవాత ఆ పేదరాలు, "ఆమ్మాయీ, నీ దయాగుణం సాటిలేనిది. నీకు ప్రత్యుపకారంగా ఇవ్వడానికి నా దగ్గర ఈ కూజా తప్ప మరేదీలేదు. ఇది ఖాళీ కూజా కాదు. తీసుకో తల్లీ," అంటూ ఒక పాత కూజాను అందించింది.

నులేమాన్ కూతురు కూజాను పరిశీలించి చూసింది. అందులో ఏమీ లేదు.

"ఈ కూజా ఖాళీగా ఉన్నా. ఇందులో ఏమైనా ఉన్నా, దీని అవసరం మాకు ఇప్పుడు లేదు. మీరే ఉంచుకోండి," అన్నదామె.

"ఇది ఖాళీ కూజా కాదన్నాను కదా! నా మాట విని దీనిని నువు తీసుకుపొతల్లి," అని బతిమాలింది పేదరాలు.

అమె మాటను కాదనలేక, నులేమాన్ కూతురు కూజాను తీసుకుని ఇంటికి పోయి, దారిలో జరిగినదంతా తల్లిదండ్రులకు వివరంగా చెప్పింది.

ఆమె పేదరాలిపట్ల చూపిన కరుణ ఫలితంగా వాళ్ళందరూ ఆ పూట పస్తు ఉండవలసి వచ్చింది. అయినా అలా జరిగినందుకు ఎవరూ బాధపడలేదు!

అంతా విన్న నులేమాన్ పెద్దకూతురితో, "మంచి పనే చేశావమ్మా. ఇప్పుడు ఈ కూజాను అమ్మితే ఒక రొట్టెయినా వస్తుంది కదా?" అని, చిన్న కూతురు కేసి తిరిగి, "నువు ఈ కూజాను అమ్మిరా," అన్నాడు.

చిన్న కూతురు ఆ కూజాను తీసుకుని సంతకు వెళ్ళి. ఒకచోట కూర్చున్నది. ఆ దారిగుండా ఎందరెందరో వెళ్ళారు గాని, ఒక్కరు కూడా ఆ కూజా ధర ఎంత అని అడిగిన పాపాన పొలేదు.