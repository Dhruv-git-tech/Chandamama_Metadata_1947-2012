అది విని తండ్రి, కూతుళ్ళకు చాలా ఆనందం కలిగింది.

మరొకనాడు సుబుద్ది అడవిలో వున్న కోయవాళ్ళ దగ్గిరకు పొయి, సుప్రియ కోసం పుట్టతేనే, పునుగూ లాంటి సుగంథ ద్రవ్యాలు తేవలసి వచ్చింది. అతడు బయలుదేరే సమయంలో సుప్రియ గీత కత్తి లాంటిది ఒకటి తెచ్చి అతడికిస్తూ, "ఒంటరిగా వెళుతున్నారు. ఈ కత్తి సాయంతో ఒక గురాన్ని తోడుగా తీసుకు వెళ్ళంది," అన్నది.

కూతురు మాటలు జమీందారుకేమీ అంతుబట్టలేదు. అయన సుప్రియతో, "అ అడవి మార్గమంతా కొండలా, గుట్టల మయం. మనిషి నడవడమేకష్టం. తోడుగా ఒక గురమా ?" అన్నాడు.

సుప్రియ, సుబుద్ది కేసి చూసింది. అప్పుడు సుబుద్ది జమీందారుతో, "ఈ కత్తితో ఒక చెట్టుకొమ్మ నరికి, దాన్ని చేతి కర్ర ఊతంగా తీసుకుపొమ్మని అమ్మాయి గారు చెప్పారు. గుర్రం అంటే అదే," అన్నాడు.

కొద్ది రోజుల తర్వాత జమీందారు గుమాస్తా సుకేతుడు, అట్టహాసంగా తన చెల్లెరి పెళ్ళి చేస్తూ, ఊళ్ళో అందరితో పాటు జమీందారునూ, సుప్రియ నూ, సుబుద్దినీ విందుభోజనానికి పిలిచాడు.

సుప్రియ అతడితో, "మీ చెల్లెరి పెళ్ళి మహా ఘనంగా చేసినట్టుంది. మీ ఇంటి పునాది గట్టిదేనా ?" అన్నది.

ఆ ప్రశ్నకు సుకేతుడు, "అమ్మా, మాది పాతకాలపు పదినిట్టాడుల పూరిల్లు. దానికి పెద్దగా పునా దేముంటుంది !" అన్నాడు.

ఆ సమయంలో సుబుద్దిలేదు. సుప్రియ తండ్రితో, "నేను సుకేతుణ్ణి అతడి ఆర్థిక స్తోమతు గురించి అడిగాను. అతడిది దొంగబుద్ది అన్న అనుమానం, నాకు ధ్రువపడుతున్నది. ఆ సంగతి సుబుద్ది ద్వారా తేల్చగలను. అందుకొక ఉపాయం వున్నది," అన్నది.