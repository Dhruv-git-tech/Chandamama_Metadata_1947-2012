పట్టేస్తాను. నేను ఆ గదిలో వుంటాను. మీరు ఒక్కొక్కరే వచ్చి, ఈ రాత్రి మన సంకేతం ఏమిటో చెప్పిపొంది," అన్నాడు.

దొంగల్లో ఒక్కడొక్కడే తమ నాయకుడున్న గదిలోకి వెళ్ళసాగారు. వాళ్ళ సంకేతమేమిటో తెలియని భీమశంకరానికి భయం పట్టుకున్నది. అంతలో అతడికి వంటవాళ్ళల్లో ఒకడు తోటివాణ్ణి, మతి మరుపువెధవా అనడం గుర్తుకువచ్చింది.

భీమశంకరం వాణ్ణి సమీపించి, చెవిలో, "అసలే నువ్వు మతిమరుపువాడివి. ఆ సంకేతం మరిచిపొలేదుగదా?" అన్నాడు.

దానికి వాడు, కోపం తెచ్చుకుని, "లంబాలుంబా! ఎంత మతిమరుపయినా, అ మాత్రం గుర్తుపెట్టుకోలేనా!" అన్నాడు.

భీమశంకరం సంతోషించి తన వంతురాగానే దొంగల నాయకుడి దగ్గిరకు వెళ్లి, "లంబాలుంబా!" అని చెప్పాడు.

దొంగలందరూ సంకేతం చెప్పడం ముగియగానే, దొంగల నాయకుడు, "అహాఁ, మనలో చేరినవాడెవడో, మహా

బుద్ధిశాలిలా వున్నాడు. అలాంటి వాళ్ళంటే, నాకు చాలా గౌరవం. అతను ముందుకు వచ్చి, నిజం చెవితే, చక్కని విందుభోజనం పెట్టి, బహుమతి కూడా యిచ్చి మరీ వదిలేస్తాను. ఈ మాట ప్రమాణం చేసి చెబుతున్నాను," అన్నాడు.

ఆ వెంటనే భీమశంకరం ముందుకు వచ్చి, దొంగల నాయకుడికి జరిగింది చెప్పి, "అసలే అకలితో వున్నాను. దానికి తోడు మీ వంటకాల వాసన నన్నింత సాహసానికి పురిగొల్పింది." అన్నాడు.

ఆ మాటలకు దొంగల నాయకుడు పెద్దగా నవ్వి. "అ వంటకాల వాసనే కాదు, రుచి కూడా ఎంత అద్భుతంగా వుంటుందో యిప్పుడే చూద్దువుగాని. రా, నా సరసన కూర్చుని విలుదు భోజనం చేద్దువుగాని," అన్నాడు.

దొంగల నాయకుడు, భీమశంకరానికి తృప్తిదీరా భోజనం పెట్టించి, తెల్లవారు జామున వెళ్ళిపొయేప్పుడు, అతడికి పది బంగారు కాసులు బహుకరించాడు.