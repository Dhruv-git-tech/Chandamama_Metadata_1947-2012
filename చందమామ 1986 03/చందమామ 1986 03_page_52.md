భరణుడు ఇంటి లోపలికి వెళ్ళి.
కొడుక్కు చిచ్చగాడి విషయం చెప్పి.
"చాదస్తం అనుకోకు! ఒకోసారి, మనుషులనబదేవాళ్ళలో. మానవత్వం పాలు ఏమున్నదో పరిషీంచేందుకు, పరమేశ్వరుడే యిలా వస్తూంటాడు. డబ్బిచ్చుకోలేని అనాథయాచకుడని అలక్ష్యం చెయ్యక, నువ్వు శ్రద్ధగా రోగనిదానం చేసి, మంచి మందివ్వు. నీకు మేలు జరుగుతుంది. నీ జాతకం మారిపొతుంది. నా మాట కాదనకు!" అన్నాడు.

నిర్వాకుడు విసుకుక్కంటూనే వెళ్ళి, చిచ్చగాణ్ణి పరిషీంచి, లోపలికి వెళ్ళి. ఏదో మందు తయారుచేసి తెచ్చి, వాడికిస్తూ, "నాలుగు రోజులపాటు, యీ మందును పూటకు రెండు గుళికల చొప్పున వేసుకో. నీ జబ్బు నయ మ వుతుంది," అని చెప్పాడు.

చిచ్చగాడు నిర్వాకుడికి, భరణుడికి దణ్ణాలుపెట్టి వెళ్ళిపోయాడు.

భరణుడు కొడుక్కుతో, "నువ్వు చేసిన పని, నాతెంతో సంతోషాన్ని కలిగించింది. దేవతలు తప్పక నిన్నాశీర్వదిస్తారు! త్వరలోనే, నీ జాతకం మారిపొతుంది," అన్నాడు.

నిర్వాకుడు అసహనంగా, "దేవతలు నన్నాశీర్వదించి, నా జాతకం మారిపొతే

సంతోషమే. కాని, చిచ్చగాడి జబ్బు తగ్గుతుందన్న నమ్మకం, నాకు లేదు. నాకు తెలిసినంతవరకూ, వాడి జబ్బుకు మందు లేదు," అన్నాడు.

"అయితే మరి వాడికేంమందిచ్చావు?" అన్నాడు భరణుడు కంగారుగా.

"మీ తృప్తికోసం ప్రమాదం కలిగించని, ఏదో మందిచ్చి పంపాను. అ పైన వాడి అదృష్టం!" అన్నాడు నిర్వాకుడు నిర్లక్ష్యంగా.

చిచ్చగాడి అదృష్టం ఆరోగ్యానికి సంబంధించినంతవరకూ బాగానే వున్నది! నిర్వాకు డిచ్చిన మందు, వాడిపై వెంటనే తన ప్రభావం చూపించింది.