తప్పించుకుని పారిపోవచ్చు. ఆ తరవాత, తిరిగి తనకు అరణ్యాలు పట్టుకు తిరిగే జీవితం ప్రారంభమవుతుంది.

చంద్రవర్మ మనసులో ఇలా అనుకుంటూ నిస్పృహగా శత్రుసైన్యం కేసిచూస్తున్నంతలో అతడికి మెరుపులా ఒక ఆలోచన వచ్చింది. అతడు ఎంతో గుండె నిబ్బరంతో, శత్రుసైన్యందృష్టికి కనబడేలా ఒక ఎత్తయిన రాతి మీద నిలబడి, ఖంగు మనే కంఠస్వరంతో వాళ్ళను ద్దేశించి యిలా అన్నాడు:

“ఓ సైనికులారా! నేను వీరపుర సామంతుడైన సూర్యవర్మ కుమారుణ్ణి, చంద్రవర్మను! దుష్టుడైన సర్పకేతుడు, మాహిష్మతీ రాజువంశాన్ని ఎంత క్రూరంగా నిర్మూలించి, తను చక్రవర్తి అయాడో మీకందరిక తెలుసు. నేను తిరిగి మాహిష్మతీ రాజ్య సింహాసనం మీద యశోవర్థన చక్రవర్తి సంతానంలో మిగిలి వున్న తపోవర్థనుణ్ణి కూర్చోబెట్టదలిచాను. ఒకవేళ అయన అందుకు సమ్మతించని పక్షంలో మీ కిష్టుడైన మరెవరినైనా సరే చక్రవర్తిని చేయవచ్చు. దుష్టుడూ, కపటి, క్రూరక ర్ముడూ అయిన సర్పకేతుణ్ణి ముందు బంధించాలి. నా వీరపుర సంస్థాన సైనికు లెవరైనా మీలో వుంటే వారికి ఈ పని ఒప్పచెపుతున్నాను.”

చంద్రవర్మ కంఠస్వరం వింటూనే సైనికులంతా ఒక్క నిమిషం స్థాణువుల్లా అయిపోయారు. అతడు మాట్లాడటం ముగించేసరికి, సైన్యంలో ఒక భాగం నుంచి, “వీరపుర మహరాజుకూ, జై!” అన్న కేకలు వినిపించినై. ఆ వెంటనే సైన్యంలో అక్కడక్కడా కలకలం, తో సుకోవటాలూ, కుమ్ముకోవటాలూ ప్రారంభమయింది. చూస్తూండగానే సైన్యం నుంచి ఒక పెద్ద సమూహం వేరు పడి, చంద్రవర్మ నిలబడి వున్న చోటుకు రాసాగింది. ఆ వెంటనే “సర్పకేతు మహారాజుకూ, జై!” అన్న కేకలు వినిపించినై. చంద్రవర్మ కేసి వస్తున్న అశ్వసైనికులూ,