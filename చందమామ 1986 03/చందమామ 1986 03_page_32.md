మినుకుమంటున్నందున, గదిని వెలుగు కన్న చికటి ఎక్కువగా ఆవరించింది.

దొంగల నాయకుడు ఆ వేసిన విస్తళ్ళ కేసి ఒకమారు చూసి, "మనం ఇరవై అరుగురం కదా! నలుగురు వంటచేస్తే, మిగిలినవాళ్ళం ఇరవైయిద్దరం. ఆ నలుగురూ వడ్డిస్తున్నారు. మరి యిక్కడ ఇరవైమూడు విస్తళ్ళు వేసుకుని— అందరం కలిపి ఇరవైఏడుమందిమి అయ్యాం ఏమిటి? మనలో ఎవడో పరాయి వాడు వచ్చి కలిసినట్టున్నది," అన్నాడు.

ఆ మాటలకు దొంగలు విస్తుపొయి, ముఖముఖాలు చూసుకుంటున్నంతలో, వాళ్ళ నాయకుడు, "అ పరాయివాణ్ణి పట్టడం చాలా సులువు. అందుకొక మార్గం వున్నది!" అని, తన ముఖ్య అనుచరుణ్ణి దగ్గిరకు పరిచి, మిగతా దొంగలతో, "మేం యిద్దరం, యీ పక్క గదిలో వుంటాం. మీరు ఒక్కొక్కరూ, ఆ గదికి రండి. నేను యీ కాలుస్తున్న చుట్టతో వాత పెడతాను. దానికి ఒర్పుకోలేక ఎవదైతే పెడబాబ్బలు పెడతాడో, వాడు పరాయివాడు. వాణ్ణి చెట్టు కొమ్మకు వేళ్ళాడదిస్తాను," అన్నాడు.

తరవాత దొంగల నాయకుడూ, వాడి ముఖ్య అనుచరుడూ పక్క గదిలోకి వెళ్ళారు. ఒక్కొక్క దొంగా ఆ గదిలోకి వెళ్ళిన కొద్దిసేపటిక, అబ్బా అని చిన్న మూలుగు మాత్రం వినిపిస్తున్నది.

ఇది గమనించిన భీమశంకరం, దొంగల నాయకుడు ఎవరికి చుట్టతో కాల్చి వాతలు పెట్టడం లేదనీ, మరేదో ఎత్తువేశాడని అనుకున్నాడు. అతడు గదిలోకి వెళ్ళగానే నాయకుడి ముఖ్యానుచరుడు, అబ్బా అని చిన్నగా మూలిగి, భీమశంకరాన్ని గోడ వారగా కూర్చోబెట్టాడు. కొద్ది సేపటిక అందరు దొంగలవంతూ అయింది.

అప్పుడు దొంగల నాయకుడు వాళ్ళతో, "మన మధ్య చేరిన ఆ పైవాడెవడో జిత్తుల మారి వెథవలా కనిపిస్తున్నాడు. వాడి మీద నా ఎత్తుగడ పారలేదు. ఈసారి వాణ్ణి