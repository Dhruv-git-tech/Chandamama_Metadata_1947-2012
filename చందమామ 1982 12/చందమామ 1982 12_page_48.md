చేయలేదు. నీ డబ్బు, సువ్వే వుంచుకో, '' అన్నాడు.

రాక్షసుడు వీరప్పను మెచ్చుకుని, డబ్బు సంచీని గుహలోకి గిరవాటు వేశాడు.

అంతలో అక్కడికి అనంతుడు వచ్చాడు. అతడి వెంట ఒక స్త్రీవున్నది. ఆమె మెడలో ఒక్క మంగళసూత్రం తప్ప, ఒంటిమీద మరెలాంటి నగాలేదు. ఆమె చేతిలో ఒక చిన్న మూట వున్నది.

రాక్షసుడూ, వీరప్పా ఆమె కేసి ఆశ్చర్యంగా చూస్తున్నంతలో అనంతుడు, ''అయ్యా, యీమె నా భార్య!'' అని లోగడ రాక్షసుడు యిచ్చిన డబ్బు సంచీని వాడి కాళ్ళముందు పెట్టాడు.

రాక్షసుడు కనుబొమలు చిట్లించి, '' అంత నగల పిచ్చిగలదని చెప్పిన నీ భార్య ఒంటి మీద నగంటూనే లేదు. నగల పిచ్చి వదలకొట్టేందుకు, ఆమెను ఏమైనా హింసలపాలు చేశావా?'' అన్నాడు.

ఆ ప్రశ్నకు అనంతుడు జవాబివ్వ బోయేంతలో అతడి భార్య, ''మీది

రాక్షస రూపమయినా స్వభావం దేవతలకే చెల్లు! నా భర్త యీ కొండ ప్రాంతానికి వచ్చిన కారణంతోపాటు ఆయన కు మీరిచ్చిన సలహా కూడా విన్నాను. భర్తకు సంసారంపట్ల విరక్తి కలిగించే నా నగల పిచ్చికి స్వస్తి చెప్పాను. అందుకు సాక్ష్యంగా, యీ నగల మూటను తమ ముందు వుంచుతున్నాను,'' అంటూ మూటను రాక్షసుడి ముందు పెట్టింది.

రాక్షసుడు సంతోషం పట్టలేక పెద్దగా నవ్వి, గుహలోకి పోయి, వీరప్ప ధనం సంచీని తెచ్చి అతడికిచ్చి: అనంతుణ్ణీ, అతడి భార్యనూ ధనం సంచీని, నగల మూటనూ తీసుకోమని చెప్పి, ''మీ ముగ్గురి స్వభావాల్లోనూ యింత పెద్దమార్పు వచ్చాక, ఆ ధనం, నగలూ మీకు ముందు, ముందు వలాంటి హానీ చెయ్యలేవు. ఇక వెళ్ళిరండి!'' అన్నాడు.

వీరప్పా, అనంతుడూ, అతడి భార్య కొండ దిగి అనందంగా తమ, తమ గ్రామాల కేసి బయలుదేరారు.