ఇద్దరూ కలిసి ఆమె తండ్రిపద్దకు వెళ్ళగానే, సంగతి సందర్భాలు తెలుసు కుని, ''ఇతడే ఆమ్మాయికి తగిన వరుడు,'' అని మగధరాజు నిశ్చయించాడు.

చిన్న కళింగుకీ, మగధ రాజపుత్రికీ వివాహం జరిగింది.

కొద్ది కాలానికే వారికి ఒక కుమారుడు కలిగాడు. గొప్ప లక్షణాలతో ప్రకాశించే ఆ బిడ్డడికి, విజయకళింగు అని పేరు పెట్టి అల్లారు ముద్దుగా పెంచుకుంటు న్నారు.

కొన్నాళ్ళు గడిచిన తరవాత ఒక రోజున, కళింగు జాతకాలు తీసి, లెక్క వేసి గ్రహ కూటాలు ఎలా వున్నది చూశాడు. అప్పటికి తన అన్న ఐన పెద్ద కళింగు ఆయువు మూడి వుంటుందని లెక్కలవల్ల తేలింది.

అప్పుడు కళింగు కొడుకును చేర బిలిచి, '' కుమారా ! నీవు జీవితం గడప వలసింది ఈ అడవులలో కాదు. నా అన్న పెద్ద కళింగు దాంతిపుర ప్రభువు,

ఆ రాజ్యానికి వారసుడవు నీవే ! కనుక, వెంటనే వెళ్లి ఆ సింహాసనం అధిష్ఠించు,'' అని చెప్పి. వృద్ధమంత్రిని గురించి చెప్పి, మూడు వస్తువులూ ఆనవాలిచ్చి దీవించి పంపాడు.

తలిదండ్రుల వద్దా, తాతా అమ్మమ్మల వద్దా సెలవు తీసుకున్న విజయకళింగు దాంతిపురం చేరుకుని, వృద్ధమంత్రిని దర్శించి, నేను ఫలానా అని చెప్పాడు.

అప్పటికి, చిన్న కళింగు ఆంచనా ప్రకారమే అతని అన్న కాలం చేశాడు; దాంతిపురం అరాచకస్థితిలో వున్నది.

ఒక మహాసభ ఏర్పాటు చేసి, వృద్ధమంత్రి చిన్నవాడైన. విజయకళింగు పుట్టు పూర్వోత్తరాలు వెల్లడించేసరికి, సభికు లందరూ ఆశ్చర్యభరితులై జేజేలు కొట్టారు.

వృద్ధమంత్రి ఐన బోధిసత్వుడి సల హాలు పాటిస్తూ, విజయకళింగు చక్రగా రాజ్యం పరిపాలించి, పెద్దల పేరు నిల బెట్టాడు.