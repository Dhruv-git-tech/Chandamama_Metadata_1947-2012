ఎటం మా పని. కొంతకాలం అలా జీవితం గడపిన తర్వాత, నాకూ, నాయకుడైన సముద్ర కేతు కూ వివాదం వచ్చిన కారణంగా, అతడు నన్నీ ద్వీపంలో ఒంటరిగా విడిచిపోయాడు. ఆనాటి నుంచి సరకయాతన అనుభవిస్తున్నాను.”

“నీది శమనద్వీపమా?” అంటూ శివదత్తుడు వజ్రముప్పి మాటలకు చాలా ఆశ్చర్యపోయాడు. శమనద్వీప మనగానే, శివదత్తుడికి, శాక్తేయుడి సంగతి, అతడు వెండి బంగారాలతో చండీదేవికి దేవాలయం కట్టించేందుకు, యితర రాజ్యాల మీద దాడికి ‘బయలుదేరిన సమాచారం గుర్తుకొచ్చింది. శమనద్వీపం ఎక్కడు న్నది? ప్రస్తుతం ఆ రాజ్యానికి రాజెవరు? ఇలాంటి ప్రశ్నలకు వజ్రముప్పి నుంచి సమాధానాలు రాబట్టవచ్చునని శివదత్తుడికి తోచింది. కాని, అందుకు అది తగిన సమయం కాదనుకున్నాడు. ప్రస్తుతం కావలసింది; తను చేరిన ద్వీపం, ఆక్కడి స్థితిగతుల సంగతి.

“వజ్రముప్పీ! నువ్వీ ద్వీపంలో పన్నెండు సంవత్సరాల నుంచి వుంటున్నావు గదా? ఇక్కడ నివసించే జనుల గురించి, వాళ్ళ ఆచారవిశేషాల గురించి నీకు బాగా తెలుసునను కుంటాను!” అన్నాడు, శివదత్తుడు.

వజ్రముప్పి నిస్పృహగా తల, వూపాడు.

‘అయ్యా, యిన్ని సంవత్సరాలనుంచి, నేనిక్కడ వుంటున్నా, నాకు యీ ద్వీపాన్ని గురించి అంతగా తెలిసిందేమీ లేదు. ఆహార సంపాదనకూ, క్రూర మృగాల నుంచి తప్పకుని బతికేందుకూ చేసే ప్రయత్నంలో నా కాలమంతా వెళ్ళ బుచ్చాను. ఒకటి రెండుసార్లు మాత్రం, సముద్రకేతుడి ఓడదొంగలు యీ తీరం వెంట వెళ్ళటం నా కంటబడింది. అంతకన్న నా కేమీ తెలియదు.”

“ఈ ద్వీపంలో యింతవరకూ నీకు మానవమాత్రుడే కనబడలేదా?” అంటూ ఆశ్చర్యంగా ప్రశ్నించాడు, శివదత్తుడు.