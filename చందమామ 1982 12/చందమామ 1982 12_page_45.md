సూర్యవర్మ ఆగ్రహావేశంతో, 'నెను ఇతనికి కన్యాదానం చెయ్యలేదు. అందు చేత తండ్రినైనందుకు నాకు సీమంతినిపై గల హక్కు ఇంకా నాదిగానే ఉన్నది. ఈ పెళ్ళి చెల్లదు!' అన్నాడు.

రాజుగారు ఉభయులనూ ఏదోవిధంగా సమ్మాధాన పరచాలని ప్రయత్నించాడు. సీమంతినిపై గల హక్కును విడిచి పుచ్చటానికి ఇట్లు సూర్యవర్మా సమ్మతించలేదు. అట్లు చంద్రపాలుడూ సమ్మతించలేదు.

చివరకు ప్రాణం విసిగి, 'అయితే నా తీర్పు వినండి. సీమంతిని ఉభయుల వద్దా ఉంటుంది. చెట్ల ఆకులు రాలేదాకా భర్త వద్ద ఉండి, చెట్లు మోడయినాక తండ్రి ఇంటికి వచ్చేస్తుంది. తిరిగి చెట్లు చిగిర్చినాక తన భర్త వద్దకు వెళ్ళు తుంది!' అన్నాడు.

ఈ తీర్పు సూర్యవర్మకూ నచ్చలేదు, చంద్రపాలుడికి నచ్చలేదు; కాని దానికి ఇద్దరూ బద్దులుగాక తప్పింది కాదు.

కొంతకాలం గడిచింది. ఆకులు రాలే కాలం వచ్చింది. చెట్లన్ని మోడు కాసాగాయి. సూర్యవర్మ తన కుమార్తె వద్దకు తన మనుషులను పంపి, రాజు గారి తీర్పు గురించి ఆమెకు చెప్పి ఆమెను వెంటపెట్టుకు రమ్మన్నాడు. ఒక సారి ఆమె తన ఇంటికి వస్తే తిరిగి భర్త వద్దకు వెళ్ళకుండా చెయ్యాల నే ఆయన దురుద్దేశం.

సీమంతిని తన తండ్రి దూతలు చెప్పిన దంతా విన్నది. ఆమె వారితో, 'ఆకులు రాలి చెట్లు మోడయాక గద నేను మా తండ్రి ఇంటికి వెళ్ళేది? ఇంకా ఆకులు రాలటం లేదు. ఈ చెట్లు మోడయాక ఆలాగే వస్తాను!' అంటూ వారికి చుట్టూ పున్న ఆశోకవృక్షాలను చూపింది. సూర్య వర్మ మనుషులు తిరిగి వెళ్ళిపోయారు.

ఆ శోక వృక్షాలు ఆకులు రాల్చవు, ఎన్నడూ మోడు కావు. అందు చేత సీమంతిని తన తండ్రి ఇంటికి మళ్ళీ వెళ్ళనే లేదు.