“ఈ పన్నెండు సంవత్సరాల కాలం, నా ఆహార సంపాదన ఇలాగే జరిగింది. ఈటె, బాణాలు - ఇలాంటివి వాడేందుకు, అవి నా కెక్కడా లభించలేదు. ఒకటి రెండుసార్లు పెద్దపులి నుంచీ, ఎలుగు బంటి నుంచీ, వట్టి చేతులతో పోరాడి ప్రాణరక్షణ చేసుకున్నాను,” అన్నాడు.

సైనికులు, వజ్రముష్టి దేహబలాన్ని, ప్రదర్శించిన తెలివితేటలనూ చూసి చాలా ఆశ్చర్యపోయారు. దాదాపు అయిదు అడుగుల ఎత్తూ, పొట్టికాళ్ళూ, పొట్టి చేతులు - అతడిలో అంత శక్తి వుంటుందని మొదట్లో వాళ్ళూహించలేదు.

కొద్దిసేపటి తరవాత, అందరూ తిరిగి శివదత్తుడున్నచోట చేరారు. వజ్రముష్టి లేడిని పట్టిన విధం, సైనికులు చెప్పగా విని, శివదత్తుడు చాలా ఆశ్చర్యపడ్డాడు.

మందరదేవుడు కూర్చున్న చోటు నుంచి లేచి, వజ్రముష్టిని సమీపించి అతడి భుజం తడుతూ, “వజ్రముష్టి, నువ్వు మా అనుచరుడుగా లభించటం

మా అదృష్టం అనుకుంటున్నాను. నీకు సముద్రకేతుడు చేసిన ద్రోహంలాంటిదే, నాకూ నరవాహను డనేవాడు చేశాడు. మన ఇద్దరం పగ తీర్చుకునేందుకే బతకాలి!” అన్నాడు.

“మందరదేవుడు చెప్పినట్టు, నువు మాకు అనుచరుడుగా వుండవలసిన వాడివే. ‘ఈ ద్వీపంలో మేము ఎదుర్కో పలసిన ప్రమాదాలేమైనా వుంటే, ఆందుకు నువ్వు మా వెంట వుండి సహాయపడగల వనుకుంటాను. ఏదో ఒక రోజున నిన్ను పన్నెండేళ్ళు ఈ భయంకర ద్వీపంలో ప్రవాసిగా చేసిన ఆ ఓడదొంగ సముద్ర కేతుడి మీద నువ్వు పగసాధించుకోగలవని నా సమ్మకం!’’ అన్నాడు శివదత్తుడు.

“ఆయ్యా, నేనూ ఆలాంటి సుదినం కోసమే ఎదురు చూస్తున్నాను!” అని వజ్రముష్టి ఆనేంతలో, సముద్ర తీరం నుంచి వికృతమైన కేకలూ, అరుపులూ వినిపించినై. అందరూ ఆశ్చర్యచకితులై అట్లు కేసి తలలు తిప్పారు. –(ఇంకా వుంది)