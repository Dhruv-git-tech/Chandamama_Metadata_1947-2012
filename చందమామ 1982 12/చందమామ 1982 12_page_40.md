ఆయన సంగీతశర్మతో, “నాకు తెలిసిన విద్య అంతా నీకు నేర్పుతాను: కాని, జమీందారు నిన్ను గౌరవించి నట్టుగా, నన్ను గౌరవించలేదు. నేనడిగి నట్టుగాకాక - జమీందారు నాపట్ల అలా ప్రవర్తించడంలోని రహిస్యమే మిటో తెలుసుకుని, నాకు చెప్పాలి. ఎందుకంటే, నాలో లోపమేమెనావుంటే సవరించుకోవాలని వున్నది,” అన్నాడు.

ఈ విషయం సంగీతశర్మకూ ఆశ్చర్యాన్ని కలిగించింది. అతడు జమీందారును కలుసుకుని, “అయ్యా, తమరు నాపట్ల ఎంతోదయ చూపిస్తున్నారు. కానీ, గతంలో మీ పిల్లలకు సంగీత బోధన చేసిన చండ్రప్రచండులవారికి నెల జీతం సరిగా యిచ్చేవారు కాదనీ, ఎదటపడి వారిని మెచ్చుకునేవారు కాదనీ, కొందరు చెప్పగా విన్నాను. మీరు మరోలా భావించకపోతే, వారికంటే ఎక్కువ గౌరవానికి నేనెలా అర్హుణ్ణయానో తమనుంచి వినాలని వున్నది,” అన్నాడు.

జమీందారు నవ్వి, “చెపితే నువ్వు బాధపడవు గదా?” అన్నాడు.

“ఇందులో బాధపడవలసిందేముంటుంది, చెప్పండి!” అన్నాడు సంగీతశర్మ.

“నువ్వు డబ్బు కోసం సంగీతం చెబుతున్నావు: ఆయన సరదా కోసం చెప్పేవాడు. ఆయనకు నెలజీతం యివ్వాలంటే, పాఠానికి యింత అని వెల కట్టి నట్టు అనిపించి యిబ్బందిగా వుండేది. ఎదటపడి పొగడడానికి కూడా అంతే! మహారాజ సన్మానాలందుకున్న ఆయనకు నా పొగడ్డలేపాటి? వచ్చిన కాస్త విద్యతో పొట్ట చేతపట్టుకు వచ్చిన నిన్నూ. ఆ మహా విద్వాంసుణ్ణీ ఒకేలా ఎలా చూసేది?” అన్నాడు జమీందారు.

ఈ విషయం సంగీతశర్మ ద్వారా విని చండ్రప్రచండుడు, జమీందారును అపార్థం చేసుకున్నందుకు ఎంతగానో నొచ్చుకున్నాడు. ఆ తర్వాత ఒకరోజున జమీందారు చండ్రప్రచండుడికి బంగారు గండపెండరం తొడిగి ఘనంగా సన్మానించాడు.