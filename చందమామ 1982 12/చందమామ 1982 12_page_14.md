వజ్రముష్టి ఏదో గుర్తుకు తెచ్చు
కుంటున్నవాడిలా తల పూపి, “ఈ
పన్నెండు సంవత్సరాల కాలంలో,
సుమారు నాలుగైదుసార్లు మనుషులను
చూశాను. వాళ్ళు ఆజానుబాహులు;
వేటగాళ్ళు. తల మీద పెద్ద పెద్ద
కొమ్ములను ధరిస్తారు. వాళ్ళ నివాసం
మాత్రం ఈ దాపులలో కాదు. వేట
ముగించుకుని ఎక్కడికో వెళ్ళిపోతారు,”
అన్నాడు.

శివదత్తుడు, మందరదేవుడి కేసి
సాధిపాయంగా చూశాడు. మందర
దేవుడు నవ్వి, “శివదత్తా! మనం,
ప్రస్తుతానికి ఏదో విధంగా ఈ ద్వీపంలో

నివసించక తప్పదుగదా ? కనుక, యీ
చుట్టుపట్ల పరిశోధించి, ఎలాంటి
ప్రదేశంలో వున్నామో తెలుసుకోవటం
మంచిది. చీకటి పడకముందే, ఆ పని
ముగించుకోవడం ఆవసరం. తరవాత
ఎండ వానల నుంచి రక్షణకు, ఏవైనా
చిన్న కుటీరాలు నిర్మించుకుందాం,”
అన్నాడు.

శివదత్తుడు సరేనన్నట్టు తల పూపాడు.
తరవాత సైనికుల కేసి తిరిగి, వజ్రముష్టిని
బంధించి వున్న అడవి తీగలను విప్ప
మన్నాడు. కట్లు విప్పగానే, వజ్రముష్టి
శివదత్తుడికీ, మందరదేవుడికీ సమస్క
రించి, “అయ్యా, నన్ను కూడా మీ
అనుచర వర్గంలో చేర్చుకోండి. విశ్వాస
పాత్రుడుగా మీకు సేవ చేయగలను !”
అన్నాడు.

శివదత్తుడు తన అనుచరుల కేసి
చూశాడు. వాళ్ళందరూ అంగీకార
సూచకంగా చేతులు ఎత్తారు. ఇద్దరు
ముగ్గురు సైనికులు, వజ్రముష్టిని సమీ
పించి, స్నేహసూచకంగా ఆతడి భుజం
తట్టారు.

“ముందు ఆకలి చల్లార్చుకోవాలి.
తరవాత యీ చుట్టుపక్కల పరిస్థితు
లేమిటో చూడవచ్చు,” అన్నాడు
మందరదేవుడు.