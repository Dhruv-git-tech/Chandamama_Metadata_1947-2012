ఆయనను మెచ్చుకుంటూండేవాళ్ళు. నెల జీతం ప్రతి మాసంలోనూ పున్నమి వెళ్ళిన ఏ కాదశినాడు అందజేస్తూండేవాళ్ళు. జమీందారు మాత్రం ఆయనను ఏనాడూ పొగడలేదు నెల జీతం కూడా ఏనాడూ సక్రమంగా యివ్వలేదు. ఒక్కొక్కసారి చండప్రచండుడే జీతం విషయం శిఘ్యలకు గుర్తుచేస్తూండేవాడు.

ఒక సంవత్సరంపాటు యిలాగే జరిగింది. తను జీతం తీసుకుని సంగీతం చెబుతున్న కారణంగా జమీందారు తనను గౌరవించడం లేదని చండప్రచండుడికి అనుమానం వచ్చింది.

ఆయన ఒకనాడు జమీందారు ను కలుసుకుని, '‘నా ఆరోగ్యం బావుండడం లేదు. మీ పిల్లల సంగీత శిక్షణకు మరొక గురువును చూసుకోండి,'' అన్నాడు.

‘‘తమ ఆరోగ్యంకన్న ముఖ్యమైంది మరేంలేదు! మీరు విశ్రాంతి తీసుకోవడం మంచిది,'' అన్నాడు జమీందారు.

దీనితో చండప్రచండుడికి జమీందారు మీద చాలా కోపం కూడా వచ్చింది. ఆయన తనను బతిమాలి, తన పిల్లలకు పాఠాలు చెప్పడం మానవద్దని కోరతాడను కున్నాడు. కాని, అలా జరగలేదు.

ఒక్క వారం గడిచే లోపల ఊళ్లోకి కొత్త సంగీత గురువు వచ్చాడు.

జమీందారు ఆయనకు నెల నెలా రోజు తప్పకుండా జీతం యిచ్చేవాడు. ప్రతి రోజూ ఒకసారి పలకరించి పాఠం బాగా చెబుతున్నారని ప్రోత్సహించేవాడు.

ఈ కొత్త గురువు పేరు సంగీతశర్మ. తనకు వచ్చినంతలో సంగీతం ఇతరులకు నేర్పడమేగాక, గొప్ప విద్వాంసులు దొరికితే వారి వద్ద నేర్చుకోవాలని అను కుంటూండేవాడు. అతడికి చండప్రచండుడిని గురించి తెలిసి, ఆయన దర్శనానికి వెళ్లాడు. చండప్రచండుడు సంగీతశర్మను సాదరంగా ఆహ్వానించి, జమీందారు అతడినెలా అదరిస్తున్నాడో తెలుసుకుని ఆశ్చర్యపోయాడు.