లకు, ' 'మీరు అరణ్యానికి వెళ్ళి చంద్ర పాలుణ్ణి బంధించి తీసుకు రండి. సీమంతినిని తెచ్చి క్షేమంగా సూర్యవర్మ ఇంట చేర్చండి !'' అని ఉత్తరువిచ్చాడు.

వెంటనే భటులు ఆ శోకవనానికి బయలుదేరారు. సూర్యవర్మ కూడా కత్తి తీసుకుని వీరుడు లాగా వారి వెంట వెళ్ళాడు.

నిజానికి రాజభటులందరికీ చంద్ర పాలుడంటే అమితమైన ఆభిమానం. అతనితో యుద్ధం చెయ్యాలన్న కోరిక వారిలో ఏఒక్కడికీ లేదు. అందుచేత వారు తమలో ఇద్దరిని ముందుగా చంద్ర పాలుడి వద్దకు పంపి జరిగిన సంగతి కబురు చేశారు.

సూర్యవర్మ తనను పట్టుకోవటానికి రాజభటులను తెస్తున్నాడని తెలియగానే చంద్రపాలుడు సీమంతినిని తీసుకుపోయి అరణ్యాంలో దూరంగా సురక్షితమైన ఒక రహస్యస్థలంలో దాచి తిరిగి తన కుటీ రానికి వచ్చేశాడు. మరి కొంతసేపటికి సూర్యవర్మ రాజభటులతో సహా వచ్చి, భటులను కుటీరం చుట్టూ నిలబెట్టి తలుపు తట్టాడు.

చంద్రపాలుడు బయటికి వచ్చాడు. అతను సూర్యవర్మను ఎగాదిగా చూసి, ' 'మీకు శౌర్యం తక్కువయిందా ఏమిటి, ఇంతమందిని తోడు తెచ్చారు ? ఇవాళ మీరో, నేనో తేల్చుకుందాం !'' అంటూ కత్తి దూశాడు.