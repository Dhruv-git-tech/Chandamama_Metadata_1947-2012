ఊరంతా నిద్రపోతున్నది. రాజు ఒక ఇంటిముందు ఆగి, తలుపు తట్టబోయాడు.

“నువ్వెవరో పరదేశివి లాగున్నావు! ఆ ఇంటి తలుపు లెందుకు తడుతు న్నావు?” అన్న స్వరం వినబడింది రాజుకు.

రాజు వెనకు క్రితిరిగి చూశాడు. సుమారు పాతికేళ్ళ యువకుడొకడు, ఆయన కేసి పరీక్షగా చూస్తున్నాడు.

“నువ్వెవరు?” అని రాజు, ఆ యువ కుఁణీ అడిగాడు.

“నేనీ ఊరుకు రాత్రివేళ కాపలా కాస్తూంటాను. నువ్వు పరదేశివా, దొంగవా అన్న అనుమానం కలిగింది. ఒకవేళ

నువ్వు పరదేశివైతే మాత్రం, ఒక చిన్న హెచ్చరిక చేద్దామనుకుంటున్నాను,” అన్నాడు కాపలావాడు.

“ఆదేమిటో చెప్పు,” అన్నాడు రాజు కుతూహలంగా.

“ఆ ఇంట్లోవాడు పరమలోభి. వాడు, ఈ రాత్రి నీకు ఉచితంగా ఆశ్రయం యివ్వడు. కాని, ఆలా యిచ్చేవాళ్ళు ఊరినిండా చాలామంది వున్నారు. ఇదీ, నీకు చెప్పాలనుకుంటున్నది,” అన్నాడు కాపలావాడు.

రాజుకు ఆ లోభిసంగతి తెలుసుకో వాలనిపించింది. వెంటనే ఆయన తలుపు తట్టాడు. మరుక్షణం లోపలి నుంచి, “వస్తున్నాను!” అన్న కేక వినబడింది.

అంత రాత్రివేళ తట్టగానే తలుపు తీసినవాడు లోభి ఎలా అవుతాడన్న అను మానం కలిగింది రాజుకు.

ఆయన ఎంతో మర్యాదగా, “తమరు గొప్ప దయాస్వభావులని విన్నాను. నేను పరదేశిని. దయచేసి ఈ రాత్రికి తమ ఇంట ఆశ్రయం యిప్పించాలి,” అన్నాడు.

“నువ్వు, నా గురించి తప్పగా విన్నావు. నాలో దయాస్వభావం లేదు. నేను పరదేశికీ శులకు ఆశ్రయం యివ్వను,” అన్నాడు లోభి నిర్మోహమాటంగా.