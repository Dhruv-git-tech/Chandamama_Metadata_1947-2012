" అతిథులకు ఆశ్రయం యివ్వటం కోసం, తమరు రాత్రింబవళ్ళు ఎదురు చూస్తూంటారని అందరూ చెప్పారు. నేను తలుపు తట్టగానే, మీరు వెంటనే పల కడం అందుకు సాక్ష్యం!" అన్నాడు రాజు.

" అదా ! నా డబ్బును ఏ దొంగవెధవో దోచుకుపోతాడన్న భయంతో, రాత్రిళ్ళు నాకు సరిగా నిద్రపట్టదు. అందువల్లనే, నీవు తలుపుతట్టగానే నాకు వినిపించింది. పదేపదే తలుపులు తడితే, అవి అరిగి బలహీనపడిపోతాయి. అందుకే వెంటనే తలుపు తీశాను. యిక, నీ దారిన వెళ్ళు." అన్నాడు లోభి.

" ఇంత రాత్రివేళ ఎక్కడికనిపోను ? పోనీ డబ్బు తీసుకునయినా ఆశ్రయం యివ్వండి," అంటూ రాజు, లోభికి ఒక బంగారు నాణెం చూపించాడు.

బంగారు నాణాన్ని తీసుకుని లోభి, రాజుకు మంచి పడక ఏర్పాటు చేశాడు. మర్నాడు లోభి బతుకుతున్న తీరు చూసి, రాజుకు చాలా బాధకలిగింది.

లోభి దొడ్డో పళ్ళచెట్లున్నాయి. అతడికి రెండావులూ, రెండు గేదెలూ వున్నాయి. పంట దగ్గిర నుంచి, ఇంటి చాకిరీ అంతా ఒక్కడే చేసుకుంటాడు. తన డబ్బును వడ్డీలకు అప్పు యిస్తూంటాడు. పళ్ళూ, పాలూ అమ్ముకుంటాడు. క్షణం విశ్రాంతి

లేకుండా రోజంతా శ్రమపడి, రాత్రికి తన డబ్బేమయిపోతుందో అన్న బెంగతో సరిగా నిద్రపోడు.

ఒక్కపూట అయినా అతడు కడుపు నిండా భోజనం చేయగా చూడాలని పించింది రాజుకు. ఆయన లోభికి ఒక బంగారు నాణెం యిచ్చి, " ఇద్దరు మనుషులకు ఘనంగా విందు ఏర్పాటు చేయించు," అన్నాడు.

" ఇద్దరెపరు ? " అన్నాడు లోభి ఆశ్చర్యపోతూ.

" నుప్యూ, నేనూ. నేను రాజపంశీ యుణ్ణి, ఒంటరిగా భోజనం చెయ్యను," అన్నాడు రాజు.