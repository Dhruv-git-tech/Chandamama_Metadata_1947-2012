శ్రీ జగన్నాధ చరిత్ర

ఆరోజు రాత్రి లఠిత, గుహలోని దేవుణ్ణి చూడాలన్న తన భర్త కోరికను తండ్రికి తెలియజేసింది.

విశ్వావను కోపంగా ఆమెకేసి చూశాడు. కాని, ఏమీ మాట్లాడలేదు.

కొంతసేపు మౌనం వహించి, లఠిత, ''నాన్నా. నేను మీకు ఏకైక సంతానం కదా? మీ ఆనంతరం మీరు ఆరాధిస్తూన్న దేవుణ్ణి ఎవరు పూజించ గలరు? ఆ బాధ్యత మీ అల్లుడయిన విద్యాపతికి ఉన్నదికదా? అలాంటప్పుడు, ఆ దేవుణ్ణి ఆయనకు చూపడంలో తప్పేమిటి ?'' అని అడిగింది.

''నీ భర్త విద్యాపతి, ఈ అడవిలో మనతో శాశ్వతంగా వుండి పోగలడంటావా

తల్లీ ?'' అని అడిగాడు, విశ్వావను నెమ్మదిగా.

''మీరు ఆయన్ను మీ కుమారుడిలా అనురాగంతో చూసు కుంటే, ఉండక ఎక్కడికి పోతాడు ?'' అని సమాధాన మిచ్చింది లఠిత.

''విద్యాపతి మనకు భిన్నమైన వాతా వరణానికి, ఆచార సంప్రదాయాలకూ, సంస్కృతికి అలవాటుపడినవాడు. అయినా, నీ కోసం అతని కోరిక తీరుస్తాను,'' అంటూ విశ్వావను ఆప్యాయంగా కుమార్తె తల నిమిరాడు.

తాను, దేవుణ్ణి పూజించే బాధ్యతను వేరొకరికి అప్పగించేప్పుడు మాత్రమే, ఆ గుహకు, వెళ్ళే మార్గాన్ని చూపాలన్న