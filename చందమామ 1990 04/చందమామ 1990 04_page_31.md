“ఈ ముసలిది పోయినా బాగుండును !” అన్నది. ఈ మాటలు వింటూనే పొరుగింటి ముసలమ్మ వెలవెలపోయి, మాట్లాడే మాట కూడా పూర్తి చెయ్యకుండా, గిరుకున్న తిరిగి వెళ్ళిపోయింది. ముసలిదానికి తల తీసేసినట్టయింది.

ఎలాగైనా ఆ చిలుక చేత ఇటువంటి మాటలు మాట్లాడకుండా చేయించాలని ముసలిదానికి అనిపించింది. పొరుగునే ఒక శాస్త్రుల్లుగారున్నాడు. వారింట కూడా ఒక రామచిలుక ఉన్నది. అందుచేత చిలుకల సంగతి ఆయనకు బాగా తెలుసు.

ముసలిది శాస్త్రుల్లుగారింటికి వెళ్ళి. “అయ్యా, మా చిలక పాపిష్టి మాటలు నేర్చింది. ఎవరైనా ఇంటికిరా భయంగా ఉంటున్నది. దానికి కాస్తమంచిమాటలు అలవడే దారి చెబుదురూ,” అన్నది.

శాస్త్రుల్లుగారు, “అదేమంత కష్టమైన పనికాదే. మా చిలుక చాలా మంచి మాటలు మాట్లాడుతుంది. దాని నోట ఎన్నడూ ఒక్క చెడ్డమాట రాదు. కావలిస్తే

మా చిలుకను మీ చిలుక పంజరంలోనే నాలుగు రోజులపాటు ఉంచుకోండి. దాని నుంచి మీ చిలుక కూడా నాలుగు మంచి ముక్కలు నేర్చుకుంటుంది,” అన్నాడు ముసలిదానితో.

“బాబ్బాబు, ఆపాటి సహాయం చేతురూ !” అన్నది ముసలావిడ ఆశగా.

“దానికేం భాగ్యమమ్మా !” అంటూ శాస్త్రుల్లుగారు తమ చిలుకను ఆవిడకిచ్చాడు. ఆవిడ దాన్ని తెచ్చి తమ చిలుక వుండే పంజరంలో పెట్టింది. ఈ పని చేశాక ఆవిడకు పెద్ద బరువు దించేసినట్టు అనిపించింది.

కాని అంతలోనే ఇంటి చిలుక కొత్తగా చచ్చిన చిలుకను చూసి కళ్ళార్పుతూ, “ఈ ముసలిది పోయినా బాగుండును !” అన్నది. వెంటనే శాస్త్రుల్లుగారి చిలుక, “తథాస్తు !” అన్నది. ముసలావిడకు ఒళ్ళు మండిపోయింది. ఆవిడ పంజరం తెరిచి రెండు చిలుకలనూ వెదిలి పెట్టేస్తూ, “పోయి చౌపండి!” అని తెట్టింది.