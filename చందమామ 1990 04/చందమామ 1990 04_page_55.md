“కుందేలును అమ్మటమా? అది జరిగే పని కాదు!” అన్నాడు ముసలాడు. వాళ్ళు బేరం పదివేల మాడలకు పెంచినా ముసలాడు సరేననలేదు.

“వాళ్ళు అంతగా కావాలంటుంటే అమ్మరాదూ, డబ్బు కావాలని అంటూం టివిగా?” అన్నది ముసలిది.

“మన ఆవు మారినట్టు కుందేలు కూడా మారిపోతుందేమో?” అన్నాడు ముసలాడు తన భార్యతో.

దొంగలు ముగ్గురూ ఒకరికొకరు కన్ను మలిపి, “అలాటి భయం వద్దులే, ముసలాడా!” అన్నారు.

ముసలాడు పదివేల మాడలూ పుచ్చు కుని బుట్టతోబాటు తన రెండో కుందేలును వాళ్ళకు అమ్మేశాడు.

వాళ్ళు తమ గ్రామానికి తెరిగి వెళుతూ, “దీన్ని మన ఇళ్ళకు ముందుగా పంపి, మనకు ఏమేం పంటలు కావాలో మన పెళ్ళాలకు తెలియజేద్దాం,” అనుకుని, ఒక్కొక్కడూ కుందేలుకు విడివిడిగా తమ

అవసరాలు తెలిపి, కుందేలును పదిలేశారు. అది శరవేగంతో ఎటో వెళ్ళిపోయింది.

తరవాత ముగ్గురూ తమ తమ ఇళ్ళకు వెళ్ళి, కుందేలు రాలేదనీ, ముసలాడు తమను మోసం చేశాడనీ తెలుసుకున్నారు. వాళ్ళు ముగ్గురూ కలిసి ముసలాడి ఇంటికి వచ్చి, వాణ్ణి తిట్టనారంభించారు.

ముసలాడు ఓర్పగా వాళ్ళ తిట్లన్నీ విని, “కుందేలును పంపేముందు దాన్ని ఒళ్ళంతా నిమిరారా?” అని అడిగాడు. లేదని వాళ్ళు ఒప్పకున్నారు.

“ఇంకేం? అది పిడికెడు గాలిగా మారి ఉంటుంది,” అన్నాడు ముసలాడు.

“కుందేలు గాలిలో కలిసి పోవట మేమిటి? పిచ్చిగా మాట్లాడకు!” అన్నారు దొంగలు ముగ్గురూ.

“ఇంతపెద్ద ఆవు చిన్న కోకగా మారగా లేనిది, కుందేలు గాలిలో కలవటం విడ్డూ రమా?” అని ముసలాడు అడిగాడు.

ముసలాడు తమ మీద పగతీర్చుకున్నాడని గ్రహించి దొంగలు వెళ్ళిపోయారు.