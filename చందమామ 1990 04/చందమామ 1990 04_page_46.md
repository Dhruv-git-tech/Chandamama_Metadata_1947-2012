శ్చర్యాలతో “ఆహా” అని అరిచాడు విద్యాపతి!

“ఏమయింది నాయనా?” అని విశ్వాససు విద్యాపతి వెన్ను చరిచాడు.

ఆ మాటలతో స్పృహలోకి పచ్చాడు విద్యాపతి.

అతడు మౌనంగా తల వంచుకున్నాడు. తాను ఆశ్చర్యంతో కేకపెట్టిన కారణంచెప్పడానికి విద్యాపతి సుముఖంగా లేడని విశ్వాససు పసిగట్టాడు. అందువల్ల ఆ విషయం గురించి మళ్ళీ అయన అడగలేదు. అతణ్ణి గుహ దగ్గరికి తీసుకు వచ్చిన విధంగానే, మళ్ళీ కళ్ళకు గుడ్డకట్టి, నడిపించుకుంటూ, గూడెం కేసి బయలుదేరాడు.

వారి రాకకోసం ఎదురు చూస్తూన్న లలిత, “గుహలోపల ఏం చూశారేమిటి?” అని అడిగింది భర్తను ఎంతో ఉత్సాహంగా.

“చీకటి గుహలోపల ఏం అద్భుతం వుంటుంది. చెప్పుకోతగిందేమీ అక్కడ కనిపించలేదు,” అన్నాడు విద్యాపతి గంభీరంగా.

తాను గుహలోపల చూసిన అద్భుత దృశ్యాన్ని. భార్య లలితకు చెప్పడానికి కూడా విద్యాపతి సంశయించాడు. అయితే, ఈ రహస్యాన్ని తనలో దాచుకోవడానికి అతడు ఎంతో శ్రమపడ్డాడు. ఇలాంటి సంకటపరిస్థితి అతనికి ఇంతకు ముందెన్నడూ ఏర్పడలేదు.