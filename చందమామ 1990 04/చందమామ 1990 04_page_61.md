విశ్వనాధాచారి చిన్నగా నవ్వుకుని, '‘తమ తండ్రిగారు ఆడిగినమీదట, ఆయన కోరిక ప్రకారం మా గురువుగారు చుక్కయ్యగారి తండ్రిగారికి చికిత్స చేసేందుకు నన్నీ ఊరు పంపారు. ఆ విధంగా దీనికంతకూ కారకులు తమ తండ్రిగారూ, చుక్కయ్య తండ్రిగారూనూ. కాబట్టి నష్టపరిహారం వారే చెల్లించడం ధర్మం అవుతుందీ,'’ అన్నాడు.

వైద్యుడు చెప్పింది ధర్మంగా తోచింది, జమీందారుకు. తప్పంతా తన తండ్రిదీ, చుక్కయ్య తండ్రిదీ అని ఆయన నిర్ణయించాడు.

తర్వాత ఆయన విశ్వనాధాచారితో, '‘నువ్వు చెప్పినదంతా బాగానే వున్నది. ఇందులో నీ తప్ప ఆవగింజంత కూడా కనిపించడం లేదు. కాని నా తండ్రిగారూ, చుక్కయ్య తండ్రిగారూ బతికి లేరు. చనిపోయినవాళ్ళు నష్టపరిహారం ఎలా చెల్లిస్తారు?'’ అంటూ తన సందేహం వెలిబుచ్చాడు.

విశ్వనాధాచారి ఆ మ్మయ్య బతికి పోయాననుకుని, జమీందారుతో, '‘ప్రభు వులు తమ తండ్రిగారిలాగేన్యాయాన్యాయాలను గుర్తించడంలో, చాలా సూక్ష్మబ్రుద్ది కలవారు. ఆవును, తమరు సెలవిచ్చినట్టు. చనిపోయినవాళ్ళు నష్టపరిహారం ఎలా చెల్లిస్తారు!'’ అ.. న్రుడు ఎంతో వినయం నటిస్తూ.

అప్పుడు జమీందారు, చుక్కయ్య కేసి కళ్ళెర్రచేస్తూ చూసి, '‘ఈ దిక్కుమాలిన గొడవకంతకూ, నువ్వే మూలకారణం. మేకపోతూ, గొర్రెపోతుల్లాంటి వాటిని పెంచే శక్తిసామర్థ్యాలూ, అర్హతా నీకే మాత్రం లేవు. ఏనాడైనా నువ్వు అలాంటి శాటిని పెంచుతున్నట్టు తెలిసిందో, నిన్ను గ్రామంనుంచి బహిష్కరిస్తాను జాగ్రత్త,'’ అన్నాడు.

ఈ తీర్పు విని ఒక్క చుక్కయ్య తప్ప, మిగతావాళ్ళందరూ చాలా సంతో షించి అక్కడి నుంచి తమ ఇళ్ళకు వెళ్ళిపోయారు.