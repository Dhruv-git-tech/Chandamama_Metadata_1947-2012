మూడు పరీక్షలు

[గత నంచిక తరువాయి]

ఆ రాత్రల్లా ప్రయాణించిన కృష్ణవర్మ, మర్నాటి మిట్టమధ్యాహ్నానికి, కొముదీ దేశపు తూర్పు అడవులను చేరుకున్నాడు. ఆ అడవిలో ఒకచోట అతడికి బాగా ఎత్తుగా పెరిగిన గంధపుచెట్టూ, దానికింద జంటసర్పాలు మెలివేసుకుని వున్నట్టుగా వున్న, ఒక రాతిబొమ్మా కనిపించాయి.

కృష్ణవర్మ కొద్దిసేపు ఆ పరిసరాలను నిశితంగా పరిశీలించి, గుర్రాన్ని సమీపం లోనే నిలబెట్టి, ఒరలో నుంచి కత్తిదూసి, రాతిబొమ్మను సమీపించబోయాడు.

ఇంతలో హరాత్తుగా వెనుక నుంచి, “ఆగండి!” అన్న హెచ్చరిక వినిపించింది.

కృష్ణవర్మ వెనుదిరిగి చూశాడు. దాపులనున్న ఒక పాద చాటునుంచి, నూగుమీసాలతో వున్న యువకుడొకడు, కృష్ణవర్మను సమీపించి నమస్కరించాడు.

కృష్ణవర్మ ఆశ్చర్యపోతూ, “ఎవరు నువ్వు?” అని ప్రశ్నించాడు.

ఆ యువకుడు తల వంచుకుని, “మీరిక్కడికి రావడానికి కారణమైన వ్యక్తిని!” అని సమాధానమిచ్చాడు.

ఆ సమాధానమూ, అతడి స్వరంలోని కోమలత్వమూ గమనించిన కృష్ణవర్మ, “రాకుమారీ!” అన్నాడు.

ఆవునన్నట్టు తల ఊపిన జోత్సవ్వ మృదువుగా, “కృష్ణవర్మా! పెట్టు మీది బొమ్మల ఆధారంతో, ఈ ప్రదేశానికి రావడంతోనే, మీరు మూడవ పరీక్షలో కూడా నెగ్గారు. ఇక పదండి,” అన్నది.

కృష్ణవర్మ గంధీరంగా, “జోత్సావ్వ! ఆ పెట్టుమీది బొమ్మలకూ, ఈ ప్రదేశానికి వెనక ఏదో నిగూఢ రహస్యం వున్నదని, నా అభిప్రాయం! ఏమంటావు?” అని ప్రశ్నించాడు.