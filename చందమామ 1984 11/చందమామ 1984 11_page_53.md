యిప్పటికీ పూజనీయుడివి. నన్ను యీ కపిలవస్తు నుండి విశాల విశ్వంలోకి దాటించిన పుణ్యమూర్తివి కదా ! నేను తెలుసుకొన్న సత్యాల్ని. ధర్మాన్ని చెప్పి నంత మాత్రాన నన్ను భగవానుడని అనుకోవడం గాని, భగవానుడని ఆరాధన అనవసరమైనది. భగవాను డనే భావన కూడా అంతే ! మానవ ధర్మాన్ని ఆచరించడమే కావలసినది !'' అన్నాడు.

బుద్దుని మాటలకు చెన్నుడు అర్థిస్తున్నట్లుగా, ''బుద్ధభగవానుడు''—అని అనుకోవడంలోనే మాకు ఎంతో తృప్తి, ధర్మాచరణపట్ల, సంఘసేవపట్ల అకుం

తిత భక్తి విశ్వాసాలు కలుగుతున్నచి. బలమైన అనుబంధాన్ని నిలుపుతున్నచి. కనుక, నిన్ను భగవానుడని ఆరాధనా భావంతో చూసుకోవడానికి, పిలుచుకోవడానికి మాకు గల స్వేచ్ఛను కాదనక ఆలాగే ఉండనియ్యి !'' అన్నాడు.

అప్పట్నించి బుద్దుడు బుద్ధభగవానుడుగా పిలుపబడ్డాడు. బుద్దదేవుడని పించుకున్నాడు. ఉత్తమ మానవుడేదేవుడు ! అనే అర్థంగా బుద్దుడు దానికి తటస్థంగా ఊరుకున్నాడు.

శాక్య వంశంలో కొద్దిమంది తప్ప అందరూ బౌద్ధ ధర్మాన్ని స్వీకరించారు. బుద్దుని ఆదేశాలను, ఉపదేశాలను ప్రచారం చేశారు, భిక్కువులుగా మారారు. సంపదలను సంఘానికి అర్పించారు. సేవకు అంకితమయ్యారు.

తొలినుంచి ప్రత్యర్థిగా ఉన్న దేవ దత్తుడు మాత్రం స్పర్థతో బౌద్ధధర్మాన్ని నిరసిస్తూ, బుద్దుని మార్గానికి వ్యతిరేకు లైన వారిని కూడగట్టుకొని వెళ్ళాడు.

కపిలవస్తు నగరం నుండి బుద్దుడు తిరిగి ప్రయాణమయ్యాడు. అతని అనుయాయులతో, శిఘ్యలతోబాటు యశోధర, రాహులుడు కూడా వెంట వెళ్ళారు.

ఆ తిరుగు ప్రయాణంలో బుద్దుడు నుజాత ఇంటికి భిక్కువుగా వెళ్ళాడు.