"లేదు! నేను వెంటనే తిరిగి వెళ్ళాలి! ఇదుగో, నీకు ఆహారం తెచ్చాను. తీసుకో!" అంటూ సుతనుడు బంగారు పాత్రను ఎండపడే చోట నేల మీద పెట్టి. తన వెంట తెచ్చిన కత్తితో పాత్రను చెట్టు నీడలోకి తోశాడు.

సుతనుడి యుక్తి చూసి బ్రహ్మరాక్షని మండిపడింది. "నేను ఆహారాన్ని. ఆహారం తెచ్చినవాణ్ణి కూడా తింటాను!" అని కోపంతో హుంకరించింది.

"నువు నన్ను మాత్రం తినలేవు. నేను నీ చెట్టు నీడలోకి రాలేదు. నన్ను తినటానికి నీకేమి అధికారం ఉన్నది?" అని అడిగాడు సుతనుడు.

"పచ్చిమోసం! నాకు నీతో ఏం పని? నేను వెళ్ళి ఆ రాజునే తినేస్తాను!" అని బ్రహ్మరాక్షని చిందులు తొక్కింది.

"నువు ఏ జన్మలోనో మహాపాపం చేసి ఇలాటి పాపిప్టిజన్మ ఎత్తావు! భూతానివై ఈ మర్రిచెట్టును ఆశ్రయించావు! ఇంత నీచవు బ్రతుకు బ్రతుకుతూ ఉన్నప్పటికీ

నీకింకా బుద్ధి రాలేదా? ఇకనైనా బుద్ధి కలిగి జీవించు!" అని సుతనుడు బ్రహ్మరాక్షనిని మందలించాడు.

బ్రహ్మరాక్షని విచారంగా, "నన్నేం చెయ్యమంటావు? ఇంతకంపె బాగా బ్రతికే మార్గం నాకెలా దొరుకుతుంది?" అని అడిగింది.

"నా వెంట వచ్చి మా నగరద్వారం వద్ద నివసించు. ఆక్కడికి రోజూ నీకు శుచి అయిన ఆహారం పంపే ఏర్పాటు చేస్తాను. మనుషులను పీక్కుకె తినే దురలవాటు మానుకో!" అన్నాడు సుతనుడు.

బ్రహ్మరాక్షని ఆలాగే చేసింది.

సుతనుడు ప్రాణాలతో తిరిగి రావటం చూసి రాజు ఆశ్చర్యపోయాడు. సుతనుడు జరిగిన వృత్తాంతమంతా రాజుతో చెప్పాడు. రాజు పరమానందం చెంది, సుతనుణ్ణితన సేనాధిపతిగా నియమించి, అతని సలహాలు తీసుకుంటూ సుఖంగా రాజ్యపాలన చేశాడు.