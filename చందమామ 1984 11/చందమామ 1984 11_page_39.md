అందుకు జ్ఞానధని, ''మా ఊళ్ళోనే ప్రతాపుడనేవాడు ఒకడుండేవాడు. అతడు అందరికన్నా సుఖి అని చెప్పవచ్చు,'' అన్నాడు.

''ప్రతాపుడా? ఎవరాతడు? అతని పేరెప్పుడూ నేను విననేలేదే? ఆటువంటి అనామకుడొకడు నాకన్నా సుఖి అంటే అశ్చర్యంగా వున్నదే!'' అన్నాడు రాజు.

''ప్రతాపుడు నీకు మల్లే పేరు ప్రతిష్ఠలు సంపాదించని మాట నిజమే, కాని 'సుఖి' అని మాత్రం అనిపించుకున్నాడు. కష్టపడి సంపాదించుకుని కడుపునిండా తిన్నాడు. కొడుకులనూ, కూతుళ్ళనూ కన్నాడు. మనుమల్చి ఎత్తుకున్నాడు.

ఏ ఒడుదుడుకులూ లేకుండా అరవ యేళ్ళు బ్రతికి, చివరికి మాతృదేశం కోసం యుద్ధం చేసి, వీరస్వర్గం పొందాడు,'' అని చెప్పాడు జ్ఞానధని.

''పొనీ ఆ ప్రతాపుడికి తర్వాతనైనా నేను లెక్కకొస్తానా?'' అని అడిగాడు రాజు, కొంచెం ఉడుకుమోతుతనంతో.

''ఉహు. ప్రతాపుని తర్వాత వచ్చే వాళ్ళు ఇద్దరన్నదమ్ములు మా ఊళ్ళోనే ఉండేవారు. దేహదార్యం కలవాళ్ళు. నిర్మల హృదయలు. పరోపకార పారా యణులై, మరణయాతన లేకుండా ప్రాణాలు వదిలారు,'' అన్నాడు జ్ఞానధని.

రాజుకు కోపం వచ్చింది. ''ఏదో పెద్దవాడివికదా అన్నగౌరవం కొద్దీ ఆడిగితే ఇదా నువ్వు చెప్పాచ్చింది! ఆ పేదవాళ్ళా నా కన్న సుఖిజీవులు?'' అని గద్దించాడు.

జ్ఞానధని చిరునవ్వుతో, ''రాజా, కోప మెందుకు? ఈ ఐశ్వర్యం, వైభవం ప్రస్తుతం నీకు సుఖాన్ని కలిగిస్తున్నమాట నిజమే. కాని ఏదీ శాశ్వతంకాదు. సువ్వింకా ఎంతకాలం జీవిస్తావో, చివరి వరకూ ఇలాగే ఏకటాకిని గడుస్తుందని ఏం చెప్పగలం?'' అని చెప్పి తన దారిని తను వెళ్ళిపోయాడు.

''ప్రభూ, ఈ ముసలివాని గడ్డం చూసి మోసపోయి తమరు వానికి తగని మర్యా