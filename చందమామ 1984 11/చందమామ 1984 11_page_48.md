ఆక్కడ దారిలో కనిపించిన కూలి వాడికి రూపాయి యిచ్చి, వాళ్ళు గెలను ఇంటికి చేర్పించారు. ఇలా కూలిడబ్బుల్లో, సగానికి సగం అదా అయినందుకు కమలమ్మకు ఎక్కడలేని ఆనందం కలిగింది.

ఆ మరసటిరోజు నుంచి గెలలోని అరటికాయలు, పండడం మొదలు పెట్టాయి. బాగా రుచిగా వున్నందున భార్యాభర్తలు వాటిని తినసాగారు. అయితే, ఎక్కువగా తింటున్నందున వాళ్ళకు ఆకలి మందగించింది.

కమలమ్మ భర్తతో, 'చూశారా, ఈ అరటిపండ్ల వల్ల, మన భోజనం ఖర్చుల్లో కూడా అదా కనిపిస్తున్నది!' అన్నది.

ఆరటిపళ్ళతో మొహం మొత్తిన నారాయణ, 'అయిన అదా చాలు. ఇక మిగిలిన పళ్ళు. ఇరుగు పారుగు ఇళ్ళ వాళ్ళకు యిచ్చెయియ్య,' అన్నాడు.

ఇందుకు కమలమ్మ ఒప్పుకోలేదు. అంతదూరం నుంచి చౌకగా తెచ్చింది, పరాయి వాళ్ళకు దానం చేయడానికా, అన్నదామె.

మరి కొద్దిరోజులకు గెలలో మిగిలి వున్న పళ్ళన్నీ ఒక్కసారే పండి పోయాయి. రెండు పూటలా భోజనానికి బదులు, అరటిపళ్ళే తిందామన్నది కమలమ్మ, భర్తతో. ఆమెకు గెలలోని ఒక్క పండు కూడా వృధా కావడం యిప్పంలేదు.