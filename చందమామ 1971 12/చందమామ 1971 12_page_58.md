దుర్యోధనుడు ఈ మాట తన తమ్ములకూ, కర్ణ శకునులకూ చెబితే, వాళ్ళు ఋత్వజులు చెప్పినట్టే చెయ్యమని సలహా ఇచ్చారు. యజ్ఞానికి కావలిసిన ఏర్పాట్లన్నీ జరిగాయి. నగరం వెలపల యజ్ఞశాల నిర్మించారు. దైవితపనంలో ఉన్న పాండ వులను యజ్ఞానికి ఆహ్వానించటానికి దుర్యోధనుడు దూతను పంపాడు.

ధర్మరాజు ఆ దూతతో, "దుర్యోధనుడు యజ్ఞం చెయ్యటం గొప్ప విషయం. మాకు కూడా వచ్చి యజ్ఞం చూడాలనే ఉన్నది గాని, మేమిప్పుడు హస్తినాపురానికి వస్తే మా వనవాస దీక్ష భంగమవుతుంది గనక, మేము రాలేము," అన్నాడు.

ఆ దూతతో భీముడు, "మా అరణ్య వాసమూ, అజ్ఞాతవాసమూ పూర్తి అయాక మా ధర్మరాజు దుర్యోధనుణ్ణీ. అతని తమ్ములనూ బలి పనువులుగా పెట్టి, శస్త్రాలతో గొప్ప యజ్ఞం చెయ్య బోతాడు. ఆ యజ్ఞానికి నేను తప్పక వస్తాసని దుర్యోధనుడితో చెప్పు," అన్నాడు.

దుర్యోధనుడి వైష్ణవయజ్ఞం విజయవం తంగా జరిగి, పూర్తి అయింది. కర్ణుడు దుర్యోధనుణ్ణి అధినందిస్తూ, "వచ్చే యుద్దంలో నేను పాండవులను చంపి, నీ చేత రాజసూయం చేయుస్తాను, చూస్తూ ఉండు!" అన్నాడు.

ఆక్కడ పాండవులు దైవితపనంలో చాలా కాలం ఉండటంచేత, వారు వేటాడిన కారణంగా మృగాల సంఖ్య బాగా కీణించి పోయింది. అందుచేత ధర్మరాజు తన తమ్ములతో సహా తిరిగి కామ్యకవనం చేరాడు. ఆక్కడ వారు పళ్లూ, కాయలూ, దుంపలూ ఏరి చాలావరకు వాటితోనే పాట్ట పోసుకుంటూ కాలక్షేపం చేశారు.

వాళ్ళ వనవాసం పదకొండేళ్ళు ముగిసింది. ధర్మరాజుకు చాలా బాధగా ఉండేది. తాను జూదం ఆడకుండా ఉంటే తనకూ, తన తమ్ములకూ, ద్రేపదికీ ఈ దుర్భరమైన కష్టాలు రాక పోసు! ముందు రాబోయేది తలుచుకున్నా బాధ