యాత్ర చేసి, చాలా రాజులను ఓడించాడు.
కుండిననగర రాజైన రుక్కి లాటి వాళ్ళు
కర్ణుడితో యుద్ధం చెయ్యక స్నేహం చేశారు.
ఇలా దిగ్విజయం చేసి, ధనంతో కర్ణుడు
కొంత కాలానికి హస్తినాపురానికి తిరిగి
వచ్చాడు,

దుర్యోధనుడు కర్ణుణ్ణి అభినందించి,
"భీమ్ముడూ, ద్రోణుడూ, బాహ్లా కుడూ
మొదలైన వీరులు ఎందరుండి కూడా నువు
చేసిన సహాయం నాకు చేయలేకపొయారు.
ఈ లోకంలో నీకు సమాను లెవరూ లేరు,"
అన్నాడు.

కర్ణుడు దిగ్విజయం చేశాడు గనక తాను
కూడా రాజసూయం చేయాలని బుద్ది
పుట్టింది దుర్యోధనుడికి. అందుకు తగిన
ఏర్పాట్లన్నీ చేసి, ఋత్విజులను పిలిచి,
తన చేత రాజసూయం చేయించమని అతను
వారిని కోరాడు.

కాని ఋత్విజులు అందుకు అభ్యంత
రాలు చెబుతూ, "పాండవులను జయించి
గాని రాజసూయం చేయటానికి వీలులేదు.
అదీగాక, నీ తండ్రి బతికి ఉన్నాడు.
ఆయన బతికి ఉండగా నేకు చక్రవర్తి
అయే అర్హత లేదు. రాజసూయంతో సమాన
మైనది వైష్ణవమనే మరొక యజ్ఞం ఉన్నది.
కావాలంటే ఆ యజ్ఞం చెయ్యవచ్చు,"
అన్నారు.