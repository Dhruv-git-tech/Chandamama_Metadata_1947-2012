వాడికేమైనా హెచ్చరిక యిచ్చా వే, నీ వెన్నులో కుండా నా మిత్రుడు కత్తి గుచ్చుతాడు!” అన్నాడు జీవదత్తుడు.

ఆటవికుడు రాయి తొలిగించిన చోటుకు పోయి, బయిటికి తలపెట్టి, వాడి తోటికాపలా వాణ్ణి లోపలికి రమ్మని పిలిచాడు. ఈ సమయంలో ఖండవర్మ తస కత్తిని ఆటవికుడి వీపుకు ఆనించి వుంచాడు. ఒక నిమిషం జరిగి జరక్కముందే రెండవ కాపలావాడు కంతలోంచి గదిలోకి వచ్చాడు. అప్పటిగాని వాడికి తస తోటివాడు బందీ లిద్దరి చేతుల్లో బందీగా వున్నాడని తెలియలేదు. వాడు చప్పున వెనుదిరిగి పారిపాటోయాడు. కాని ఖండవర్మ వాడి భుజం పట్టుకుని గది మథ్యకు విసిరివేశాడు.

"ఇప్పుడు నిజం చెప్పండి. లేకపోతే మీ ఇద్దరి తలలూ యో క్షతానే నరికేస్తాం. ఆ పూజారి వెంట మీ ఆటవికులంతా వెళ్ళారా, లేక కొంత మంది యో గుహల్నీ, గుట్టల్నీ కాపలా కాస్తూ వున్నారా?" అని అడిగాడు జీవదత్తుడు.

ఖండవర్మ కత్తి పైకెత్తి ఆటవికుల తల లకు గురి చేసి నిలబడ్డాడు. ఆటవికులు గడగడ పణికిపోతూ, "బాబూ, మమ్మల్ని చంపకండి. మా వాళ్ళంతా పూజారిప్రభువు వెంట ఆనందపురం కేసి వెళ్ళారు. మమ్మల్నిద్దర్ని మాత్రం మీకు కాపలాగా వదిలిపొయారు, నిజం!" అన్నారు వాళ్ళు.

"అయితే, మీ ఇద్దరూ ఒక గంట కాలం యో గదిలోనే వుండండి. మేము ఆ లోపలే తిరిగి వచ్చి, మిమ్మల్ని క్షేమంగా బయిటికి పంపుతాం," అన్నాడు జీవదత్తుడు.

ఆటవికులు బతుకుజీవుడా అనుకుని ఖండ జీవదత్తులకు చేతులు జోధించి నమస్కరించారు. తరవాత జీవదత్తుడూ, ఖండవర్మా గది నుంచి బయిటికి పోయి, కంతకు ఎప్పటిలా రాయిని అడ్డం పెట్టారు. వాళ్ళు—దిగువనున్న మెట్ల మీదుగా కొంత దూరం నడిచి ఒక గుహలోకి పోయి, అక్కడ సోపానంలా వున్న మెల్లెక్కి కొండ పై భాగాన్ని చేరారు.

—(ఇంకా వుంది)