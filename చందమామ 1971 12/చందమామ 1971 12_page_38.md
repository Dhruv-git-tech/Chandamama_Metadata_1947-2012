ఆయితే, సుల్తానుగారి భార్య తన కొడుకు అభరణాలు మాయమవుతున్న సంగతి పసి కట్టింది. కుర్రవాణ్ణి నిలవదీసి అడిగితే, వాడు భయపడుతూ నిజం చెప్పేశాడు.

ఈ సంగతి ఖుస్తా దాకా వెళ్ళింది. అబ్దుల్ సుల్తాను కొడుకు దగ్గిర నగలూ, నాణ్యాలూ పుచ్చుకుంటున్నట్టు తోట మారీలు సాక్ష్యం చెప్పారు. ఖుస్తా అబ్దుల్ ను దివాణం నుంచి వెళ్ళగెట్టి, "నీ ముఖం మళ్ళీ చూపకు!" అన్నాడు.

అబ్దుల్ దివాణం విడిచి వెళ్లిపోయి, మూడు రోజుల అనంతరం కోట సింహ ద్వారం వెలపల మకాం వేశాడు. అతను తన ముందు కొన్ని చితాపుస్తకాలు పెట్టుకుని, తాను చూసేదీ, వినేదీ, సమస్తమూ

విచక్షణ లేకుండా రాసుకోసాగాడు; కోట లోకి ఎవరు వెళ్ళారో, ఎవరు బయటికి వచ్చారో, వారి వెంట ఏమేమి సరుకు లున్నాయో రాశాడు; చివరకు ఎక్కడన్నా గాడిద ఓండ్ర పెట్టినా ఆది పుస్తకంలోకి ఎక్కేది. అతన్ని చూసి ఎరిగినవాళ్ళు నవ్వుకునేవాళ్ళు. అబ్దుల్ చేస్తున్న పని గురించి విని సుల్తాను కూడా విరగబడి నవ్వాడు. అబ్దుల్ కు మతి చెడిందని ఆందరూ అనుకున్నారు.

కొన్ని నెలలు గడిచాయి.

ఒకరోజు అర్థరాత్రివేళ అబ్దుల్ యధా స్థానంలో కూర్చుని కునికిపాట్లు పడుతున్నాడు. ఇంతలో, కోటకు ఉత్తరపు దిక్కుగా ఉన్న పెద్ద కందకం నీటిలో ఏవో