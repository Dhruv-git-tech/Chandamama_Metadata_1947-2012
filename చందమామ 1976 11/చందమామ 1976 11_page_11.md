కొంతదూరం తీసుకుపోయి నిలబెట్టి, విల్లంబులు ఎత్తిన బోయవాళ్ళతో, ''ఒరే, అమాయకుల్లారా! ఏడు నిజమైన కాళీ భక్తుడు కాడు; ఒట్టి కపటి. మహాకాళుడి భక్తుణ్ణయిన నేను, వీణ్ణి చూస్తూనే ఆ సంగతి గ్రహించాను. మీరు బాణాలను ఏడిగుండెల్లో దూసుకుపోయేలా కొట్టండి,'' అన్నాడు.

సిద్ధసాధకుడి మాటలు విని బోయ వాళ్ళందరూ భయకంపితులైపోయారు. పదిమంది రాజుగారి సైనికులు; నల్లని దున్తులతో, పొడవాటి గడ్డంతో మాంత్రికుడిలా వున్న సాధకుడు; కత్తిపట్టి నిలబడిన జయశీలుడు—వీళ్ళందరినీ మించి

వింతఏనుగు మీద కూర్చుని వున్నభయంకర రూపుడు!

ఇక తమకు ఆక్కడినుంచి ప్రాణాలతో పారిపోయే అవకాశం లేదనీ, తమను చుట్టుముట్టినవాళ్ళు బలపంతులనీ భావించిన ఒక బోయవాడు, తనతోటివాళ్ళతో, ''ఒరే, యిప్పుడేంచేద్దా మంటా రు? ఈ మాంత్రికయ్య చెప్పినట్టు, మన గణాచారిని బాణాలతో కొడదామంటారా? ఆలాచెయ్యకపోతే మనందరికీ చావు తప్పనట్టున్నది.'' అన్నాడు.

''ఇంతమంది మన కోసం, మన జాతి వాడొకడు చావటం న్యాయమైన మాటే! ఏం గణాచారయ్యా, బాణాలు కొట్టమంటావా?'' అని అడిగాడొక బోయవాడు.

ఈ ప్రశ్న వింటూనే బోయ గణాచారి ప్రాణభయంతో గడగడలాడిపోతూ, జయశీలుడితో, ''అయ్యా. నన్ను మా బోయ అమాయక వెధవల నుంచి రక్తించండి. బాణం దెబ్బలు, కత్తి దెబ్బలక న్న మహాబాధ కలిగిస్తవి!'' అన్నాడు.

''చచ్చేందుకు బాణం దెబ్బయితేనేం, కత్తిపోటు అయితేనేం? ఇక ఆట్టే వాగక, కదలా మెదలక నిలబడు,'' అన్నాడు సిద్ధసాధకుడు కోపంగా.

బోయవాళ్ళు బాణాలు గురిచెయ్య బోయేంతలో జయశీలుడు ఆ గమని