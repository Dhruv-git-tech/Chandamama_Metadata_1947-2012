“ నన్ను ప్రేమించావా ? ఏం చూసి ? నాలో నాకే ఏ విశేషమూ కనిపించక సన్యాసి నయాను,” అన్నాడు హరి.

“ అదేమిటి, బావా ? నిన్ను చూస్తే మళ్లీ మళ్లీ చూడాలనిపిస్తుంది. నీ మాటలు వింటూంటే మరీ మరీ వినాలని ఉంటుంది. నువు లేకపోతే బ్రతకలేను,” అన్నది నళిని.

హరికి చాలాసంతోషం కలిగింది. కాని అతను దాన్ని పైకి కనిపించనియ్యక, “ నేను ఇప్పుడు సర్వసంగపరిత్యాగిని. నా మీద ఆశలు పెంచుకోకు. చూడా లనిపిస్తే రేపు మళ్ళీరా,” అన్నాడు.

ఆ రాత్రి హరికి నిద్రపట్టలేదు. అతను నళిని గురించే ఆలోచించాడు. మర్నాడు ఆమె మళ్ళీ వస్తే బాగుండుననుకున్నాడు. ఆలాగే నళిని మర్నాడు వచ్చింది. ఆమెను చూడగానే హరిముఖం చేటంత అయింది.

“ లాభంలేదు, బావా. నువు లేని ఆ ఇల్లు నాకు నరకంలాగుంది. నేనూ ఇక్కడే ఉండిపోతాను. నాకు కూడా సన్యాసం ఇప్పించు,” అన్నది నళిని.

హరి నెమ్మదిగా శ్రద్ధానందుడి వద్దకు వెళ్ళి, “ స్వామీ !” అన్నాడు.

“ ఏం, నాయనా ? ఈసారి దేన్ని సన్యసించ దరిచావు ?” అన్నాడు శ్రద్ధానందుడు.

“ సన్యాసాన్ని, స్వామీ?” అన్నాడు హరి.

శ్రద్ధానందుడు ఈ మాట విని ఉలికిక్క పడ్డాడు. తరవాత ఆయన విషయమంతా విని, “ సరే, నాయనా, వెళ్ళు. నీ మీద ప్రత్యేకమైన ఆసక్తి చూపేవారు లేక నీకు జీవితం మీద విరక్తి కలిగింది. నిన్ను ప్రేమించిన ఒక్కమనిషి మాటలు నిన్ను మళ్ళీ మామూలు మనిషిని చేశాయి. నువు సుఖపడి, నిన్ను ప్రేమించిన వారిని సుఖపెట్టు,” అన్నాడు.

హరి శ్రద్ధానందుడి పాదాలకు మ్రొక్కి, నళినితో కలిసి ఇల్లు చేరుకున్నాడు. అతనిలో మార్పు చూసి అందరూ అతని పైన ఇన్నడూ చూపని ఆసక్తి చూపారు. అది హరికి చాలా తృప్తి కలిగించింది. అతను నళినిని పెళ్లాడి సుఖంగా ఉన్నాడు