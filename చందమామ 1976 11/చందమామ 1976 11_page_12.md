వాళ్ళను హెచ్చరించి, సిద్ధసాధకుడితో,
"సాధకా, నువ్వు చెయ్యబోయే యీ మతి
మారిన పనేమిటి? నువ్వేమైనా రాజువా,
మరణశిక్షలు విధించటానికి?" అన్నాడు
కోపంగా.

జయశీలుడి కోపం చూసి సాధకుడు
వెలవెలపోతూ, "ఇదంతా నిజం అను
కుంటున్నావా, జయశీలా? ఈ దొంగగణా
చారికి బుద్ధిగరిపేందుకు, యీ తమాషా
చేశాను. రాజుగారి ఆశ్వికులు సమయానికి
రాకపోతే, యీ సరికి మనమో, యీ బోయ
గణాచారి జాతివాళ్ళో చావటం జరిగేది
కదా?" అన్నాడు.

అప్పటివరకూ జరుగుతున్నదంతా
ఆశ్చర్యపోతూ చూస్తున్న ఆశ్వికభటుల
నాయకుడు, "అయ్యా, మీరేనా జయ
శీలుడు? మంత్రిగారు యీ దాపులనే
వున్న కొండలెరువుపల్లె గ్రామంలో విడిది
చేశారు. మీరు, రాజుగారి పిల్లల్ని ఎత్తుకు
పోయినవాణ్ణి పట్టుకున్నట్టు నగరంలో
తెలిసింది. మీ కోసం వెతుకుతూ
యీ అరణ్యానికి వచ్చాం," అన్నాడు.

"ఆహాఁ, ఆశ్వికభటనాయకా, చాలా భేటైన పనిచేశావు! నేనూ—అంటే సిద్ధ సాధకుణ్ణి—ఈ జయశీలుడూ కలిసి యువరాజునూ, యువరాణినీ ఎత్తుకు పోయినవాణ్ణి అరణ్యమంతా గాలించి

పట్టుకున్నాం. వాడే వీడు! మనిషి వింతగా
లేడా?" అన్నాడు సాధకుడు.

" వింతగాకాదు, భయోత్పాతం కలిగిం
చేలా వున్నాడు. డొక్కలో, భుజం మీదా
కత్తినీ, బాణాన్నీ ఆభరణంలా ధరించటం
మాత్రం, నాకు ఆశ్చర్యం కలిగిస్తున్నది,"
అన్నాడు ఆశ్వికులనాయకుడు.

"అవి ఆభరణాలు కాదు, వాడి ప్రాణం తీయనున్న యములాళ్ళు! నేనూ, చరకాచారిగారూ వాడికి చికిత్సచేయాలను కుంటున్నాం. మంత్రిగారు సూ గ్రామం లోనే విడిదిచేశారని తెలిసి మహాసంతోషంగా వున్నది," అన్నాడు వీర నారాయుడు ఏనుగు చాటునుంచి వస్తూ.

చంద్రమామ