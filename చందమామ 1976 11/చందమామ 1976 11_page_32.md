“ఈ కణం నుంచీ నువు బంధు సన్యాసివి కూడా అయావు. త్వరలోనే నువు పూర్తిసన్యాసివి కాగలవు,” అన్నాడు శ్రద్ధానందుడు.

కొంతకాలం గడిచాక హరిని చూడ టానికి అప్సరసలాటి పదహారేళ్ళ పడుచు పిల్ల వచ్చింది. ఆమెను చూడగానే హరి కళ్ళు జిగేల్మన్నాయి.

“ఎవరు నువు?” అని అతను ఆమెను అడిగాడు.

“నన్ను గుర్తుపట్టలేదా, బావా?” అన్నదామె.

హరి ఆమెను పరీక్షగా చూసి, “నువా, నళ్లినీ!” అన్నాడు. ఆమె అతని మేన మామ కూతురు. అతను ఆమెను

అయిదారేళ్ళ క్రితం చూశాడు. ఈ మధ్య కాలంలో అతని మేనమామ సకుటుం బంగా రాచనగరుకు వెళ్ళిపోయాడు.

“నిన్ననే ఈ ఊరు వచ్చాం, బావా. వచ్చినప్పటినుంచీ నా కళ్ళు నీ కోసమే వెతుకుతున్నాయి. ఇలాటిచోట ఉన్నా వేమిటి?” అని నళ్లిని అడిగింది.

“నే నిప్పడు సన్యాసిని. నాకు ఇల్లూ, వాకిలీ, తల్లీ, తండ్రీ లేరు,” అన్నాడు హరి.

“తోడూ, నీడా సంగతి ఏమిటి?” అన్నది నళ్లిని.

“నాకు అవసరం లేదు. ఇలాగే బాగుంది,” అన్నాడు హరి.

“అలాగంటే, నిన్ను ప్రేమించిన నా గతేంకాను?” అని నళ్లిని అడిగింది.