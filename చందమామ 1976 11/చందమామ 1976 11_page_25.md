రాజయినట్టే. విక్రముడు కూడా తన తండ్రి స్థానంలో సేనాని అయాడు.

జయంతుడు మనోవ్యాధి పడిపోయాడు. ఆయన రాచకార్యాలన్నీ ప్రధానికే పదిలి, తాను అంతఃపురంలో పాతుకుపోయి కుమిలిపోసాగాడు. విక్రముడు లేకపోతే శత్రువులు దండెత్తివస్తేదేశం ఏం కావాలి? రాజుకు తీరని బెంగ పట్టుకున్నది; అన్న హితవు తప్పింది; చివరకు ఆయన మంచం పట్టాడు.

విక్రమజితుడు ఆయనను కలుసుకుని, "ఎందుకు బేజారైపోతారు? నా జీవితాంతం దాకా నేను మీ వెంటే ఉంటాను," అన్నాడు.

“ఏం లాభం? సేనానిగా ఉండలేవుగా? ఆనవాయితీలు! నియమాలు! ఆచారాలు! నన్ను ఇవి చేతులూ, కాళ్ళూ కట్టేసినాక నేను రాజుగా ఉండి ఏమిటి, మాని ఏమిటి? ” అన్నాడు జయంతుడు.

ఆయనకు ఆవేశం వచ్చి, మతి చలించింది. వైద్యులు వచ్చి మనస్థిమితం కలిగించారు.

“విక్రమజితుణ్ణి సేనానిగా ఉంచగలిగి తేనే గాని రాజు వ్యాధి నయం కాదు,” అన్నాడు ప్రధాని ఇతర మంత్రులతో.

“అది ఎలా సాధ్యం? ఈ నియమం అనాదిగా వస్తున్నది. విక్రముడి ముత్తాత మడమ విరుచుకుని పదవి నుంచి తొలగాడు. విక్రముడి తాత కన్ను పోగొట్టు కుని సేనాని పదవి విసర్జించాడు. విక్రముడి ముత్తాత తండ్రి మాత్రం, చెవి తెగి పోయి కూడా, దైవనిర్ణయం అనుకూలించటం వల్ల సేనాని పదవిని కాపాడుకో గలిగాడు,” అన్నాడు శాసనమంత్రి.

“అదెలా?” అని అందరూ ఒక్క సారిగా అడిగారు.

శాసనమంత్రికి వివరాలు తెలియవు. కాని విక్రముడి ముత్తాత తండ్రి సేనాని పదవి పోగొట్టుకుని కూడా, దైవనిర్ణయాన్ని అనుసరించి తిరిగి పదవి పొందాడని తెలిసింది.