ఇతరమ్మస్థలి

41

హిరణ్యకం (ఎలుక) మంధరకానికి దైవాధీనం కథ చెప్పి, ఇంకా ఇలా చెప్పుకు పోయింది :

బృహస్పతి చూడాకర్ణుడితో, “చూశావా, మిత్రమా? దీని ఆస్తి ఎప్పుడైతే పోయిందో, దాని శక్తి అప్పుడే పోయింది. నిశ్చింతగా నిద్రపో," అన్నాడు.

ఈ మాట విని నేను నీరుగారిపోయాను. ఎందుకంటే ఆ మాట నిజం. ఇల్లూ, సంపదా పోయాక ఎవరికైనా శక్తి అంతా పోతుంది. వెనకటిలాగా ఆ ఇంట్లో నాకు మంచి ఆహారం దొరుకుతుందన్న ఆశపోయింది. నా అనుచరులు ఆసంతృప్తి చెంది, ‘‘మనకు తిండి సంపాదించ లేడు సరేగదా, తన తిండి కూడా తాను సంపాదించుకోలేడు, ఏణ్ణి ఆశ్రయించి ఏం లాభం?'' అనుకున్నారు.

నేను ఆ ప్రదేశం విడిచిపెట్టి దూరదేశం పోదామని నిశ్చయించాను. ఎందుకంటే ఆక్కడ నాకు గౌరవమూ ఉండదు; ఆత్మ గౌరవమూ ఉండదు. అందుచేత నేను నా పాత నివాసం వదిలేసి, ఒక అరణ్యం చేరాను. ఆక్కడ వలలో చిక్కుకున్న చిత్రగ్రీవం తటస్థపడింది. నేను అతన్ని విడిపించటం సంగతి నువు ముందే విన్నావు. ఆ తరవాత లఘుపతనకం నాతో స్నేహం చేసి, నన్ను ఇక్కడికి రమ్మన్నది. అతని వెంట నిన్ను చూడటానికి వచ్చాను.

మంధరకం ఈ కథ విని, “విచారించకు. సోమిలకు డనే సాలెవాడు విధిని ఎదిరించి పోరాడి, చివరకు జయించినట్టే నువు జయిస్తావు," అన్నది.

‘‘ఏమిటా కథ?'' అని లఘుపతనకం అడిగింది.