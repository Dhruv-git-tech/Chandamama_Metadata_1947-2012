పాపపరిహారం

ఒక ఊళ్ళో శ్రీనివాసులు ఆలయం ఉండేది. ఆ ఆలయానికి చుట్టుపక్కల గ్రామాలవాళ్ళు కూడా ఎంతో మంది వచ్చేవారు.

ఒకరోజు రాత్రి అర్చకుడు గుడి మూసి, చేతిలో లాంతరు తీసుకుని ఇవతలికి వచ్చేసరికి, ఒక బక్కచికిన మనిషి వచ్చి, '‘అయ్యా, ఒక్కసారి గుడి తలుపులు తెరుస్తారా? దేవుడి దర్శనం చేసుకుని వెళ్ళిపొతాను?'' అని వేడుకున్నాడు.

అర్చకుడు ఆమనిషిని ఎగాదిగా చూసి, '‘పవళింపు సేవ ఆయిపోయింది. రేపు ఉదయమే తలుపులు తెరవడం,' 'అన్నాడు.

'‘ఈ రాత్రి అంతా వేచి ఉండవల సిందేనా?'' అని ఆ బక్క మనిషి గౌణుక్కున్నాడు.

'‘ఈ రాత్రికి ఇక్కడే ఆరుగు మీద పడుకో,' 'అని అర్చకుడు వెళ్ళిపోయాడు.

రోగిష్ఠి మనిషి చీకట్లో తడుముకుంటూ ఆరుగు మీద సర్దుకుని కూర్చున్నాడు. అతనికి తన గతం గుర్తుకురాసాగింది.

అతని పేరు చలపతి. అతను సంసారి అయాడుగాని సంపాదనపరుడు కాలేక పోయాడు. అతనికి ఒక ముసలి బంధువు ఉండేవాడు. ఆయన పోయాక ఆయన ఆస్తి అంతా తనకే వస్తుందని చలపతికి తెలుసు. అయితే బతికి ఉండగా ఆ ముసలాయన చలపతిని తన పంచన చేరనీయలేదు. ఆ ముసలివాడు ఎప్పుడు పోతాడా అని చలపతి, అతని భార్య హనుమాయమ్మా గోతి దగ్గిర నక్కలల్లే కాచుకు కూర్చున్నారు.

ఒకరోజు ముసలివాడు పోనేపోయాడు. ఈ వార్త తెలియగానే భార్యాభర్తలిద్దరూ