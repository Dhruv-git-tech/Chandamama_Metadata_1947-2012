కనిపించలేదు. ఇదేమని అతను సాటి వ్యాపారస్తులను అడిగితే, '‘తొందరపడితే ఎలా? వ్యాపారం ధైర్యంగా చెయ్యాలి,'‘ అని వాళ్ళు తమలో తాము నవ్వు కున్నారు.

ఇంతలో కాశీపతి ఊహించని పరిణామం జరిగింది. అతని కొట్టుకు చుట్టు పక్కల ఉండే వాళ్ళందరూ అతన్ని నడివీధిలో నిలవేసి, కాకుల్లా పాడవసాగారు.

‘‘నువు తక్కణం నీ గదులు ఖాళీ చెయ్యి. నీ ఉల్లిపాయలు కుళ్ళి కంపు కొట్టుతున్నాయి. ఆ వాసన భరించలేక చస్తున్నాం,'‘ అన్నారు వాళ్ళు.

ఉల్లిపాయల గదులు తెరిచిచూస్తే సరుకంతా దమ్మిడీ విలువ చెయ్యకుండా పోయినట్టు స్పష్టమయింది.

‘‘ఉల్లిపాయకు గాలి తగలకపోతే కుళ్ళిపోతుందని తెలియని నువు కూడా వ్యాపారం చేసేవాడివేనా?'' అని అందరూ కాశీపతిని అడిగారు.

తోటి వ్యాపారస్తులు తనను ఎలా మోసం చేశారో కాశీపతి గ్రహించాడు. అంతా దగా! మోసం! పట్నంలో పై మెరుగులు తప్ప ఇంకేమీ లేవు!

కాశీపతి కూలీలను పెట్టి కుళ్ళు సరు కంతా బయట పారేయించి, వట్టి చేతులతో ఇల్లు చేరుకున్నాడు.

‘‘ఏం, కాశీపతి? డబ్బు కావాలా?'' అని అడిగాడు కరణంగారు.

‘‘పద్దులెండి. మీ ఋణం తీర్చితే అదే పదివేలు,'‘ అన్నాడు కాశీపతి, జరిగిందంతా చెప్పి.

‘‘సరే, నువు ఇలా మారగలందులకే అలా చేశాం. నేను నీ కిచ్చినది మీ నాన్న డబ్బే. మీ నాన్న నాకు బాకీ ఉన్న మాట నిజం కాదు.'' అన్నాడు కరణంగారు.

కాశీపతికి కొండంత బరువు దిగిపోయి నట్టయింది. అతను తండ్రి అడుగు జాడలలో నడుస్తూ, ప్రజలతో మంచిగా జీవించటంలో ఉన్న ఆస్థందాన్ని చవి చూశాడు.