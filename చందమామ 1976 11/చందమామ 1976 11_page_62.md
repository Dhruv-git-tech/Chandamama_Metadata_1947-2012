కథా శ్రీర్షిక పోటీ

ఈ కథకు మంచి పేరు పెట్టి రు 25 లు గెలవండి!

?

ఇద్దరు రైతులు పక్క పక్కనే ఉన్న తమ పాలాలలో పంటపనులు చేసుకుంటూ, మధ్యాహ్నం ఇంటికి పోయే తీరిక లేక, తమ భోజనాలను పాలానికే తెప్పించుకుని తినేవాళ్ళు.

భోజనం చేస్తూండగా ఒక రైతుకు దగ్గుతెర వచ్చింది. ఎందుకు దగ్గుతున్నావని రెండో రైతు అడిగాడు.

“అది దగ్గు కాదు, పాలమారటం! నన్ను నా భార్య తలచుకుంటున్నది. అందుచేత పాలమారింది,” అని మొదటివాడు చెప్పాడు.

తన భార్య తనను తలచుకోవటంలేదనీ. అందుకే తనకు పాలమారలేదనీ రెండో రైతుకు కోపం వచ్చింది. వాడు ఇంటికిపోయి, తన భార్యను తిట్టాడు.

“మధ్యాహ్నం నేను కునుకుతీశాను. అందుచేత నిన్ను తలచుకోలేదు. రేపు తప్పకుండా తలచుకుంటాను,” అన్నది భార్య.

మర్నాడు ఆమె తన భర్త తినే భోజనంలొ కారం దిట్టంగా వేసింది. భర్త దాన్ని నోట్లో పెట్టుకుంటూనే దగ్గటం ఆరంభించి, “మరీ అంత ఎక్కువగా తలచుకోకే, పాపిష్ఠిదానా!” అన్నాడు.

* * *

పై కథకు మంచి పేరు ఆలోచించి ఒక కార్డు మీద, మీ చిరునామాతోపాటు రాసి, “కథాశిర్షిక పోటీ”, చందమామ, 2 & 3 ఆర్కాట్ రోడ్డు, వడపళని, మద్దాను 600 026 అన్న చిరునామాకు పంపండి.

కార్డులు మాకు నవంబరు 20 లోగా చేరాలి. అందులో ఫాటోవ్యాఖ్యలు చేర్చరాదు. ఫలితాలు, '77 జనవరి చందమామలో ప్రకటించబడతవి.