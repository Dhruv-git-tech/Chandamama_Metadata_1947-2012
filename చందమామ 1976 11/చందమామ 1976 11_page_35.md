కాశీపతి నిర్ణయం మరింత బలపడింది.
పట్టంలో వ్యాపారం చేస్తున్నవాళ్ళూ
మనుషులే; కాకపోతే తన తండ్రిలాటి
పిరికివాళ్ళుకారు.

కాశీపతి ఇంటికి తిరిగివచ్చి, తాను
పట్నంలోనే వ్యాపారం చేస్తాననీ, అందుకు
గాను తనకు పెట్టుబడి కావాలనీ, తన
వాటా తనకు వెంటనే పంచి ఇయ్యమనీ
కూర్చున్నాడు.

చిన్నయ్య శెట్టికి ఏ మీ పాలు బోక,
కరణాన్ని సలహా అడిగాడు. కరణం
కొంచెం ఆలోచించి, ‘‘వాడికి ఈ పట్నం
వ్యాపారం భ్రమ వదలాలంటే కొంత
ఖర్చుజరగక తప్పదు. పట్నం పోవద్దన్న

కొద్దీ దాని మీద భ్రమ హెచ్చుతుందేగాని
తగ్గదు,'' అన్నాడు.

“అయితే ఆస్తి పంపకాలు చెయ్య
వలసిందేనా ?” అని అడిగాడు శెట్టి,
దిగాలుపడిపోతూ.

“అంతదాకా రాకుండా చూద్దాంలే,”
అని కరణం శెట్టికి ఏం చెయ్యాలో చెప్పి
పంపేశాడు.

శెట్టి ఇంటికివచ్చి తన కొడుకులతో
ఇలా అన్నాడు:

“చూడండి! మన ఆస్తి పంపకాలు చెయ్యటానికి నిశ్చయించాను. పట్నంలో భారీ వ్యాపారం చెయ్యటం నాకు ఇష్టం లేదనుకోకండి. కాని మన సంసారంలో మీకు తెలియని విషయం ఒకటున్నది. ఆదేమిటంటే, మనం చాలా ఋణపడి ఉన్నాం. ఈ విషయం మీకు ఏనాడో చెప్పి ఉండవలిసింది, కాని మీ మనస్సులు కష్టపెట్టటం ఇష్టం లేక చెప్పలేదు. కాని ఇక దీన్ని దాచటం సాధ్యం కాదు. మనం భాగాలు పడుతున్నామని తెలియగానే బాకీదార్లు వచ్చి గుమ్మంలో కూర్చుం టారు. అందుచేత ఋణాలు తీరగా మిగిలినది సమంగా పంచుకుందాం. తరవాత ఎవరిదారి వారిది.”

తరవాత శెట్టి, కొడుకులిద్దరినీ వెంట
బెట్టుకుని కరణంగారింటికి వెళ్ళాడు.

చంద్రమామ