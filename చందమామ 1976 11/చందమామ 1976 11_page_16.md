“అయన ఊరి పక్కనవున్న కొండ చెరువు దగ్గిర గుడారం వేయించి, అందులో వున్నారు. తమరు అరణ్యంలో కనిపించితే, అక్కడికే తీసుకురమ్మ న్నారు,” అన్నాడు ఆశ్వికుల నాయకుడు.

జయశీలుడు, చరకాచారీ, వీరనారాయుళ్ళతో, “విన్నారా?” అన్నాడు.

“ఆఁ, వినకేం జయశీల ప్రభో! ఈ మొసలితొడుగు ధరించినవాడికి, ఆ శ్రీ మంత్రిగారి సమక్షంలోనే శస్త్రం చేసి, భేష్ అనిపించుకుంటాం,” అన్నాడు చరకాచారి.

“అవును, చరకాచారిగారూ. ఆ విధంగా మనకు కనకాకీర్తాజుగారి కొలువు లో వైద్యాచార్య పదవులు దొరికే అవకాశం వుంది, ఏమంటారు?” అన్నాడు వీర నారాయుడు ఆశ్చర్యసంభ్రమాలతో.

“ఆచార్య పదవులేమోగాని, శస్త్రంచేసి యీ మకరకేతును మీరు ప్రాణాపాయం నుంచి కాపాడలేకపోతే, మంత్రిగారే మిమ్మల్నిద్దర్శి, ఆ చెరువుగట్టునే తల నరికించేస్తారు!” అన్నాడు జయశీలుడు.

“ఆ పని మంత్రిగారు నాకు ఒప్పచెప్పితే, వీళ్ళిద్దర్శి సమంత్రకంగా మహాకాలుడికి బలిపెడతాను. అందువల్ల మనకే కాక, లోకానికూడా ఎంతోమేలు జరుగుతుంది, జయశీలా!” అన్నాడు నిద్దసాధకుడు ఆవేశపడిపోతూ.

“ఇక మాటలు కట్టిపెట్టి కదలండి,” అన్నాడు జయశీలుడు.