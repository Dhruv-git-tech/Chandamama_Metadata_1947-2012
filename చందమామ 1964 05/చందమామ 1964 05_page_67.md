అని రాముడు వానరుల నడిగాడు. వాన రులు హనుమంతుణ్ణి ముందుకు తోశారు.

హనుమంతుడు రాముడికి జరిగినదంతా చెప్పి, సీత ఇచ్చిన చూడామణిని రాముడి చేతిలో పెట్టి, “రామా, చిత్రకూటం మీద మీరుండేటప్పుడు కాకి ఉదంతం ఒకటి నీకు గుర్తుగా ఉండగలందులకు సీత చెప్పింది. తన కింకొక్క మానమే గడువున్నదని నీతో చెప్పుమన్నది. ఆమె చాలా అధైర్యం చెంది ఉన్నది. సముద్రం దాటి లంకకు వెళ్ళే ఉపాయం అలోచించండి,” అన్నాడు.

సీత పంపిన చూడామణిని చూడగానే రామలక్ష్మీణులకు దుఃఖం ఆగలేదు. రాముడు శోకవివశుడై, “సీత కనిపించకుండా ఈ చూడామణి కనిపించటం కన్న వేరే దుఃఖ మేముంటుంది? సీత ఇంక ఒక్క నెలపాటే జీవించి ఉంటుందా? ఆమె ఉన్న చోటు తెలిసి ఆక్కడికి వెళ్ళ కుండా, ఇక్కడ ఒక్క నిమిషమైనా ఎలా

ఉండటం? ఆ భయంకర రాకస్థీల మధ్య సీత ఇంత కాలం ఎలా ఉన్నది?” అని ఆకోశించాడు.

ఆతను సీత అన్న మాటలన్నీ హను మంతుడి చేత చెప్పించుకుని విన్నాడు. హనుమంతుడు అంతా చెప్పి, “ఆమె నిన్ను సేనతో వచ్చి రావణుణ్ణి చంపి తనను కాపాడమన్నది. అందుకు తగిన ప్రాత్సాహం నన్నే ఇవ్వమన్నది. వానర సేనలు సముద్రం దాటి లంకకు రాలేవేమో నని ఆమె సంశయించింది. తనకు విమోచనం ఉండదేమోనని భయపడుతున్న సీతను నేను అనేక రకాల ఓదార్చాను. నన్ను మించిన వారు సుగ్రీవుడి వద్ద వేలాది వానరులున్నారని చెప్పాను. త్వర లోనే రావణుడు మొదలైన వారు నాశనమైపోతా రనీ, ఆమె తన భర్తతో అయోధ్యకు తిరిగి వెళుతుందనీ ధైర్యం చెప్పాను,” అన్నాడు.

[ సుందరకాండ సమాప్తం ]