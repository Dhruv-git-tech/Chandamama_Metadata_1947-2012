“కుడి చెంప” ఒక చేత గౌడ్డలీ, ఇంకొక చేత రంపమూ పట్టుకుని, వాటితో కట్టెలు కొట్టటమూ, కొమ్మలు కోయటమూ అభినీస్తూ, చాలా నాజూకుగా కట్టెలు కొట్టే నృత్యం చేసి చూపించాడు.

ఆ ఆకారాలు పరమానందం చెంది, చప్పట్లు చరిచి, ఈలలు వేసి “కుడి చెంప”ను ప్రోత్సహించాయి.

“భలే నృత్యం! మాకు కూడా నేర్పు!” అని అవి కేకలు పెట్టాయి.

“చాలు, చాలు! తెల్లవార వస్తున్నది! ఇక మనం వెళ్ళాలి,” అన్నది మనిషి ముఖం గల ఆకారం.

“రేపు రాత్రికి ఇక్కడికే రా! తప్పక వస్తావు కదా?” అన్నాయి మిగిలిన ఆకారాలు.

“వస్తాను. వచ్చి మీకు మానృత్యం నేర్పుతాను,” అన్నాడు “కుడి చెంప” చాలా సంతోషంగా.

“ఊరికే మాట అనటం కాదు. నీ వస్తు వేదైనా కుదవపెట్టి మరీ వెళ్ళు,” అన్నది మనిషి ముఖం.

“ఆతని రంపం, గౌడ్డలీ తీసుకుందాం!” అన్నాయి మిగిలిన ఆకారాలు.

“అటువంటివి పోతే లక్ష్యం చేస్తాడా? ఇదుగో ఈ కణితి తీసుకుందాం!” అంటూ