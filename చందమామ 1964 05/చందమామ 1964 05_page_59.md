బతుకు దుర్భరమయింది. కుండలు లేక
వాళ్ళు వంట చేసుకో లేరు, నీరు తెచ్చుకో
లేరు. ఆ రకం ప్రజలు కూడా దేశం వదిలి
పోవలిసి వచ్చింది.

కుమ్మరులు లేకపోవటంతో, రాజ్యం
లోని వైద్యులకు కూడా చెయ్యి పడి
పోయినట్టయింది.

వాళ్ళు పుటాలు పెట్టాలంటే ప్రమిదెలు
కావాలి, కషాయాలు కాచటానికి
మూకుళ్ళూ, కుండలూ కావాలి. మట్టి
పాత్రలు లేకుండా వారికి జరగదు.

దేశం నుంచి కుమ్మరులు వెళ్ళి పోవటం
చేత జీవితం ఎంత తారుమారయినది
రాజుకు తెలియదు. ఆయనకు మళ్ళీ ఒక
యుద్ధం దొరికింది. ఆయన జయభేరి
మోగించి యుద్ధానికి వెళ్ళి, యుద్ధంలో
శత్రువును జయించినప్పటికీ బాగా గాయ
పడి విజయ ఘోషలు చేసుకుంటూ రాజ
భవనానికి తిరిగి వచ్చాడు.

రాజుగారికి కలిగిన గాయాలకు
మందులూ, పూతలూ వేయటానికి వైద్యు
లను పిలిపించారు. కాని వారి వద్ద ఆవసర
మైన మందులు లేవు. “మహారాజా, మాకు
కుండలూ, మూకుళ్ళూ దొరకని కారణం
చేత చాలా ఔషధాలు తయారు చేయలేని
స్థితిలో ఉన్నాం. మా వైద్య వృత్తి సగం
కుమ్మరులతోనే పోయింది,” అని వైద్యులు
మొరపెట్టుకున్నారు.

చికిత్స లేని కారణం చేత రాజుగారి
గాయాలు ముదిరి ఆయనను మంచంలో
పడేశాయి. పరిస్థితి విషమించేటట్టు కన
బడింది. ఆ స్థితిలో ఆయన కళ్ళు తెరిచి
కుమ్మరులను మళ్ళీ పిలిపించాడు. వారు
వచ్చి కుండలు చేసిన మీదట వైద్యులు
ఔషధాలు తయారు చేసి రాజుగారికి
చికిత్స చేశారు.

ఆ తరువాత ఆ దేశంలో విజయ ఘోష
చాలా వరకు శాంతించింది.