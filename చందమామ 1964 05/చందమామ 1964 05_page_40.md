“ నేనేం చెప్పగలను! అది నీకే తెలి యాలి,” అన్నాడు రాజు.

వాడు మళ్ళీ సముద్రం అడుగుకు వెళ్ళాడు. అగ్నిని సమీపించటానికి వాడు విశ్వప్రయత్నాలు చేశాడు. చేతులూ, కాళ్ళూ, వళ్ళూ కాలాయి. వాడు కాలిన శరీరంతో విహారనౌక వద్దకు తిరిగి వచ్చి, “అగ్నిని తీసుకురావటం నాకు సాధ్యం కాలేదు, మహారాజా. ఇదుగో, దాని సాక్ష్యం!” అంటూ తన చేతులూ, కాళ్ళూ ఆయనకు చూపాడు.

“ ఇప్పుడు నీ మాట నమ్మగలను. నీవు నిజంగా అపూర్వమైన ఈతగాడివే,” అన్నాడు రాజు.

“ ఈసారి అగ్నిని చాలా దగ్గిరగా చూశాను, మహారాజా. అది ఒక కొండను చాలా భాగం తినేసింది. దీవికి త్వరలోనే గొప్ప ప్రమాదం రానున్నదని నానమ్మకం,” అన్నాడు వాడు.

రాజుగారు వాడి మాట మీద నమ్మకం ఉంచి, ఆ దీవిలో ఉండే వారందరినీ దీవి వదిలి రావలిసిందని ఉత్తరువు చేశాడు. వారికి నివాసయోగ్యప్రదేశాలు ఏ ర్పాటు చేశాడు. దీవిని మనుమలూ, పశువులూ విడిచిపెట్టిపోయిన కొద్ది రోజులకే ఆ దీవి మీద భయంకరమైన భూకంపాలు కలిగి, ఒక మాసం రోజుల లోపల దానిలో ఒక్కొక్క భాగమే సముద్రజలం లోకి ఒరిగిపోయింది.

రాజు “చేప మనిషి”ని పిలిపించి, “నీ ప్రజ్ఞ వల్ల అనేక వేల మంది ప్రాణాలు దక్కాయి. ఏమి బహుమతి కోరుకుంటావో కోరుకో,” అన్నాడు.

వాడు రాజకుమార్తె కేసి చూసి, జవాబు చెప్పలేదు. తన కూతురి ఆభిప్రాయం అది వరకే తెలుసుకుని ఉన్న రాజు వాడికి ఆమె నిచ్చి పెళ్ళి చేసి, తన వద్దనే ఉంచుకున్నాడు.