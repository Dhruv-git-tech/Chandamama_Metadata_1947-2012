కోటయ్య గుండె గుఁటుక్కుమన్నది. కాని
మరుక్కణమే అతను ఈ పల్లెటూరి పేద
రైతును బుకాయించ నిశ్చయించుకున్నాడు.
ఎందుకంటే, చెప్పులు దొంగిలించిన లాభం
కంటే, ఈ చిన్నకారు మనిషి చేత దొంగ
అనిపించుకోవటం వల్ల కలిగే పరువు నష్టం
చాలా హెచ్చు. అందుచేత కోటయ్య గుడ్లు
రిమి, “ఏమన్నావురా ?” అన్నాడు.

సుబ్బయ్య ఏమీ బెదరలేదు. అతను
మర్యాదగానే, “మీరు గుడి నుంచి వస్తూ
ఏమరుపాటున వాటిని తొడుక్కొచ్చి
ఉంటారు. నా చెప్పులు నేను తీసుకుపోతా,”
అంటూ చెప్పుల్లో కాళ్ళు పెట్టబోయాడు.

“నీ చెప్పులు నేను కాజేశానంటావా ? నాకు దొంగతనం అంట గడతావుట్రా ? మంచి ఎత్తేవేశావే !” అన్నాడు కోటయ్య పెద్దగా గొంతెత్తి.

“మీకు దొంగతనం అంట గట్టానా ? చెప్పులు నావన్నాను,” అన్నాడు సుబ్బయ్య.

ఆ చెప్పులు తనవని సుబ్బయ్య రుజువు చేసుకోగలడని కోటయ్యకు తోచలేదు. అదీ గాక, తాను ఆ చెప్పులు సుబ్బయ్య వయి ఉంటాయని ఒప్పకుంటే, పది మందీ తిరుగుతున్న చోట తాను దొంగతనం చేసి నట్టు ఒప్పకున్నట్టే అవుతుంది. వీధిన

వెళ్ళే వాళ్ళు కొందరు ఆగి, జరిగేదంతా
వింటున్నారు కూడా.

“పోరా దొంగ వెధవా!” అని కోటయ్య
సుబ్బయ్యను దుకాణంలో నుంచి బయటికి
గెంటబోయాడు.

సుబ్బయ్య, “నా చెప్పులు! నా కొత్త
చెప్పులు!” అని కేకలు పెట్టాడు. మరింత
మంది చేరారు. ఆ చెప్పులు ఎక్కడ కొన్నా
వని కొందరు సుబ్బయ్య నడిగారు. వీధిన
వెళ్ళే మాదిగవాడి దగ్గిర కొన్నానని
సుబ్బయ్య చెప్పాడు.

“చూడవోయ్, ఆ చెప్పులు నీపని నువు
రుజువు చేసుకోలేవు. అవతల పెద్దమనిషి