“ నీ వెవరు ? ‘ కుడి చెంప ’ ఎందుకు రాలేదు ? వస్తానని మాట ఇచ్చాడే ?”

ఆన్నది మనిషి ముఖం.

“ రేపు వస్తా నన్నాడు. మీతో చెప్పఁ మన్నాడు,” అన్నాడు “ ఎడమ చెంప”, భయపడుతూ.

“‘ కుడి చెంప ’ మాకు కట్టెలు కొట్టే సృత్యం నేర్పుతా నన్నాడు,” అన్నది మనిషి ముఖం.

“ ఆ సృత్యం నాకూ వచ్చు. నేనే నేర్పుతాను,” అన్నాడు “ ఎడమ చెంప ”.

“ ఏదీ చేసి చూపించు,” అన్నాయి ఆకారాలు.

“ ఎడమ చెంప ” కట్టెలు కొట్టే సృత్యం ప్రారంభించి, “ ఇదుగో ఇలా గొడ్డలి ముందుకు చాచి, ఇలా ఒక అడుగు ముందుకు వేసి—” అని వివరించ సాగాడు.

“ వివరాలు తరవాత చూద్దాం. ముందు సృత్యం చేసి చూపించు. నిన్ను చూస్తూ

మేమందరమూ నేర్పుకుంటాం,” అన్నది మనిషి ముఖం.

“ ఎడమ చెంప ” సృత్యం అంతా చేశాడు. కాని ఆకారాలలో ఎలాటి చల నమూ లేదు. అవి చప్పట్లు కొట్టలేదు, ఈలలు వెయ్యలేదు.

“ నీ సృత్యం ఏమీ బాగా లేదు. ‘ కుడి చెంప ’ చక్కగా చేశాడు. కాని ఆతను మమ్మల్ని నమ్మించి మోసపుచ్చాడు. ఇదుగో, ఆతను కుదవబెట్టిన కణితి ఆతనికి తిరిగి ఇచ్చెయ్యి,” అంటూ మనిషి ముఖం తన చేతిని వాడి కుడి చెంపకు తాకించింది. “ ఎడమ చెంప ” కు కుడి వైపున కూడా పెద్ద కణితి ఏర్పడింది.

“ ఈ కణితి నాకు వద్దు. రేపు ‘ కుడి చెంప ’ వచ్చినప్పుడు వాడికే ఇవ్వండి,” అని “ ఎడమ చెంప ” గోలెత్తాడు.

“ తెల్లవార వచ్చింది. పదండి, పదండి!” అంటూ ఆకారాలు గాలిలో కరిగిపోయాయి.