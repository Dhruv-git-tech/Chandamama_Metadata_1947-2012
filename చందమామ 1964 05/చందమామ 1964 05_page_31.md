పూర్వం ఒక ముని ఒక ఆరణ్యంలో
తపస్సు చేసుకొనటానికి వచ్చాడు. ఆయన
సర్వ సంగపరిత్యాగం చేసి, లోకంతే ఎలాటి
సంబంధాలూ లేకుండా, నిర్జన ప్రాంతంలో
ఒంటరిగా ఉండి, మౌనవతం పట్టి, జలా
హారమూ, ఫలాహారమూ చేస్తూ ఎక్కువ
సేపు తపస్సమాధిలోనే ఉంటూ ఉండే
వాడు. తాను తపస్సు చేసుకునే చోట
జనసంచారం సాగినప్పు డాయన ఆస్థలాన్ని
విడిచి పెట్టి, మరొక నిర్జన ప్రాంతాన్ని
చూసుకుంటూ ఉండేవాడు.

అలా ఆయన చోట్లు మారుతూ మరాళ
దేశంలోని కొండల మధ్య ఉండే ఒక

అరణ్యంలో తపస్సు చేసు కోవటానికి
వచ్చాడు. ఆది దుర్గమమైన ప్రదేశం.
చుట్టుపక్కల అనేక మైళ్ళ దూరంలో
ఎక్కడా జన నివాస మన్నది లేదు. కొండల
మధ్యగా చిన్న ఏరొకటి పారుతూ ఉన్నది.
కొండల చుట్టూ దట్టమైన కీకారణ్యం
ఉన్నది. ఆ ప్రదేశం అన్ని విధాలా తన
తపస్సుకు తగినదనీ, అక్కడ తనకు
తపాభంగం ఎంత మాత్రమూ కలగదనీ
ముని అనుకుని, అక్కడ చేరాడు.

కాని అది నిజంగా జనసంచారం లేని
స్థలం కాదు. మరాళదేశానికి చెందిన గజ
దొంగల ముఠా ఒకటి అప్పుడప్పుడూ
అక్కడికి వచ్చి, తాము కొల్లగొట్టిన సొత్తును
అక్కడి కొండలలో వున్న ఒక రహస్య
గుహలో దాచుకుంటూ ఉండేది.

రాజభటులు దొంగలలో ఎవరినిగాని
తరిమినప్పుడు వాళ్ళు ఈ ప్రాంతానికి వచ్చి,
కీకారణ్యంలో దాక్కుంటూ ఉండేవారు.

ముని ఆ ప్రాంతానికి వచ్చిన కొద్ది
రోజులకే తెల్లవారుజామున దొంగల నాయ
కుడు తన అనుచరులతో సహా, దొంగి
లించిన సొత్తు తీసుకుని అక్కడికి వచ్చాడు.
తపస్సమాధిలో ఉన్న ముని మొట్ట మొదటి
సారిగా వారి కంటపడ్డాడు.