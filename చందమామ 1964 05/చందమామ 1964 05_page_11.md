5. వడాది సత్యనారాయణముర్తి, అనపర్తి

రాకెట్ లో పైకి వెళ్ళేటప్పుడు పైన గల శితోష్ణస్థితికీ, భూమి మీద శితోష్ణస్థితికీ తేడా ఉంటుందా? మరియు అచట ఆక్సిజన్ లభ్యమవుతుందా?

శితోష్ణస్థితి భిన్నంగా ఉంటుంది; ఆక్సిజన్ లభ్యంకాదు, అందుచేత వాటిని రాకెట్ లోనే ఏర్పాటు చేసుకోవాలి.

6. ఆర్. రవీందనాథ్, అనంతపూరు

జూల్స్ వెర్న్ తన నవలల ద్వారా శాస్త్రవిజ్ఞానాన్ని ప్రజల కందజేశాడు. అతని నవలల్ని సినిమాలుగ కూడ తీశారు. మీరీ బేతాళ కథలను ప్రచురించడం మాని విజ్ఞానదాయకమైన జూల్స్ వెర్న్ నవలొకటి ప్రారంభించ గూడచా?

ఈ స్పూత్మిక్ యుగంలో విజ్ఞానం కోసం జూల్స్ వెర్న్ నవలలను ఎవరూ చద వరు. అవి సినిమాలు తీయటానికే ఎక్కువగా ఉపయోగపడతాయి. జూల్స్ వెర్న్ నవలలు అనేకం తెలుగు షత్రికలలో ఇదివరకే వెలువడ్డాయి. బేతాళ కథలకు జూల్స్ వెర్న్ నవలలు ఏ విధంగా ప్రత్యామ్పాయమవుతాయో మాకు బోధ పడలేదు.

7. ఎల్. రామచంద్రన్, తిరుమల

స్త్రీలకు విద్య ఆవసరమా, అనవసరమా?

స్త్రీలకు తిండి, బట్టా, ఆరోగ్యమూ, ఇళ్ళూ, వినేదాలూ, ఆటలూ, పాటలూ— అన్నీ ఆవసరమైనప్పుడు విద్య ఒకటి అనవసరమవుతుందా?

8. సలాది కనకారావు, బి.ఎస్.సి., విజయవాడ

మానవుడు ఇతర గ్రహములలోనికి పోయి ఎప్పటికైన నివసించునా?

ఆట్టి మానవుడు తిరిగి భూలోకమునకు రాగలడా? భూప్రళయ సందర్భములో మానవులు చావును తప్పించుకొనుటకు ఇతర గ్రహములు ఉపయోగపడునా?

ప్రస్తుతం జరిగే అంతరిక్షయాన ప్రయోగాల ఆశయాలలో మానవుడు పరిమిత కాలంపాటైనా ఇతర గ్రహాలలో నివసించ గలగటమనేది ఒకటి. అయితే మాన వుడికి తన చుట్టూ ఉండే వాతావరణాన్ని తన కనుకూలంగా మార్చుకునే శక్తి కొద్దిగా ఉన్నదిగాని, ఇతర వాతావరణాల కనుగుణంగా మారేశక్తి లేదు. అందు చేత ఇతర గ్రహాలలో నివసించటమంటే అక్కడి వాతావరణాన్ని మనిషికి అనుకూలంగా మార్చుకో గలగటమన్న మాట. ఇందుకు తగిన సౌకర్యాలున్నప్పుడు మనిషి ఇతర గ్రహాలలో ఉండగలుగుతాడు. ఏ కారణంచేతనైనా భూమి వాసయోగ్యం కాకుండాపోతే ఆ సమయానికి ఇతర గ్రహాలు వాసయోగ్యమై ఉండి, భూమి మీద జనమంతా ఆ గ్రహాలకు తరలి వెళ్ళటానికి తగిన యానసౌకర్యాలున్నట్టయితే మానవులు చావును తప్పించుకోవచ్చు. భూమిని వదిలి ఇతర లోకాలకు వెళ్ళేవారు తిరిగి అక్కడి నుంచి రాలేకపోవట మన్నది ఉండకపోవచ్చు.