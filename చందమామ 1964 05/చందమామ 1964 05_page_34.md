గారి సైన్యానికి చెందిన సైనికులూ, దండనాయకుడూ వచ్చారు. దొంగల నాయకుడు తమ రహస్యస్థానం చేరుకుని దాక్కున్నాడు.

రాజుగారి సైనికులూ, దండనాయకుడూ కొంచెం ఆలస్యంగా ముని ఉన్న చోటికి వచ్చి, అటూ ఇటూ చూశారు. తాము తరుముకు వచ్చిన మనిషి ఎటు వెళ్ళాడో వారికి అంతు చిక్కలేదు. ఎటు వెళ్ళటానికి మార్గం ఉన్నట్టే వారికి కనబడలేదు.

దండనాయకుడు మునిని సమీపించి, “స్వామీ, ఇటూగా మనిషి ఒకడు పరిగెత్తు కుంటూ వచ్చాడు, మీరేమైనా చూశారా?” అని అడిగాడు.

ముని అప్పుడే తపస్సమాధి నుంచి మేలు కుని కళ్ళు తెరిచాడు, కాని దండనాయకుడి ప్రశ్నకు సమాధాన మివ్వలేదు. దండనాయకుడు రెండు మూడు సార్లు అదే ప్రశ్న వేశాడు, కాని ముని సమాధాన మివ్వలేదు.

“నీవే పెద్ద దొంగలాగున్నావు. మేము తరుముకు వచ్చిన వాడు గజదొంగ. వాణ్ణి పట్టుకోవటానికి నీవు మాకు సహాయం చెయ్యకపోతే నీవు కూడా వాడితో సమంగా దండనార్జుడివే అవుతావు. అందుచేత నీ కా దొంగను గురించి తెలిసిన దంతా చెప్పక పోతే నిన్నిప్పుడే ఇర శ్చేదం చేస్తాను,” అంటూ దండనాయకుడు కత్తి ఎత్తాడు.