“సన్ను బాధిస్తున్నది నిరాశ కాదు. నాకు ఆశ పైన వాంఛ పోయింది. ఈ కారాగారం నుంచి విముక్తుణ్ణి కావాలన్న కోరిక నాకు లేదు. ఈ జన్మ కిక నాకు సుఖమనేది లేదు. నా మనస్సులో ఉన్న దుఃఖాన్ని మీరు గ్రహించలేరు, నేను వివరించనూ లేను,” అన్నాడు జగతసింహుడు.

అతని మాటలకు ఆయషా అత్యాశ్చర్యం చెంది, “మీకు అంత దుర్భరమైన దుఃఖం ఏ కారణం చేత కలిగింది? వీరేంద్ర సింహుడి కూతురేమైనా—” అని ఏమో చెప్పబోయింది.

జగతసింహు డామె మాటకు అడ్డొచ్చి, “ఆమె ఊసెత్తటం వృథా. ఆ కల ఏనాడో కరిగిపోయింది,” అన్నాడు.

ఆయషా కొంచెంసేపు తల వంచుకుని ఉండి, “యువరాజా, మీ రీ విధంగా ఈ కారాగృహంలో కుములుతూ ఉండటం నాకు దుస్సహంగా ఉంది. నా వెంట బయలుదేరండి. నేను మిమ్మల్ని విడిపి స్తాను. ఈ రాత్రే మీ శిబిరానికి క్షేమంగా వెళ్ళిపాండి,” అన్నది.

“ఆయషా, మీ తండ్రికి తెలియకుండానే సన్ను విముక్తుణ్ణి చేస్తావా?” అన్నాడు జగతసింహుడు.

ఉన్నాసంటే దాన్ని మాటలలో వివరించటం సాధ్యం కాదు. ఒక వేళ నేను స్వతంత్రు ణ్ణయి నాకు మంచి రోజులు వచ్చే మాట ఉంటే నా చేత మీకు కావలిసిన ఎలాటి సేవ అయినా సరే చేయించు కో మని నా ప్రార్థన,” అన్నాడు జగతసింహుడు.

అతని కంతంలో ఉన్న దైన్యం చూసి ఆయషా కంట కన్నీరు తిరిగింది. ఆమె అతనితో, “మీరు అంత నిస్సహాయ స్థితిలో ఉన్నట్టు దేనికి అనుకోవాలి? నిరాశ చెందటం భావ్యం కాదు. ఇవాళ ఉన్న కష్టం రేపు ఉండకపోవచ్చు. సుఖదుఃఖాలు శాస్యతం కాదు,” అన్నది.