“నా మొగుడు దేవుడికి ప్రాణం ఆర్పింతా మనుకున్నాడు. ఆర్పించాడు! ఎవరాపగలరు?” అన్నది బండయ్య భార్య.

“అమ్మా, బండయ్యను గురించి నాకు నిజం తెలుసు. లోకం ఆ మహానుభావుణ్ణి గురించి తప్పుగా అనుకుంటున్నది. ఎవరే మనుకుంటేనేం? నిజం తెలుసుకునే దేవుడు లేడా? బండయ్యకు ఉత్తరకీయలు నేనే జరిపిస్తాను,” అని బండయ్య భార్యకు చెప్పి, రథోత్సవం మాటే మరిచిపోయి, పాపన్న ఆ పనిలో నిమగ్నుడయిపోయాడు.

ఈ లోపల రథం ఆగినచోట బ్రాహ్మలు పెద్ద తతంగం జరిపి, బండయ్య పడి పోయిన చోటు శుద్ధి చేసి, ప్రోకీంచి, మంత్రాలు చదివి, ఇక రథాన్ని ముందుకు సడవనివ్వమన్నారు.

“హరహరా!” అంటూ భక్తులు రథం తాళ్ళు, పట్టుకు లాగారు. కాని ఏ కారణం చేతనో రథం ఒక్క అరంగుళ మైనా కదలక భూమికి అంటుకు పోయినట్టు కనబడింది.

ఒక గంట గడిచింది. రెండు గంటలు గడిచాయి. రథం కదలదు!

“దేవు డాగ్రహించాడు! ఆగ్రహించకేం చేస్తాడు? ఆ పాపన్నని తాడు. పట్టనిచ్చాం.

ఆ పాపిష్టివాడు రథాని కెదురుగా వచ్చి చచ్చాడు, ఉత్సవం అన్ని విధాలా అపవిత్రమైపోయింది!” అన్నారు దేవుడి పెద్దలు. ఇంతలో రథం ముందు హారతి పళ్ళెం పట్టుకున్న పూజారికి పూసకం వచ్చింది. దేవుడు పలుకుతాడని అందరూ అత్రంగా ఉన్నారు. పూజారి చుట్టూ జనం గుమికూడి తోనుకో సాగారు.

“ఆ పాపన్నను పిలుచుకు రండి! పాపన్న తాడు పట్టితేగాని రథం కదలదు,” అన్నాడు పూజారి పూనిన ఆవేశంలో.

పెద్దలు నోరు తెరుచుకుని ఒకరి నొకరు చూసుకున్నారు.