“ నా కిదే పనా? కట్టెలు తేబోయ్యేదానివి పిల్ల నెందుకు వెంటరానిచ్చావూ? పదపద!” అంటూ సుప్రతిష్ఠుడు ముందుకు సాగాడు. ఆయన కొండ దాటగానే ఒక గుడ్డివాడు మనిషి అలికిడి విని, “ఎపరో పుణ్యాత్ములు! నా చేతికర్ర పారేసుకున్నాను, ఒక కొమ్మ విరిచి కాస్త చేతికర్ర చేసి ఇద్దురూ!” అన్నాడు దీనంగా.

సుప్రతిష్ఠు డా గుడ్డివాడి గొడవ పట్టించుకో కుండా ముందుకు సాగి, అడవి ప్రవేశించి మంటపం చేరుకున్నాడు. క్రూరమృగాల బాధ లేకుండా, ఎండు కట్టెలు పేర్చిపెట్టి మంట వేసి, కత్తి కర్ర తీసి పక్కన పెట్టుకుని, తెల్లవార్లు మేలుకుని లక్ష్మీ మంత్రం జపించాడు.

తెల్లవారింది. ఆయనకు లక్ష్మీ దర్శన మివ్వలేదు. ఏ వస్తువూ దొరకలేదు. దొంగ బైరాగి మోసపుచ్చా డనుకుని, ఆ బైరాగిని కసి తీరా తిట్టుకుని సుప్రతిష్ఠుడు ఇంటికి

తిరిగి వెళ్ళి, బైరాగికి అన్నం పెట్టినందుకు వంట కుర్రవాణ్టి ఇంటి నుంచి తరిమేశాడు.

ఆ కుర్రవాడికి తల్లీ, చెల్లెలూ ఉన్నారు. వాళ్ళను పోషించే భారం వాడిపైనే ఉన్నది. అందుచేత వాడు బైరాగి చెప్పినట్టే చేద్దా మనుకున్నాడు. వాడు కూడా కాసిని రొట్టెలు మూటగట్టుకుని కొండ కేసి బయలుదేరాడు. దారిలో బిచ్చగాడికి ఒక రొట్టె ఇచ్చాడు. కట్టెలు మోసుకుపాయ్యే మనిషి కూతుర్ని వాళ్ళ గుడిసె దాకా మోసుకుపోయాడు. గుడ్డివాడికి చేతికర్ర చేసి ఇచ్చాడు. చీకటి పడే వేళకు మంటపం చేరి లక్ష్మీ మంత్రం చదువుతూ చదువుతూనే నిద్రపోయాడు. ఎంత ప్రయత్నించినా తెల్లవార్లు మేలు కోవటం వాడికి సాధ్యం కాలేదు.

అయినా వాడు మర్నాడు పొద్దున నిద్ర లేచేసరికి వాడి పక్కన ఒక బంగారు నాణాల మూట ఉన్నది. దానితో వాడి దరిద్రం తీరిపోయి సుఖంగా ఉన్నాడు.