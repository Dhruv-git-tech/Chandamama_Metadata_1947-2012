ఆ ఇంటావిడ సత్తెమ్మతో, “మీ రుండేది జాలపల్లి అన్నారుకదూ? మా అమ్మాయిని మీ జాలపల్లిలో కన్నయ్యగారి అబ్బాయికే ఇచ్చాం. సీకాయపాడి దొరక్క మా పిల్ల చాలా ఇ బ్బంది పడుతున్నదిట. ఒక డబ్బాలో సీకాయపాడి ఇస్తాను, కొంచెం తీసుకెళ్ళి దాని కిప్పండి. మీకు పుణ్యం ఉంటుంది,” అన్నది.

“దానికేం భాగ్యమమ్మా? అలాగే ఇస్తాను,” అన్నది సత్తెమ్మ.

ఇంటావిడ తాళ్ళతో మహా భద్రంగా కట్టి ఉంచిన డబ్బా ఒకటి తెచ్చి సత్తెమ్మ కిచ్చింది. దాన్ని తీసుకుని తల్లి కొడుకులు దారి పట్టారు.

ఎండవేళ వాళ్ళు దారి పక్కన ఉన్న ఒక చెట్టు కింద పడుకుని కాస్సేపు విశ్రాంతి తీసుకున్నారు.

కొంత సేపయాక కుర్రవాడు లేచి, తాళ్ళు బిగించిన డబ్బా కేసి చూసి,

“అమ్మా, ఈ సీకాయకి చీమలు పట్టు తున్నాయి!” అన్నాడు.

సత్తెమ్మ చూసేపరికి చీమలు బారుగా డబ్బా మీద పాకుతూ, మూత కేసి పోవటం కనబడింది. ఆమె కట్లన్నీ విప్పి, డబ్బా మూత తీసి చూసింది. డబ్బా నిండా పెద్ద లడ్డూ లున్నాయి.

తల్లి కొడుకులు కొన్ని లడ్డూలు తిని, తిరిగి డబ్బాకు మూత పెట్టేసి తమ గ్రామా నికి పట్టుకుపోయారు.

తరవాత సత్తెమ్మ డబ్బా నుంచి లడ్డూ లన్నీ తీసేసి దాని నిండా సీకాయపాడి నింపి, కట్లు కట్టి, కన్నయ్యగా రింటికి పట్టు కెళ్ళి, “మీ వియ్యాలవారు మీ కోడలి కోసం సీకాయపాడి పంపారు,” అని చెప్పి వాళ్ళకు ఇచ్చేసింది.

ఆ డబ్బాలో నిజంగా సీకాయపాడి ఉండటం చూసి కన్నయ్య కోడలు నిర్వాంతపోయింది!