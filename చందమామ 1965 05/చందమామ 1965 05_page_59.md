సుప్రతిష్ఠుడు బైరాగి కోసం పరిగెత్త టానికి కారణం ఉన్నది. తోటలో కొత్త పాదులు తవ్వుతూంటే ఆ ఉదయం ఒక నిధి బిందె దొరికింది. దాని నిండా బంగారు నాణాలున్నాయి. సుప్రతిష్ఠుడు దాన్ని ఒక మూల దాచి పెట్టాడు. బైరాగి కొత్తవస్తువని అనగానే ఆ బిందె మాట జ్ఞాపకం వచ్చింది. బైరాగి వెళ్ళాక ఆయన స్నానం చేసినపచ్చి చూసుకుంటే బిందె ఖాళీగా ఉంది! బైరాగి సామాన్యుడు కాడనీ, మంత్రమహిమతో అతనే ఆ బిందెలోని ధనం కాజేసి ఉంటాడనీ, మంచిగానే కార్యసాధన చేసుకోవాలనీ అనుకుని సుప్రతిష్ఠుడు బైరాగి వెళ్ళిన

దిక్కుగా వెళ్ళాడు. బైరాగి ఆ సరికి ఊరు దాటి చేలకు అడ్డంపడి నడిచిపోతున్నాడు.

ఆయన బైరాగిని అందుకుని, వినయంగా నమస్కారం చేసి, “స్వామీ, మీ మహిమ తెలీక అజ్ఞానంగా ఏమేమో వాగేశాను. నన్ను క్షమించి నా ఆ తిథ్యం స్వీకరించండి. నాకు దొరికిన కొత్తవస్తువు మాయ మయింది. అది నాకు తిరిగి దొరికేటట్టు అనుగ్రహించండి,” అన్నాడు.

“నా ఆకలి తీరిపోయింది. కాని కావాలంటే ఒక సలహా ఇస్తాను. అదుగో, ఆ దూరంగా కనిపించే కొండ అవతల అడవిలో ఒక పాడుబడిన మంటపం ఉన్నది.