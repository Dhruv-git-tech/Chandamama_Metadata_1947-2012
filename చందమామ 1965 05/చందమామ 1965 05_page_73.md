ఆమె సుదర్శనుణ్ణి గురించి విచారించగా అతను ఫలాస దేశపు రాజకుమారు డని తెలియవచ్చింది. ఆమెకు ప్రేమతో బాటు విరహం కూడా కలిగింది.

ఆ సమయంలో శృంగిబేరపుర రాజు సుదర్శనుడి దుస్థితి గురించి విని అతని కొక రధం ఇద్దామని భరద్వాజాశ్రమానికి వచ్చాడు. అప్పుడా ఆశ్రమంలో ఉండే మునీలు, “ఈ కురవాణ్ణి నీ వెంటనే తీసుకుపో,” అని శృంగిబేరపుర రాజుతో అన్నారు. సుదర్శనుడు ఆ రాజు వెంట శృంగిబేరపురానికి వెళ్ళిపోయాడు.

త్వరలోనే శశికళకు స్వయంపరం ఏర్పాటు చేశారు. స్వయంపరానికి సుదర్శనుడు కూడా వెళ్ళాడు. శశికళ వరమాల చేత బట్టుకుని, ఏ రాజకుమారుడి కేసీ చూడనైనా చూడ కుండా తిన్నగా సుదర్శనుడి వద్దకు వచ్చి, వనవాసి అయిన అతని మెడలోనే మాల వేసి వరించి, పెళ్ళాడింది.

సుదర్శనుడు తన రధంలో తన భార్యను వెంటబెట్టుకుని ఆయోధ్యకు బయలుదేరి ఫస్తూండగా, అతని తమ్ముడైన శత్రుజిత్తు సముద్ర మంత సేనను వెంట తీసుకుని అతన్ని ఎదురుక్కన్నాడు. భయంకరమైన యుద్ధం జరిగింది. అంత సేనతో ఒంటరిగా పోరవలసి వచ్చేసరికి సుదర్శమడు అంబను స్మరించాడు. వెంటనే ఆమె సింహవాహన మెక్కి శత్రువుల మధ్య ప్రత్యక్షమై, దివ్యా స్త్రాలు కురిపించి, శత్రుజిత్తునూ అతని సైన్యాలనూ చించి చెండాడింది.

తరువాత సుదర్శనుడు భార్యా సహితుడై అయోధ్య చేరి, శత్రుజిత్తు తల్లి అయిన లీలావతిని ఓదార్చి, వైభవంగా రాజ్యాభిషేకం చేసుకున్నాడు. అతను అంబకు ఒక సువర్ణ విమానం చేయించి అందులో ఆమెను ప్రతిష్ఠించి, నిత్య పూజలూ, సవరాత్రి ఊత్సవాలూ జరిపించి, ఆ దేవి దయకు పాత్రుడయాడు.