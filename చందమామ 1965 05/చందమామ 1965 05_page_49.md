అతను తలుపు వేసుకోగానె సత్తెమ్మ లేచి, చప్పుడు చెయ్యకుండా తలుపు దగ్గి రికి వెళ్ళి అలికించింది.

“ఏమీ దొరకలేదా?” అని చెంచన్నను భార్య ఆడిగింది.

“తెల్లారని. ఆ మిగిలిన పాతిక వర హాలూ మరో విధంగా గుంజుతాను,” అన్నాడు చెంచన్న తన భార్యతో.

సత్తెమ్మ డెబ్బై అయిదు వరహాలు ఎంచి అచ్చేటప్పుడు, ఆమె సంచీలో మరి ఇరవై అయిదు వరహాలుండటం గమనించి, ఆ సంచీ కాజెయ్యాలని చెంచన్న చూచాడు. కాని సత్తెమ్మ పడుకునే టప్పుడు డబ్బుల

సంచీని తల దగ్గిర పెట్టుకోక, చాప కిందా పెట్టక, రొండినే ఉంచుకున్నది.

చెంచన్నకు బుద్ధి చెప్పాలనే ఉద్దేశంతో సత్తెమ్మ తన కోడుకును లేపి, “పశువుల కొట్టం లోకి వెళ్ళి, రెండావులను విప్పి, చెరొక పక్కా తోలి వెంటనే తిరిగిరా,” అని చెప్పింది.

వాడు లేచి వెళ్ళి రెండు ఆవులను కట్లు విప్పి వదిలేసి, చెరొక వైపూ తోలి, ఆవు లాగా అరిచి, తిరిగి తన చోటికి వచ్చి ఏమీ ఎరగనట్టు పడుకున్నాడు.

తన ఆవు లెందుకు అరిచాయో నని చూడటానికి చెంచన్న దీపం వెలిగించి పశు వుల శాలలోకి వెళితే రెండావులు లేవు. అతను తన భార్యను కూడా లేపి, దీపం గడప లోనే ఉంచి, ఆవుల కోసం భార్య నొక పక్కకు వెళ్ళమని చెప్పి తానొక పక్కకు వెళ్ళాడు.

వాళ్ళు వెళ్ళగానే సత్తెమ్మ లేచి దీపం తీసుకుని ఇంట్లోకి వెళ్ళి, తానిచ్చిన డెబ్బై అయిదు వరహాలను చెంచన్న పెట్టెలో దాచటం చూసి ఉన్నది గనుక, వాటిని తీసుకుని తన సంచీలో పోసేసుకుని, పెట్టె మూసి వచ్చి, దీపం గుమ్మంలో పెట్టేసి మళ్ళీ పడుకున్నది.