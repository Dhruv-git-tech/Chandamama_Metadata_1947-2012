ఆ పిల్ల కూడా గాఢంగా ప్రేమించింది. ఆమె చప్పన తన ఉయ్యాలలో నుంచి దిగి, ఏనుగుదంతాల నుంచి తన పై బట్ట విప్పి, మీద వేసుకుని తన ఇంటికి వెళ్ళి పోయింది. మావటివాడు ఏనుగు నెక్కి తోలుకుపోయాడు.

ఆవంతిపర్ధనుడు తన బుద్ధినీ, హృదయాన్నీ మాలపిల్లకు అర్పించుకుని, కల్టె లాగా మిగిలిపోయిన శరీరాన్ని ఇంటికి చేర్చాడు. అతనికి జలదానోత్సవం మాట కూడా జ్ఞాపకంలేదు. అతను తన స్నేహితులను, “ఆ పిల్ల ఎపరు? పేరేమిటి?” అని అడిగాడు.

“మాల గూడెంలో వీర బాహుడనే మాలవా డొకడున్నాడు. ఈ పిల్ల వాడి కూతురు. పేరు సురతమంజరి. ఆమెను బొమ్మను చూసినట్టుగా చూసి ఆనందించ వలిసిందేగాని, పెళ్ళాడి భార్యగా చేసుకోవ టానికి తగినది కాదు,” అని అవంతివర్ధను డితో మిత్రులన్నారు.

“అబద్ధం! ఆమె మాలపిల్ల ఎంత మాత్రమూ కాదు, ఎపరో దేవతా స్త్రీ. మాల పిల్ల కలాటి రూపసౌందర్యం ఎలా వస్తుంది? ఆమె నాకు భార్య కాని పక్షంలో నేను నిశ్చయంగా బత్తకను,” అన్నాడు అవంతి వర్ధనుడు.