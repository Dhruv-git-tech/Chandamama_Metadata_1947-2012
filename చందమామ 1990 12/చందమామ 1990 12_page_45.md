"నేను ఏమి పొరబాటు మాట అనలేదు; తప్పు పని చెయ్యలేదు. లక్ష్మణుడికి నా పైన కోపం ఎందుకు కలిగి ఉంటుంది? నా శ్రతువులు నా మీద అతనికి ఏదో చాడీలు చెప్పి ఉంటారు. నేను భయపడుతున్నానను కోకండి. నాకు రాముడన్నా, లక్ష్మణుడన్నా ఏమి భయంలేదు. కాకపొతే, స్నేహితులైన వాళ్ళకు నిష్కరణంగా కోపం వస్తే ఎవరికైనా కొంచెం బాధగానే ఉంటుంది. నాకు భయమల్లా దేనికంటే, రాముడు నాకు చేసిన ఉపకారానికి తగిన ప్రత్యుపకారం చెయ్యలేనే అని. ఇది నాకు విచారం కలిగిస్తున్నది," అన్నాడు.

అప్పుడు బుద్ధిమంతుడైన హనుమంతుడు. మిగిలిన మంత్రుల సమక్షంలో సుగ్రీవుడితో, "రాజా, నువ్వు రాముడి మేలు మరవక పొవటం సహజమే. ఏమరుపాటులో నువ్వు కాలగతి గమనించలేదు. శరదృతువు వచ్చేసింది. యుద్ధ ప్రయత్నాలకు ఇదే సమయం. అందుకే లక్ష్మణుడు వచ్చి ఉంటాడు. భార్యసు పొగొట్టుకున్న దుఃఖింలో రాముడు లక్ష్మణుడి చేత కటువుగా మాట్లాడించినప్పటిక నువ్వు సహించాలి. కర్తవ్యం మరచి అపచారం చేశావు గనక, లక్ష్మణుణ్ణి మంచి చేసుకోవటం తప్ప మరొక మార్గం ఉన్నట్టు నాకు తోచదు. మంత్రిగా నీ హితం కోరి చెప్పాను. నువ్వు నీ కొడుకునూ, బంధువర్గాన్ని వెంట బెట్టుకుని లక్ష్మణుడి వద్దకు వెళ్ళి, వినయంగా నమస్కరించి, అతను చెప్పినట్టు చెయ్యి. అప్పుడు లక్ష్మణుడి కోపం తప్పక చల్లారి పొతుంది," అన్నాడు.

అంగ దుడు లక్ష్మణుణ్ణి తీసుకు వచ్చాడు. లక్ష్మణుడు కి షిక్షంధ లో వానర ప్రముఖుల ఇళ్ళన్నీ చూస్తూ, సుగ్రీవుడి గృహం ప్రవేశించాడు. అ ఇల్లు ఇంద్ర భవనం లాగున్నది. సుగ్రీవుడి అంతఃపురం లో మనోహరమైన వీణా వాద్యం వినబడుతున్నది. అమిత సౌందర్య