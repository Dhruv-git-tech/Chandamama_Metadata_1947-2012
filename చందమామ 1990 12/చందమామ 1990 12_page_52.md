డిశంబరు పువ్వులు

పూర్వకాలమందు రష్యాదేశపు ఒక పల్లె టూరిలో ఒక శ్రీమంతుడు ఉండేవాడు. అతనికి సొనియా అనే కూతురు. సొనియా తల్లి పొవటంచేత, తండ్రి మళ్ళీ పెళ్ళిచే సు కున్నాడు. రెండవ భార్యకు నటాషా అనే ఒక కూతురు.

నటాషా పెరిగి పెద్ద అవుతున్నకొద్దీ ఆమె తల్లికి సవతికూతురు పైనఅసూయఎక్కువ కాబోచ్చింది. పాపం, తల్లీకూతుళ్ళు సొని యాను యమయాతనలు పెట్టసాగారు.

సొనియా చక్కని చుక్క. బుద్దిమంతు రాలు. ఓరిమికి పెట్టినది పేరు. సవతితల్లి ఎన్ని తిప్పలు పెట్టినా భరించేది. తనమీద పడిన ఇంటెడు చాకిరి సంతోషంగా చేసేది. ఇదంతా తండ్రికి తెలుసు. ఐనా, వాళ్ళను ఏమి అనలేకపొయేవాడు.

ఏదో వంకపెట్టి తల్లీ కూతుళ్ళు సొని యాను వెళ్ళగొట్టాలని నిశ్చయించారు.

ఏదైనా అసాధ్యకార్యమొకటి వప్పజెప్పి తిరిగి ఇంటిమొహం చూడకుండా ఏ అడ వులలోనో పడి తిరుగులాడుతూవుండేటట్టు చేద్దామనుకొన్నారు.

అది డిశంబరునెల. గడ్డు శీతకాలం, రష్యాదేశంలో శీతకాలమంటేమనదేశంలో లాగా కాదు. భూమి ఆంతా మంచుతో కప్పబడివుంటుంది. మొక్క అనేది మొల వనే మొలవదు.

సవతిబిడ్డ సొనియాను తల్లి చేరబిలిచి, "అమ్మాయి! కొండమీదపూచే పువ్వులు కాసిని వైద్యంలోకి కావలనివచ్చినై. ఏ శ్రమలైనాపడి ఆ పువ్వులు పట్టుకురావాలి. వెళ్ళు వెంటనే," అంటూ వేగిరపెట్టింది. సంతోషంతో బయల్దెరింది సొనియా. 'పీడ వదిలింది, ఇక అది మళ్ళీ గడపతాక్కటం కల్ల' అని అనుకొని సంతోషించారు, తల్లి కూతుళ్ళు.