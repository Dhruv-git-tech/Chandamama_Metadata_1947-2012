వాటి మంచి చెడ్డలు తెలుసు కుంటూ ఉండండి," అన్నాడు.

అతను రాముడితో, "నువ్వు చెప్పి నట్టు చెయ్యటానికి వానరులు కోట్ల సంఖ్యలో వచ్చి ఉన్నారు. వారిలో కామ రూపులూ, పర్వత కాయులూ, కామ గమనం గలవారూ, భయంకర పరా క్రములూ ఉన్నారు. వారిని నీ ఇష్టం వచ్చినట్టు ఆజ్ఞాపించు. ఈ వానర వీరులు ఏం చెయ్యాలో నాకు తెలుసు. అయినా వారిని నువ్వే ఆజ్ఞాపించు," అన్నాడు.

రాముడు సంతోషంతో సుగ్రీవుణ్ణి కౌగలించుకుని, "సుగ్రీవుడా, సీత బతికి ఉన్నదా, లేదా? రావణుడు ఎక్కడ ఉంటాడు? ఈ సంగతులు తెలియాలి. సీత బతికి ఉన్నట్టు తెలిస్తే, అ తరవాత ఏం చెయ్యాలో అది మనిద్దరమూ చేద్దాం. అందుచేత నా కోరికకు తగినట్టుగా నువ్వే వానరులను ఆజ్ఞాపించు," అన్నాడు.

సుగ్రీవుడు వినతుడు అనేవణ్ణి, పర్వతాకారుణ్ణి పిలిచి, అతన్ని ఒక లక్ష

వానరులను వెంటబెట్టుకుని తూర్పుగా వెళ్ళు మన్నాడు; అక్కడ రావణుడు ఉండే ప్రదేశం కోసమూ, సీత కోసమూ వెదక్రమన్నాడు; వాళ్ళు తిరిగి రావటానికి ఒక మాసం గడువు ఇచ్చాడు.

అలాగే సుగ్రీవుడు దక్షిణంగా కొందరు వానరులను పంపాడు. దక్షిణంగా వెళ్ళే వారిలో నీలుడూ, హనుమంతుడూ, జాంబ వంతుడూ, సు హోత్రుడూ, శరారీ, శరగుల్ముడూ, గజుడూ, గవాళ్లుడూ, గవయుడూ, ఋషభుడూ, మైందుడూ, ద్వివిదుడూ, విజయుడూ, గంధమాద నుడూ, ఉల్యాముఖుడూ, అనంగుడూ, అంగ దుడూ మొదలైన వాళ్ళున్నారు. వారి వెంట విస్తారమైన వానర సైన్యం కూడా ఉన్నది.

తరవాత సుగ్రీవుడు తార తండ్రి అయిన సుషేణుణ్ణి, అనేకమంది వానర. వీరులతో సహా పడమటి దిక్కుకూ, శత వలిని లక్షమంది వానర వీరులతో సహా ఉత్తరానిక పంపాడు.