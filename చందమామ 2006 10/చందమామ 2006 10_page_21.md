చూసిన జనం, శశికాంతుణ్ణి మెచ్చుకుంటూ ఉత్సాహంగా చప్పట్లు చరిచారు.

రాజు, జనం చేసే కోలాహలం మధ్య, శశికాంతుడికి ఖడగీరుడన్న బిరుదు ప్రదానం చేసి, అతణ్ణి ఆ సాయంత్రం ఉద్యానవనంలో తనను కలవవలసిందిగా ఆహ్వానించాడు.

రాజు, యువరాణి మణికర్ణిక, ప్రధాన మంత్రి, ఆస్థాన పండితుడు భవనం చేరాక, రాజు మంత్రితో, ‘‘చక్కని అంగసౌష్ఠవం, వర్చస్సూగల ఈ శశికాంతుడు, ఏదో మారు మూల గ్రామాన్నుంచి పోటీలకు వచ్చానంటు న్నాడు. ఇతడేమైనా విద్యాగంధం కలవాడేనా అన్న సంశయం కలుగుతున్నది!’’ అన్నాడు.

దానికి మంత్రి, ‘‘మహారాజా! కొత్తగా నగరానికి వచ్చి పూటకూటి ఇండ్లా, సత్రాల్లో విడిది చేసే వాళ్ళ గురించి, మన గూఢచా

రులు అన్ని వివరాలు సేకరిస్తారు గదా. ఈ శశికాంతుడు ఒకనాటి సంపన్నకుటుం బంవాడే, కాని కాలవశాన చితికిపోవడంతో, తన ఖడగవిద్యాకౌశలాన్ని ప్రదర్శించి, మన ఆస్థానంలో ఉద్యోగం సంపాయించేందుకు వచ్చాడు. ఇతర విద్యల్లో కూడా ఆరితేరిన వాడని కూడా తెలిసింది,’’ అన్నాడు.

ఇది విన్న రాకుమారి చిరునవ్వు నవ్వుతూ, ఆస్థాన పండితుడికేసి చూసింది. ఆయన ఆశీర్వదిస్తున్నట్టు చేయివూపాడు.

కత్తియుద్ధంలో అందర్నీ ఓడించినవాణ్ణి, రాకుమారి వివాహమాడుతుందని రాజు ముందుగా ప్రకటించాడు. ఈ పోటీల్లో తుప్పక తన బంధువు చక్రధరుడు విజయుడవు తాడని ఆయన నమ్మకం! అయితే, ఇప్పుడు జరిగింది ఆయన ఏమాత్రం ఊహించనిది.

ఆ సాయంత్రం రాజూ, యువరాణీ, మంత్రీ, శశికాంతుడూ, ఆస్థానపండితుడూ ఉద్యానవనంలో సమావేశమైవుండగా, గూఢ చారుల నాయకుడు అక్కడికి వచ్చి, అందరికీ నమస్కరించి రాజుతో, ‘‘మహారాజా! చక్రధ రుడు రాజ్య సరిహద్దు ప్రాంతాలకు చేరి, తిరుగుబాటుకు జనాన్ని కూడగట్టుకోవాలని యత్నిస్తున్నాడు. శశికాంతుడు, ఒకానొక తాంత్రికుడు ప్రసాదించిన మహత్తుగల కత్తి కారణంగానే, తనను కత్తియుద్ధంలో ఓడిం చాడనీ, అలాంటి వాడు కానున్న మహారాణి అయిన మణికర్ణికను వివాహమాడేందుకు యోగ్యుడుకాడనీ ప్రచారం చేస్తూ, తిరుగు బాటుకు జనాన్ని కూడగట్టుకోవాలని ప్రయత్నిస్తున్నాడు,’’ అని చెప్పాడు. ఇది వింటూనే