ఉచితసలహాలు

నారయ్యకు తాతలనాటి పూరిపాక ఒకటి ఉన్నది. దానిని అనుకుని విశాలమైన పెరడు ఉన్నది. నారయ్య ఆ పెరట్లో అరటిపిలకలు నాటాడు. అరటితోట ఏపుగా పెరిగి పచ్చగా, కంటికి ఇంపుగా ఉన్నది.

ఒక రోజు ఉదయం నారయ్య అరటి తోటలో కాలువలు సరిచేస్తూ ఉండగా జమీందారుగారి పాత గుర్రపుబండి వచ్చి ఆగింది. అది చూసి నారయ్య ఆశ్చర్యపడు తూండగా, బండిలో నుంచి జమీందారుగారి భార్య దిగి, నారయ్యను పిలిచింది.

నారయ్య హడావిడిగా మట్టిచేతులు కడుక్కుని, పైపంచతో తుడుచుకుంటూ వచ్చాడు.

ఆమె అతని పేరు అడిగి తెలుసుకుని, “చూడు. నారయ్యా, పెరటితో సహా నీ పాకను నాకు అమ్ముతావా?” అని అడిగింది.

నారయ్య ఆశ్చర్యపోతూ జవాబు చెప్పు లేదు. జమీందారుగారి భార్యకు తన పూరి

పాకతో ఏం పనో అతనికి అంతుబట్టలేదు. “డబ్బు గురించి సందేహించకు, అయిదు వందలు ఇస్తాను,” అన్నదామె.

నారయ్య తన చెవులను తానే నమ్మలేక పోయాడు. ఆ పూరిపాకకు ఎవరూ రెండు వందలు కూడా ఇయ్యరు. అందుచేత, ఆమె అయిదు వందలు అనేసరికి అతని నోట మాట రాలేదు.

అతను మాట్లాడక పోవటం చూసి జమీం దారుగారి భార్య, ఆమొత్తం చాల లేదు కాబోలు ననుకుని, “సరే, ఏడు వందలయాబై ఇస్తాను. మరి మాట్లాడకు,” అన్నది.

నారయ్యకు మూర్ఛ వచ్చినంత పని అయింది. ఏడు వందల యాబై! అది పెట్టి ఎంత వ్యాపారమైనా చేసుకోవచ్చునని అతను ఆలోచనలో పడ్డాడు.

అప్పటికీ నారయ్య సరేననకపోయే సరికి, జమీందారుగారి భార్య విసిగిపోయి, “ఆఖరి మాట! వెయ్యరూపాయలిస్తాను. నీ పాక