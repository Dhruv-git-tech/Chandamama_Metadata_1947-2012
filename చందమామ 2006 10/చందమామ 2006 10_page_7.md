ఆ ముసలాడితో పెళ్ళికన్న చావడం మేలని పించింది కృష్ణవేణికి. ఆ రాత్రి ఇంట్లో అందరూ నిద్రలో వుండగా, కృష్ణవేణి ఇల్లొదిలి దాపు లనే వున్న అడవిదారి పట్టింది.

శ్రావణమాసం కావడంతో, అంతకు ముందే కురిసిన భారీ వర్షాలవల్ల, దారి అంతా బురద బురదగా వున్నది. దారికి అటూ ఇటూ పెరిగిన ముళ్ళపాదల్లోంచి కీచురాళ్ళు చెవులు దిబ్బెళ్ళు పడేలా రొద చేస్తున్నాయి. కృష్ణవేణి ఇవేమీ పట్టించుకోకుండా చాలాసేపు నడిచి, కాళ్ళు నొప్పి పుట్టడంతో దారికి కొంచెం పెడగా వున్న, ఒక పాడు పడిన బావిగట్టు మీద కూర్చున్నది.

ఆ మరుక్షణం, “ఓహోహో! ఎవరీ చూడ చక్కని చిన్నది? ఎంత దుస్సాహసం! ఇంత రాత్రి వేళ వచ్చి, మా సొంత బావిగట్టు మీద

కూర్చోడమే,” అంటూ, ఒక ఆడా, ఒక మగ దయ్యం పక్కనున్న చెట్టు కొమ్మపై నుంచి, కృష్ణవేణి ముందుకు దూకినై.

ఆమె వాటికేసి నిర్భయంగా చూస్తూ చిన్నగా నవ్వింది. ఇది చూసి దయ్యాలు ఆశ్చర్యపోతూ, “నీకు మా అతిభయంకర మైన రూపం చూస్తే గుండెలో దడ పుట్టడం లేదా?” అని ప్రశ్నించినై.

“చావడానికి ఇల్లొదిలిన వాళ్ళకు భయం, గుండెదడా ఏమిటి?” అంటూ కృష్ణవేణి మరొకసారి నవ్వింది.

దయ్యాలు ముఖముఖాలు చూసుకుని, “చావడానికి వచ్చావా? ఇంతకూ నీ కొచ్చిన కష్టం ఏమిటి?” అని అడిగాయి.

కృష్ణవేణి వాటికి సవతితల్లి పెట్టే బాధల గురించి చెప్పి, “ఆ రోగిష్ఠిముసలాడి చేత తాళి కట్టించుకోవడం, నాకిష్టంలేదు,” అన్నది కళ్ళనీళ్ళతో.

“అయ్యో, ఇంత చక్కని ఆడబడుచుకు ఎన్నెన్ని కష్టాలు!” అన్నది ఆడదయ్యం.

“అవును, ఈ ఆడకూతురికి మనం తప్పక సాయంచేయాలి,” అన్నది మగదయ్యం.

తర్వాత దయ్యాలు రెండూ కూడ బలు క్కుని, కృష్ణవేణితో, “విచారపడకు. నీ పెళ్ళి మహభేషైన కుర్రాడితో జరిపిస్తాం. ఆ బాధ్యత మాది. ఐతే, మేం ఎవళ్ళతో ఏం మాట్లాడినా, నువ్వడ్డు చెప్పకూడదు, సరా?” అని అడిగాయి.

సరే నన్నట్టు తలవూపింది, కృష్ణవేణి. ఆ వెంటనే దయ్యాలు మనుష్యరూపాలు ధరించి, అప్పటికప్పుడు సృష్టించిన ఒక

అక్టోబర్ 2006

చందమామ