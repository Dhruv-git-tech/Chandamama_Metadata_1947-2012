ఇస్తావో ఇయ్యవో ఇప్పుడే చెప్పెయ్యి,”
అన్నది.

నారయ్య అంగీకరించినట్టు తల ఊపి,
“అమ్మగారూ, సాయంత్రం లోపల మేం
పాకను ఖాళీచేసిపోతాం. సాయంత్రం మీరు
దాన్ని స్వాధీనం చేసుకోవచ్చు,” అన్నాడు.

“సాయంత్రం డబ్బు ఇచ్చి మనిషిని
పంపుతాను,” అని జమీందారుగారి భార్య
బండి ఎక్కి వెళ్ళిపోయింది.

ఆవిడ అలా వెళ్ళగానే నారయ్య తన
భార్యను ఉద్దేశించి, “మన పంట పండిం
దేవ్!” అంటూ ఎగిరి గంతువేశాడు.

జమీందారుగారి బండి నారయ్య పాక ముందు ఆగిన క్షణం నుంచీ ఇరుగు పొరు గుల వాళ్ళు అంతా శ్రద్ధగా వింటూనే వున్నారు. వాళ్ళు అందరూ నారయ్య దగ్గిరికి వచ్చి, “పాకను నిజంగానే జమీందారుగారికి

అమ్మేస్తావేమిటి?” అని వింతగా అడిగారు.
“వెయ్యి రూపాయలు వస్తూంటే అమ్మక ఏం
చేస్తాను?” అన్నాడు నారయ్య.

“నీ తెలివి తెల్లవారినట్టే ఉన్నది! నీ ముష్టి
పాకకు వెయ్యిరూపాయల ధర ఎందుకు
పలికిందో ఆలోచించాలా, వద్దా? ఆవిడ
గారు ఏ లాభమూ చూసుకోకుండానే అంత
డబ్బు ఇస్తున్నదా? నీ పెరట్లోనో, పాకలోనో
ఏదో నిధినిక్షేపం ఉన్నట్టు ఆవిడకు రూఢిగా
తెలిసి ఉండాలి. నువ్వు వెర్రివెధవవు కనుక
అమ్మెయ్యటానికి సిద్ధపడ్డావు. చూడు! ఏ
పరిస్థితిలోనూ నువ్వు నీ పాకను అమ్మకు. ఆ
నిధినిక్షేపమేదో నువ్వే తవ్వి తీసుకో. ముష్టి
వెయ్యిరూపాయలకు ఆశపడకు,” అని
నలుగురూ నారయ్యకు ఉచిత సలహాలు
ఇచ్చి, ఉక్కిరిబిక్కిరి చేసి, వెళ్ళిపోయారు.

ఈ సలహాలు నారయ్యకు నచ్చాయి.
అతని భార్య కూడా, “వాళ్ళు చెప్పినది
నిజమే. రేపు కూతురికి పెళ్ళి చెయ్యబోతూ
ఆవిడ వెయ్యిరూపాయలు పెట్టి ఈ పాక
ఎందుకు కొంటుంది? కూతుర్ని ఇందులో
గృహ ప్రవేశం చేయిస్తుందా?” అన్నది.

సాయంత్రం జమీందారుగారి మనిషి
డబ్బు తీసుకుని వచ్చినప్పుడు, భార్యా భర్త
లిద్దరూ పాకను అమ్మే ఉద్దేశం మానుకున్నా
మన్నారు. అతను వెళ్ళిపోయాడు.

ఆ రాత్రి లాంతరు పెలుగులో నారయ్య
పెరట్లోని అరటిచెట్లన్నీ పీకి పారేసి, పెరడంతా
లోతుగా తవ్వి చూశాడు. ఏమీ దొరకలేదు.
పాక లోపల తవ్వినా ఏమీ లేదు. కప్పంతా
పీకి చూసినా ఫలితం లేకపోయింది.