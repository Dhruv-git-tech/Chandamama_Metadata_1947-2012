వెళుతున్నానని ప్రకటించగానే, వీరమూర్తి కూడా ఆయనవెంటవెళ్ళాడు. మునుపటికన్నా ఎక్కువ మృగాలను వేటాడి చంపాడు. రాజుగారు మళ్ళీ అతడికి నారింజను బహుమతిగా ఇచ్చాడు. అది చాలా ప్రత్యేకమైనదని భావించిన వీరమూర్తి దాన్ని సంచీలో వేసుకుని ఇంటి దారి పట్టాడు. అతడు ద్వారాన్ని సమీపిస్తూండగా ఒక రాజోద్యోగి ఎదురయ్యాడు. అతడు తాంబూలం నములుతున్నాడు. దాని పరిమళానికి ముగ్ధుడై, “నాకూ కాస్తా ఆకు వక్క ఇస్తావా?” అని అడిగాడు వీరమూర్తి. రాజోద్యోగి ఇవ్వగానే, వీరమూర్తి నారింజను అతడి చేతిలో పెట్టి వెళ్ళిపోయాడు.

వ్యంగ్యంగా నవ్వుతూ నారింజను అందుకున్న రాజోద్యోగి, రాజుగారి వద్దకు తిరిగి వెళ్ళి, తాంబూలానికి బదులుగా దీనిని పుచ్చు కున్నానని చెప్పి నారింజను ఆయనకు అప్పగించాడు. “తమరు రెండుసార్లు ఆయనకు దీనిని ఇచ్చారు. రెండుసార్లు దీని విలువ తెలుసు కోలేక దక్కించుకోలేక పోయాడు. ఇకపై కూడా ఆయనకు సాయపడాలనుకోవడం వృథా! ఆయన జీవితంలో పైకి రాలేడు,” అన్నాడు రాజోద్యోగి.

రాజు మౌనంగా తల పంకించాడు. మరి కొన్ని రోజులలో వీరమూర్తి వేటాడడంలో అపూర్వ ప్రతిభను కనబరచాడు. ఇదే చిట్టచివరి సారి అనుకుంటూ రాజు మళ్ళీ అతనికి నారింజను ఇచ్చాడు. వీరమూర్తి దానిని రాజు నుంచి అందుకోబోతూండగా, చేయిజారి అది కింద పడి ముక్కలుగా విరిగి పోయింది. దానిలోని మణులూ, మాణిక్యాలూ బయట పడ్డాయి. “క్ష్మించండి, మహారాజా!” అంటూ అతడు

చందమామ

కిందికి వంగి వాటిని ఒక్కొక్కటిగా ఏరు కుంటూ, సంతోషంగా నవ్వుతూన్న రాజు కేసి అబ్బురపాటుతో చూడసాగాడు. “చిట్టచివరకు నిన్ను అదృష్టం వరించింది. ఇన్నాళ్ళు నేను నీకు సాయపడాలనుకున్నప్పుడల్లా, నీకు తెలియకుండానే, అంగీకరించడానికి తిరస్కరించావు. నేను ఇచ్చిన నారింజను ఇతరులకు ఇచ్చేశావు! ఇకపై నీకు అన్నీ మంచిరోజులే!” అన్నాడు రాజు.

రాజు వీరభద్రుడు, వీరమూర్తి జీవితానికి సరిపడా బంగారు నాణాలు ఇచ్చి పంపాడు. అతడు అచిర కాలంలోనే ధనికుడయ్యాడు. రాజుగారిలాగే తనుకూడా వీలైనప్పుడల్లా అవసరాల్లో ఉన్న వారిని ఆదుకోసాగాడు.