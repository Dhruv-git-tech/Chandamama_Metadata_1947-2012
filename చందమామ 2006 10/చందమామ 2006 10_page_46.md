వడ్డంగుల భార్యలకూ, పిల్లలకూ బట్టలు
పెట్టినాక అది కదిలి రాజు వెంట నగరానికి
వెళ్ళిపోయింది.

ఏనుగును చక్కగా అలంకరించి మేళ
తాళాలతో నగరం లోకి తీసుకుపోయారు.
వీధులన్నీ ఊరేగించారు. ప్రజలు ఆనందో
త్సాహాలతో దానిని తిలకించారు. తరవాత
దానిని ఒక ప్రత్యేకమైన శాలలో ఉంచారు.
ఆహార విషయంలోనూ, ప్రత్యేక శ్రద్ధ కన
బరచసాగారు. అది పట్టపుటేనుగు అయింది.
చక్కగా అలంకరింబడిన దాని మీద రాజు
గారు తప్ప ఇంకెవరూ ఎక్కటానికి వీలు
లేదు.

ఈ ఏనుగు వచ్చాక కాశీరాజ్యం చాలా విస్తరించింది. సిరిసంపదలతో తులతూగ సాగింది. రాజ్య ప్రజలు సుఖశాంతులతో వర్ధిల్లారు. దాని ప్రభావం వల్ల ఎంతటి బల

వంతులైన రాజులు కూడా కాశీరాజుకు ఓడి
పోయారు.

కొంత కాలానికి రాజు భార్య గర్భవతి
అయింది. ఆమె కడుపున బోధిసత్వుడు
ప్రవేశించాడు. ఇంకొక వారానికి రాణి ప్రస
విస్తుందనగా రాజు చనిపోయాడు. ఇదే
మంచి సమయమనుకుని కోసల దేశపు
రాజు తన సైన్యాలతో కాశీరాజ్యంపైకి దండెత్తి
వచ్చాడు.

ఏం చెయ్యాలో మంత్రులకు పాలుబో
లేదు. వారు చాలా సేపు తమలో తాము
చర్చించుకుని, చివరకు కోసలరాజుకు ఈ
విధంగా కబురు పంపారు: “మా రాణీగారు
ఒక వారం లోపల ప్రసవిస్తుంది, ఆమె ఆడ
పిల్లను కన్నట్లయితే మీరు వచ్చి కాశీరాజ్యాన్ని
ఆక్రమించుకోండి. మగపిల్లవాడు కలిగిన
పక్షంలో మేము మీతో యుద్ధం చేస్తాం!”

చందమామ

అక్టోబర్ 2006