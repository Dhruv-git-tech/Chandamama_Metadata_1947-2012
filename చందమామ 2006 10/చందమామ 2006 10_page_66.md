పెట్రోల్ పొదుపు రహస్యం

కార్లు తయారుచేసే ఒక సంస్థ వినూతనమైన కారు పందాన్ని ఏర్పాటు చేసింది. పోటీదారులు కంపెనీ బ్రాండ్ కొత్త కారును నగరం రైల్వేస్టేషన్ నుంచి విమానాశ్రయం వరకు తమకు ఇష్టమైన మార్గంలో నడపాలి. గమ్యాన్ని మొదట చేరు కున్న వారు కాకుండా, తక్కువ పెట్రోలును వినియోగించు కున్న వారు విజేతగా ఎంపిక చేయబడతారు. రామారావు, గోవిందరావు అనే ఇద్దరు చివరికి పోటీదారులుగా నిలిచారు. రైల్వేస్టేషన్ నుంచి విమానాశ్రయానికి ఒక ప్రధాన రోడ్డు మార్గముంది. అయితే, మార్గమధ్యంలో కొన్ని సిగ్నల్స్ ను దాటుకుని వెళ్ళవలసి ఉంటుంది. దానికి ప్రత్యామ్నాయా లుగా అనేక మలుపులు తిరుగుతూ అడ్డదారుల్లో వెళ్ళే, దూరం కొంత తక్కువగా ఉన్న, సిగ్నల్స్ బెడద లేని మార్గాలు కూడా ఉన్నాయి. గోవిందరావుకు దగ్గరిమార్గాల గురించి బాగా తెలుసు. అందువల్ల అతడు అలాంటి ఒక మార్గు గుండా బయలుదేరాడు. రామారావు ప్రధాన మార్గం గుండా పెళ్ళాడు. ఎదురు చూసిన విధంగానే గోవిందరావు గమ్యస్థానాన్ని మొదట చేరుకున్నాడు. అయితే, అందరూ ఆశ్చర్య పడేలా తక్కువ పెట్రోల్ వినియోగించిన రామారావు పోటీలో విజేతగా ప్రకటించబడ్డాడు.

బహుమతి అందుకున్న తరవాత రామారావు ఇలా వివరించాడు : దూరం తక్కువయినంత మాత్రాన అన్ని వేళలా పెట్రోలు పొదుపు చేయడం సాధ్యంకాదు. గోవిందరావు పయనించింది తక్కువ దూరమే. అయినా అతడు సందుగొందులగుండా అనేక మలుపులు తిరగవలసివచ్చింది. ప్రతిసారీ అతడు బ్రేకులు, క్లచ్‌లు వేయడం, గేర్లు మార్చడం అవసరమయింది. అందువల్ల ఇంజను శక్తి వృథాకావడం, ఎక్కువ పెట్రోలు వినియోగించడం అమసరమతుంది. అయితే, నేను విశాలమైన ప్రధాన మార్గం గుండా పయనించినందువల్ల టాప్‌గేర్‌లో, క్లచ్, బ్రేక్ ఉపయోగించకుండా ఒకే విధమైన వేగంతో పయనించాను. ప్రతి సిగ్నల్‌వద్ద పెట్రోలు వృథాకాకుండా ఇగ్నిషన్‌ను స్టాప్ చేసి పెట్టాను. అందు వల్ల నేను గమ్యాన్ని చేరడానికి కొద్దిగా ఆలస్యమయినప్పటికీ, పెట్రోలును పొదుపు చేయగలిగాను!”

మిగతా విషయాలు ఒకేలా ఉన్నప్పటికీ మంచి డ్రైవింగ్ అలవాట్లు, మనం ఎంపిక చేసే మార్గాలు పెట్రోలు వినియోగాన్ని నిర్ణయిస్తాయి.