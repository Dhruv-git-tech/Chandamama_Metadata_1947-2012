రామాయణం

వీధిలో పౌరులందరూ దైన్యంతో నిలబడి
చూస్తున్నారు. కొందరు రథం వెనకపరిగెత్తుతు
న్నారు. కొందరు రథం పక్కలు పట్టుకుని
వేళ్ళాడుతున్నారు. కొందరు రథానికెదురుగా
వచ్చి సుమంత్రుణ్ణి, ‘‘మళ్ళీ ఎప్పటికి
చూస్తామో, కాస్సేపు చూడనియ్యి. రథం
మెల్లిగాతోలు, బాబూ!’’ అని బతిమాలారు.

ఉన్నట్టుండి దశరథుడు, ‘‘నేను రాముణ్ణి
చూడాలి!’’ అంటూ తన ఇంటి నుంచి బయ
టికి వచ్చి వీధిన పడ్డాడు. ఆయనతో బాటు
ఆయన భార్యలు కూడా వీధి వెంట పరిగెత్త
సాగారు.

‘‘సుమంత్రుడా, రథం కాస్తా ఆపు!’’ అని
కేక పెట్టాడు దశరథుడు. ఆయన కొంత
దూరం పరిగెత్తి పడిపోయాడు.

వెనక్కు తిరిగి చూస్తున్న రాముడికీ దృశ్యం
దుర్భరమయింది. అతను సుమంత్రుడితో,

‘‘రథం వేగంగా తోలు. ఈ దుఃఖాన్ని ఎంత
సేపు చూడగలను? ఎలా చూడటం? అంతగా
మహారాజు అడిగితే, జనం చేసే గోలలో
ఆయన కేక వినిపించ లేదని చెప్పు,’’
అన్నాడు.

రాముడు రథాన్ని వెన్నంటి వచ్చేవారి వద్ద
సెలవు పుచ్చుకున్నాక సుమంత్రుడు గుర్రా
లను వడిగా తోలాడు.

దశరథుడితో మంత్రులు, ‘‘మహారాజా,
వాళ్ళు త్వరగా రావాలనుకున్నట్టయితే వారిని
ఎక్కువ దూరం సాగనంప గూడదు,’’ అని
చెప్పారు. దశరథుడు శరీర మంతా చెమటలు
దిగ గారుతూ, భార్యలతో సహా అక్కడే నిల
బడి, క్రమంగా దూరమై పోతున్న రథాన్ని
చూశాడు.

రాముడు వనవాసానికి బయలుదేరి వెళ్ళి
పోవటంతో దశరథుడి అంతఃపురం రోదన