ఏరు దాటిస్తున్నాడు శౌరి. కృష్ణవేణికి భయంతో ముచ్చెమటలు పోస్తున్నాయి. తన పెళ్ళి చేసింది దయ్యాలని తెలిస్తే శౌరి ఏమం టాడో! ఏది ఏమైనా అసలు సంగతికి ఇంకా దాచినట్టయితే ప్రమాదకరమని భావించి, “క్షమించండి. నా పెళ్ళి చేసింది నా తల్లి తండ్రులు కాదు; దయ్యాలు,” అంటూ తన గురించి దాచకుండా అంతా చెప్పేసింది కృష్ణవేణి.

అంతలో వెనక నుంచి పెద్దకోలాహలం వినిపించి, ఇద్దరూ వెనుదిరిగి చూశారు.

“అంతా మోసం, దగా! బంగారు కాసు లంటూ ఇచ్చిన మూటల్లో ఉన్నది బూడిద, బొమికలు!” అంటూ పెద్దగా అరుస్తూ ఆ మూటల్లోని బూడిదను కిందకు కుమ్మరిస్తు న్నది శౌరితల్లి.

అది వింటూనే పిశాచాలు రెండూ శౌరి తల్లితో, “అమ్మా మా కోడళ్ళు కట్నం తేలేదని వారిని రాచి రంపాన పెట్టాం. అందుకే చచ్చి ఇలా దయ్యాలై తిరుగుతున్నాం. మీరూ అలాంటి పాపానికి ఒడిగట్టి కాలం చెల్లాక మాలాగా దయ్యాలుగా తిరుగుతారో, లేక

కోడలితో ప్రశాంతంగా గడుపుతారో మీరే నిర్ణయించుకోండి. అయితే, కోడలి కేదైనా హాని తలపెట్టాలని చూశారో, మరిచిపోలేని గుణపాఠం నేర్పగలమన్న సంగతి మాత్రం గుర్తుంచుకోండి,” అంటూ చుప్పున దయ్యాల రూపాల్లో గాలిలోకి లేచినై.

శౌరి తల్లిదండ్రులూ, చెల్లెలూ భయంతో ఒక్కక్షణం వణికిపోయి, అవమాన భారంతో తలవంచుకున్నారు.

“రూపాల్లో మాత్రమే వారు దయ్యాలు. అయితే, పరోపకార బుద్ధి వారికి ఉంది. మీరేమో కట్నం కావాలన్న పిశాచబుద్ధులతో అల్లాడుతున్నారు, మీకన్నా ఆ దయ్యాలు ఎంతో నయం,” అంటూ శౌరి భార్యతో అక్కడికి వచ్చాడు.

“శౌరీ, మాకు బుద్ధి వచ్చింది. ఇక ఈ జన్మకు కట్నం ఊసెత్తం. మమ్మల్ని క్షమించు. మహాలక్ష్మిలాంటి కోడలు వచ్చింది. మాకింకేం కావాలి?” అన్నారు తల్లిదండ్రులు.

వారిలో వచ్చిన మార్పుకు శౌరి ఎంతో సంతోషిస్తూ, కృష్ణవేణి చేతులను ఆప్యాయంగా పట్టుకున్నాడు.