దగినవి. కాని, మీ రహస్యం బయట పడి
పోయింది. బ్రహ్మపుర సైనికులు మీ కోసం
అరణ్యం అంతా గాలిస్తున్నారు. సరిహద్దు
కాపలావాళ్ళకు కూడా హెచ్చరిక వెళ్ళింది.
మీరు క్షత్రియులూ కాదు, మామూలు
ప్రయాణీకులూ కాదు. రాజుతోవైరం తెచ్చు
కున్నవాళ్ళు!” అన్నాడు.

“అర్ధరాజ్యానికి ఆశించి, నీ రక్షణ కోరిన
వాళ్ళను, సైనికులకు అప్పగించబోతున్నావా,
గడేజంగ్?” అన్నాడు కేశవుడు.

గడేజంగ్ పొట్టచెక్కలయ్యేలా నవ్వుతూ,
పీఠం మీది నుంచి వెల్లకిలా కిందబడి, లేచి,
“అర్ధరాజ్యం కాదు, మొత్తం బ్రహ్మపుర
రాజ్యం ఇచ్చినానేను తీసుకోను. నాకెందుకు
రాజ్యం? ఈ మహారణ్యమే నా రాజ్యం. నా
కులపువాళ్ళూ, ఇక్కడ తిరిగే సాధు, క్రూర
మృగాలూ నా పౌరులు. మీరు వెంటనే
కోయవేషాలు వేసుకోండి. నా అనుచరులు
మిమ్మల్ని సురక్షితంగా సరిహద్దు దాటిస్తారు,”
అన్నాడు.

ఆ మాటలతో కేశవుడికీ, జయమల్లుకూ,
ముసలివాడికీ కలిగిన ఆనందం అంతా ఇంతా

కాదు. వాళ్ళు గడేజంగ్‌కు ఒకటికి రెండు
సార్లు తమ కృతజ్ఞత తెలియ పరిచారు.
గడేజంగ్ అనుచరులు తెచ్చి ఇచ్చిన లేడి
చర్మాలు కట్టుకుని, తలల్లో పక్షి ఈకలు
ధరించి, తమ దుస్తుల్ని మూటలుగా కట్టి
భుజాల మీద వేసుకుని ప్రయాణసన్నాహ
మయ్యారు.

గడేజంగ్, కోయయువకులిద్దర్నీ పిలిచి
వాళ్ళతో, “ముందు ఆ మూడు గుర్రాలనూ
అరణ్యంలోకి తరిమెయ్యండి. తరవాత నా
మిత్రులు ఈ ముగ్గుర్నీ అడ్డదారి వెంట
తీసుకుపోయి, రాజ్యసరిహద్దులు దాటిం
చండి. ఆ ప్రయత్నంలో సరిహద్దు కాపలా
వాళ్ళతో పోరు తప్పకపోతే, ముందు ప్రాణాల
ర్పించవలసినవాళ్ళు, మీ ఇద్దరు,” అన్నాడు.

క్షణాలమీద గుర్రాలు మూడూ అరణ్యం
లోపలికి తరమబడినై. కోయయువకుల్లో
ఒకడు ముందూ, ఒకడు వెనకా నడవగా,
కోయల్లా వేషాలు మార్చుకున్న కేశవుడూ,
ముసలివాడూ, జయమల్లూ – బ్రహ్మపుర
రాజ్య సరిహద్దుల్ని దాటి పోయేందుకు
బయలుదేరారు.
-(ఇంకావుంది)