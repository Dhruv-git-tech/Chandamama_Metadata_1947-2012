తెల్లవారింది. “బంగారంలాంటి బేరం చెడ
గొట్టుకున్నాం,” అన్నాడు నారయ్య ఏడుపు
గొంతుతో.

“ఇప్పుడైనా మించిపోయిందేముందీ,
నువ్వు వెళ్ళి ఆవిడతో పాకను అమ్ముతామని
చెప్పు. అయిదువందలు ఇస్తానన్నా సరేనని
ఒప్పేసుకో,” అన్నది నారయ్య భార్య.

నారయ్య జమీందారుగారి ఇంటికి వెళ్ళి,
జమీందారుగారి భార్యతో, “బుద్ధి లేక, నలు
గురి సలహాలూ విని, పాకను అమ్మనని
చెప్పాను. ఇప్పుడు అమ్మాలనుకుంటున్నాను.
మీకు తోచిన ధర ఇప్పించండి,” అన్నాడు.

ఆమె చిన్నగా నవ్వి, “ఇంక నీ పాక నాకు దేనికీ? పందెం ఎలాగూ ఓడాను,” అంటూ ఆమె తనకూ, జమీందారుగారికీ మధ్య పందెం మాట చెప్పింది:

జమీందారుగారి బండి తాత ముత్తాతల నాటిది. ఆమె కాపరానికి వచ్చినప్పటి నుంచీ జమీందారుగారి చేత కొత్త బండి కొనిపించాలని ప్రయత్నిస్తున్నది. కాని జమీందారుకు పాతబండీ అంటే ప్రాణం. ఆయన తాత ముత్తాతలందరూ అందులోనే ఊరేగారు.

“పూర్వీకుల నుంచి వస్తున్న వస్తువులను ఎవరూ వదులుకోరు. చివరకు, ఊరి చివర అరటిపిలకలు నాటిన వాడు కూడా తన తాత ముత్తాతల నాటి పాకను వదులుకోడు. నిలువెత్తు ధనం పోసినా వాడు దాన్ని అమ్మడు. కావలిస్తే అడిగి చూడు!” అన్నాడు జమీం దారు.

దాని మీదట ఇద్దరూ వెయ్యేసి రూపాయలు పందెం వేసుకున్నారు. ఆ పందెం ఓడిపోయింది జమీందారు భార్య.

“పందెం గెలుస్తానన్న ధైర్యంతోనూ, జమీందారుగారి చేత కొత్త బండి కొనిపించాలన్నపట్టుదలతోనూ వెయ్యిరూపాయలు నీ కిస్తానన్నాను. నువ్వు ఊళ్ళో వాళ్ళ ఉచితసల హాలు విని నా ఆశలన్నీ నట్టేట ముంచావు. నీకు తెలుసా? నీకు సలహాలిచ్చిన వాళ్ళే నా దగ్గిరికి వచ్చి తమ ఇళ్ళను ఏడువందలకే ఇస్తామన్నారు! నలుగురి మాటలూ విని నష్టపోయావు. ఇకసైనా బుద్ధి తెచ్చుకో. వెళ్ళు,” అన్నది జమీందారుగారి భార్య.

నారయ్య తలవంచుకుని ఇంటి దారి పట్టాడు.