వెనక కొట్టంలో ఆవును కట్టేసిన గుంజ పైకి రావ డంతో, దాన్ని మళ్ళీనాట డానికి అతడు పక్కనే గోతిని తవ్వసాగాడు. అప్పుడు గునపానికి ఏదో గట్టిగా తగిలింది. తీసి చూస్తే, చిన్న రాగి పాత్ర. దాన్నిండా బంగారు నాణాలు కనిపించాయి. వాటిని చూడగానే, తన దరిద్రం తీరిపోయిందని రంగయ్య ఎంతగానో సంతోషించాడు.

మరునాడు తెల్లవారగానే, ఈ సంతోష విషయాన్ని ముసలివాడికి చెబుదామని, మరిన్ని రొట్టెలు తీసుకుని రంగయ్య గుడి దగ్గరికి వెళ్ళాడు. అయితే, అక్కడ ముసలివాడు కని పించలేదు. రంగయ్య అమ్మవారికి మొక్కు కుని ఇంటికి తిరిగివచ్చాడు. దొరికిన ధనంతో కొద్దిగా పాలం కొనుక్కుని వ్యవసాయం ప్రారం భించాడు. తీరిక దొరికినపుడల్లా అడవికి వెళ్ళి, మునుపటిలాగే మూలికలు సేకరించుకు వచ్చి అమ్ముకుంటూ, హాయిగా భార్యాపిల్లలతో కాలం గడపసాగాడు.

ఇదంతా చూసి మాధవయ్యకు చాలా ఆశ్చర్యం కలిగింది. అతడు ఒకనాడు అడవి నుంచి తిరిగి వచ్చి, మిట్టమధ్యాహ్నం కావడంతో, వాగులో కాళ్ళుచేతులు కడుక్కుని, అమ్మవారి గుడి ముందు కూర్చుని, “తల్లీ, నేను నిన్ను ఎంత భక్తితో కొలుస్తున్నాను? అయినా, నా మీద నీకు దయ కలగడం లేదు! నా బ్రతుకు ఇంతేనా?” అనుకుంటూ చెట్టు

బోదెకు ఆనుకుని అలాగే నిద్రపోయాడు. అప్పుడతనికి ఒక కలవచ్చింది. “నా మీద భక్తి చూపుతున్నావు, సంతోషం. అయితే, సాటి మనుషుల మీద కనికరం అన్నది నీలో కరు వయింది కదా? కంటిచూపు లేక కదలలేని ముసలివాడికి సాయం చేయకుండా నన్ను మొక్కి ప్రయోజనం ఏమిటి? నీలాంటి వాడికి సంపదలు కలిగితే, పొరుగువారికి ఒరిగేదే మిటి? నీ మిత్రుడు రంగయ్య వంటి వాడికి సంపదలు కలిగితే, చుట్టూ ఉన్న పదిమందికీ సాయపడగలడు. సంపదల వల్ల ప్రయోజనమే అది కదా. సాటి మనిషికి సాయపడాలనే దయాగుణమే అతడికి సిరిసంపదలను తెచ్చి పెట్టింది?” అన్న మాటలు వినిపించాయి.

మాధవయ్య ఉలిక్కిపడి లేచాడు. “తల్లీ, నా కళ్ళు తెరిపించావు. ఇకపై నాలాగే అంద రినీ భావించి, చేయ తగిన సాయం చేయ గలను,” అంటూ అమ్మవారికి మొక్కుకుని ఇంటిదారి పట్టాడు.

- కె. రాజీవ్ రెడ్డి
కోయిలకుంట్ల - 518 134(ఆం.ప్ర)