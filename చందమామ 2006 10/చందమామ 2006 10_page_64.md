# విజ్ఞానం .... వినోదం .... వికాసం ....

## మీకు తెలుసా?

### అతిచిన్న నీటిగుర్రం

నీళ్ళల్లో గుర్రం ఏమిటి అని ఆశ్చర్యపోతున్నారా? ఇది అసలు గుర్రమే కాదు. సముద్రజలాలలో నివసించే ఒక సాధు ప్రాణి. ఈ జాతి ప్రాణుల్లో 'హిప్పోక్యాంపస్ డినిస్' అనేది అన్నిటికన్నా చాలా చిన్నదని తెలియ వచ్చింది.

మాంట్రియల్‌లోని మెక్‌గిల్ యూనివర్సిటీకి చెందిన శాస్త్రవేత్తలు, కెనడాలోని క్యూబెక్‌కు చెంది నవారూ, హవాయ్, హొనొలులు బిషప్ మ్యూజియంకు చెందినవారూ ఈ ప్రాణిని గుర్తించారు. ఇవి ఇండోనేసియా తీరానికి దూరంలో ఫోరీస్ సీలోని పగడాల రాళ్ళ మధ్య లోతైన నీళ్ళల్లో దాగి ఉండడం కనుగొన్నారు.

ఈ ప్రాణులు సముద్రమట్టానికి దిగువ 13-90 మీటర్ల లోతులో ఉంటాయి. పగడాల బండలకు పట్టుకుని ఉండడానికి ఇవి తమ తోకలను ఉపయోగిస్తాయి. అసలు ఈ ప్రాణుల పరిమాణం ఎంతో తెలుసా? కొన ముక్కు నుంచి తోక చివరవరకు దాదాపు అర అంగుళం ఉంటుంది!

## మన దేశం క్విజ్

ఈ నెల రవాణాశాఖకు సంబంధించిన కొన్ని విషయాలను తెలుసుకుందాం

1. మనదేశంలో మొట్టమొదట ఎక్కడి నుంచి ఎక్కడికి రైలు బండి నడిచింది. ఏ సంవత్సరంలో?

2. ‘భారత నౌకాయన పిత’గా పేరుగాంచిన సుప్రసిద్ధ దేశభక్తుడు ఎవరు?

3. ఢిల్లీ విమానాశ్రయం పేరేమిటి?

4. భారతదేశంలో మొట్టమొదట విమానాన్ని నడిపిన వారెవరు? ఏ సంవత్సరంలో?

5. ‘షికారా’లో స్వారీ చేయాలంటే మనం ఎక్కడికి వెళ్ళాలి?

(సమాధానాలు 66వ పేజీలో)