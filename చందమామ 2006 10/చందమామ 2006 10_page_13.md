సార్లు గట్టిగా కొట్టాడు. ఆ వెంటనే, చెట్ల చాటు నుంచి, “ఆగండి! ఎవరు?” అన్న ప్రశ్న భీక రంగా వినిపించింది.

కోయనాయకుడు ఈటెను పైకెత్తి, “గడే జంగ్, గడేజంగ్!” అంటూ రెండుసార్లు బిగ్గరగా అరిచాడు. మరుక్షణంలో ఇద్దరు కోయయువకులు అక్కడికి పరిగెత్తుకుంటూ వచ్చి, “జంగ్ దొరా, ఏం సెలవు?” అంటూ తలలు వంచి నిలబడ్డారు.

“వీళ్ళు ముగ్గురూ బాటసారులు. బంది పోట్ల నుంచి పారిపోయివచ్చి, మన రక్షణ కోరినవాళ్ళు. వీళ్ళను తెల్లవారే వరకూ కాపాడ వలసిన బాధ్యత మనది. పోతే, మన వాళ్ళలో పదీ పన్నెండు మందిని, గూబమాను పక్కన వున్న పల్లెకు పంపి, అక్కడ మనవాళ్ళకూ, ఆ పల్లెలోని దుర్మార్గులకూ జరుగుతున్న

పోరు ఏమయిందో తెలుసుకు రావాలి,” అన్నాడు గడేజంగ్.

తమ నాయకుడి ఆజ్ఞకాగానే యువకుల్లో ఒకడు చెట్ల వెనక్కు పరిగెత్తాడు. రెండవవాడు కేశవుణ్ణీ, జయమల్లునూ, ముసలివాణ్ణీ వెంట బెట్టుకుని, దాపులనే వున్న కొండ గుహల కేసి బయలుదేరాడు. కేశవుడూ, అతడి అను చరులూ, చెట్టు చేమలతో దట్టంగా క్షుపబడిన ఒకకొండగుహలో చేరి, కోయయువకుడిచ్చిన, పళ్ళూ ఫలాలూ, కాల్చిన లేడి మాంసమూ తృప్తిగా తింటూండగా, అక్కడ గుబమాను పల్లె చేరిన బ్రహ్మదండి మాంత్రికుడు, ఆక లితో, అవమానంతో కడుపు భగ్గుమంటూండగా, పల్లెవాసుల్ని నోటికి వచ్చినట్టల్లా దుర్భా షలాడుతున్నాడు.

“రాజద్రోహులకు పల్లెలో ఆశ్రయం ఇవ్వ టమేగాక, రాజదూతలను చంపేందుకు వాళ్ళను అరణ్య మార్గంలో కాపలాపెడతారా? ఈ మహాపరాధానికి పల్లెలోని పిన్నా, పెద్దా; ఆడా, మగా అందర్నీ-క్షణాలమీద భస్మం చేయగలను! ఆం హుం ఫట్ ఘట్...కాల భైరవా...” అంటూ బ్రహ్మదండి మంత్రం జపించేంతలో, కేకలు పెడుతూ కొందరు అరణ్యం వైపునుంచి, పల్లెలోకి రాసాగారు. వాళ్ళ చేతుల్లో వున్న కాగడాల వెలుగులో, ఆ వచ్చేవాళ్ళల్లో కొందరు కుంటుతూ వుండటం, మరికొందరు గాయపడిన తమ అనుచరుల్ని మోసుకురావటం కనిపించింది. “రాజద్రోహు లెక్కడ?” అంటూ బ్రహ్మదండి కేకలు పెట్టాడు. అతడి అంగరక్షకులైన జితవర్మా, శక్తివర్మలూ, కొందరు పల్లెవాసులూ వాళ్ళకేసి