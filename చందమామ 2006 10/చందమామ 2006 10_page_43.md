ఘంటానాదం వినిపించేంతవరకు నగర ప్రజలు ఒక్కరు కూడా ఇళ్ళ నుంచి వెలుపలికి రాకూడదని చాటింపు వేయించండి. ఇక మీరు నిర్భయంగా ఉండవచ్చు,” అని అభయమిచ్చి ఆ యువకుడు వెళ్ళిపోయాడు. రాజు మనసు కొంత తేలిక పడింది.

మరుసటి రోజు వేకువ జామునే రాజు దుర్ముఖుడు తన శయ్యాగృహం తూరుపు గది కిటికీ దగ్గర కూర్చుని, ఊపిరి బిగు బట్టుకుని ఉదయాద్రివైపే చూస్తున్నాడు. తూరుపు కొండ మీది చిక్కటి అడవిలోనుంచి కారుమేఘాల్లాంటి దట్టమైన పొగలు లేచి ఆకాశాన్ని కమ్ముకున్నాయి. గంట సేపుకు పైగా అలాపొగలు ఎగిసి పడుతూనే ఉన్నాయి. ఈలోగా సూర్యుడు ఉదయించే సమయం దాటి పోయింది. తాను ప్రాణాలతోనే ఉన్నా నని నిర్ధారించుకున్న రాజు గండంనుంచి బయట పడ్డానన్న సంతోషంతో శయ్యాగృహం నుంచి వెలుపలికి వచ్చాడు. మరి కొద్ది సేపటికి తూరుపు దిక్కున పొగలు తొలగిపోగా ఆకాశంలో బారెడు పొద్దెక్కి కనిపించింది. అయినా, రాజుకు ఏమీ కాలేదు. మరుక్షణమే

నగర వీధులలో ఘంటానాదం వినిపించడంతో, ప్రజలు తమ తమ ఇళ్ళ నుంచి ఆనందోత్సాహాలతో వెలుపలికి వచ్చారు. అయితే, అర్ధరాజ్యం ఇమ్మంటూ జ్ఞానశేఖరుడు రాలేదు.

జ్ఞానశేఖరుడు రాడన్న నిజం మంత్రి వివేక వర్ధనుడికి మాత్రమే తెలుసు. ఎందుకంటే పీడకల వల్ల రాజును పట్టిపీడిస్తూన్న భయాన్ని పోగొట్టడానికి, ఆయనే, జ్ఞానశేఖరుణ్ణి రాజు వద్దకు పంపి సూర్యోదయాన్ని ఆపుచేయ గలనని నమ్మింప జేశాడు. ఆ తరవాత నమ్ముకస్థులైన అనుచరులతో వందల కొద్దీ బండ్లపై ఎండు గడ్డిని నగరం చివరనున్న, తూరుపు కొండ అడవిలోకి తోలించాడు. ఈ గడ్డిపై నీటిని చల్లించి సూర్యోదయ సమయానికి కొంచెంముందు నిప్పు పెట్టించాడు. దానితో ఎగిసి పడ్డ పొగల్లో రాజుకు సూర్యోదయం కనిపించలేదు. ఆ విధంగా రాజు భయాన్ని పోగొట్టడంతో పాటు, పరమవివేకి అయిన మంత్రి వివేకవర్ధనుడు ప్రజల మధ్య రాజు గౌరవానికి ఎలాంటి భంగం వాటిల్ల కుండా కాపాడాడు.