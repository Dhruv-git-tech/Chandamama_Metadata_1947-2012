జనంలేదు. అంతా విధిప్రకారమే జరుగు
తుంది. ఎంతటి వారైనా విధికి తలవాగ్గక
తప్పదు!

రాముడికి నిద్ర రాలేదు. అతను కన్నీరు
కారుస్తూ ఇదే ధోరణిలో మాట్లాడుకు పోతూ
ఉండటం చూసి లక్ష్మణుడు అతన్ని ఊరడిం
చాడు. ఆ మాటలతో రాముడి మనసు కాస్త
స్థిమితపడి, వనవాస దీక్ష అతనిలో దృఢ
పడింది. పక్కనే ఒక మర్రిచెట్టు కింద లక్ష్మ
ణుడు ఆకులు పరిచి పక్క సిద్ధం చేశాడు.
సీతారాములు ఆ రాత్రికి ఆ పక్కపైన పడుకు
న్నారు.

తెల్లవారుతూనే ముగ్గురూ లేచి గంగా
యమునా సంగమమైన ప్రయాగ కేసి నడి
చారు. అక్కడ భరద్వాజముని ఆశ్రమం
ఉన్నది. వారు ఆశ్రమం చేరేసరికి సూర్యాస్తా
మయమయింది. రాముడు భరద్వాజుడితో
క్లుప్తంగా తన కథ చెప్పుకున్నాడు.

“అవును, నీ తండ్రి నిన్ను అకారణంగా అడవులకు పంపాడని విన్నాను. నీ విక్కడికి వచ్చావు గనక నిన్ను చూడగలిగాను. ఈ ఆశ్రమంలోనే ఒకపర్ణశాల వేసుకుని పధ్నాలు

గేళ్ళూ ఇక్కడే ఉండిపోవచ్చు. ఇక్కడ నీకు
సుఖంగా ఉంటుంది. ఈ ప్రదేశం కూడా
చాలా పవిత్రమైనది,” అన్నాడు భరద్వా
జుడు.

దానికి రాముడు, “మునీంద్రా, మేమీ
ఆశ్రమంలో ఉన్నామని తెలిస్తే మా ప్రజలు
నన్ను చూసి పోవటానికి సులువుగా వస్తూ
పోతూ ఉంటారు. అందుచేతఇంకా దూరంగా,
మాకు వాసయోగ్యమైన ప్రదేశం ఉంటే
చెప్పండి. సీత తండ్రి ఇంట ఎంతో సుఖంగా
పెరిగినది. ఆమెకు చూడ ముచ్చటగా ఉండే
చోటు చెప్పారంటే, అక్కడే ఆశ్రమం నిర్మించు
కుని ఉండి పోతాము,” అన్నాడు.

“ఇక్కడ ఉండటం ఇష్టంలేక పోతే ఇక్క
డికి పదికోసుల దూరాన చిత్రకూట మనే
కొండ ఉన్నది. అది చాలా రమ్యమైన ప్రదేశం.
ఆపర్వతంమీదకొండముచ్చులూ, కోతులూ,
ఎలుగుబంట్లూ ఉంటాయి. కొన్ని వేల
ఏళ్ళుగా ఋషులు అక్కడ తపస్సు చేసు
కుంటున్నారు. అది మీకు అనువైన ప్రదేశం.
అక్కడ ఆశ్రమం ఏర్పాటు చేసుకోవచ్చు,”
అన్నాడు భరద్వాజుడు.