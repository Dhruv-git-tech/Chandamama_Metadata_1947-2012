తెల్లవారి జనం నిద్రలేచి చూస్తే రథం
లేదు, సీతా రామ లక్ష్మణులు లేరు. తమను
వంచించిన నిద్రనూ, దైవాన్నీ తిట్టుకుంటూ
వారు అయోధ్యకు తిరిగి వెళ్ళారు.

తెల్లవారే సరికే రాముడి రథం చాలా
దూరం వెళ్ళిపోయింది. అది దక్షిణ కోసల
దేశాన్ని గడిచి, కోసలకు దక్షిణంగా ప్రవ
హించే గంగానదిని చేరవచ్చింది. గంగా నది
సమీపాన శృంగిబేర పురమనే చోట సుమం
త్రుడు ఒక పెద్ద గార చెట్టు కింద రథాన్ని
నిలిపి, గుర్రాలను విప్పి, వాటికిమేతపెట్టాడు.
సీతా రామ లక్ష్మణులు చెట్టు కింద కూచు
న్నారు.

ఇంతలో గుహుడనే బోయరాజు, రాము
డికి మంచి స్నేహితుడు, రాముడి రాక గురించి
తెలిసి, తన మంత్రులతోనూ, కుల పెద్దల
తోనూ చూడ వచ్చాడు. అతన్ని దూరాన
చూస్తూనే రాముడు లక్ష్మణుడితో కూడా
ఎదురు వెళ్ళి, గుహణ్ణి ఆలింగనం చేసుకు
న్నాడు. గుహుడు విచారంతో, “రామా, ఇదే
అయోధ్య అనుకో! నీవు అతిథిగా రావటం
నా అదృష్టం,” అన్నాడు.

తరవాత గుహుడు రాముడికీ, లక్ష్మణు
డికీ, సీతకూ మంచి భోజనం సిద్ధంచేయించి,
“రామా, నీకు ఏ లోపమూ జరగదు. ఈ
రాజ్యాన్ని నీవే ఏలుతూ ఉండిపో,” అన్నాడు.
రాముడు అతన్ని గాఢంగా ఆలింగనం చేసు
కుని, “గుహా, నా కోసం కాలి నడకన వచ్చావు.
అంతకన్న ఇంకేం కావాలి? నీ రాజ్యం నీవే
ఏలుకో. నేను నారబట్టలు ధరించి అరణ్య
వాసం చెయ్యకతప్పుదు,” అని నచ్చచెప్పాడు.

ఆ రాత్రి రాముడూ, సీతా ఆ గారచెట్టు
కిందనే పడుకుని నిద్రపోయారు. వారికి రక్షగా
మేలుకుని ఉన్న లక్ష్మణుడితో గుహుడు,
“నాయనా, నీవుకూడా పడుకుని విశ్రాంతి
తీసుకో. తెల్లవార్లూ మీకు మేము కాపు
ఉంటాంలే. అరణ్యంలో ఉండే మాకిది
పరిపాటే,” అన్నాడు. కాని లక్ష్మణుడు అలా
చెయ్యక గుహుడితో తెల్లవార్లూ మేలుకుని
కూచుని, జరిగినదాన్ని గురించీ, జరగబోయే
దాన్ని గురించీ మాట్లాడాడు. అంతా విని
గుహుడు చాలా దిగులుపడ్డాడు.

ఆ రాత్రి గడిచి మర్నాడుదయం రాముడు
కోయిల కూతలకూ, నెమళ్ళ కూతలకూ
మేల్కొన్నాడు. అతను లక్ష్మణుడితో, “సూర్యో
దయం అవుతున్నది. మనం గంగానది దాటి
వెళ్ళిపోదాం,” అన్నాడు. లక్ష్మణుడు వెళ్ళి
బోయ రాజైన గుహణ్ణీ, సారథి అయిన