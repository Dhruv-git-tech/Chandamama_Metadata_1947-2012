ఎక్కించి తరవాత తానుకూడా ఎక్కాడు.
రాముడు గుహడికి వీడ్కోలు చెప్పి ఆఖరున
పడవలో ఎక్కికూచున్నాడు. గుహడి బంధు
వులు తెడ్లువేసి పడవను గంగకు అడ్డంగా
నడిపారు. పడవ నడి ప్రవాహంలో ఉండగా
సీత గంగకు నమస్కరించి, “గంగాదేవీ,
పధ్నాలుగేళ్ళ అనంతరం మేము క్షేమంగా
తిరిగి వచ్చేటప్పుడు బ్రాహ్మణులకు లక్ష
గోవులూ, వస్త్రాలూ దానం చేస్తాను, అన్న
దానం చేస్తాను. నీకు నైవేద్యం పెడతాను. నీ
గట్టున ఉండే అన్ని దేవాలయాలకూ
మొక్కుతాను. మేము సుఖంగా తిరిగి వచ్చే
టట్టు అనుగ్రహించు,” అని భక్తితో మొక్కు
కున్నది.

త్వరలోనే పడవ గంగ యొక్క దక్షిణపు
గట్టు చేరింది. సీతారామలక్ష్మణులు వత్స
దేశంలో అడుగుపెట్టి కాలినడకన బయలు
దేరారు. ముందు లక్ష్మణుడూ, అతని వెనక
సీతా, సీత వెనకగా రాముడూ-ఈ విధంగా
వారు నడక సాగించారు.

గంగ ఉత్తరపు గట్టున నిలబడి ఉన్న
సుమంత్రుడు వారు కనపడకుండా వెళ్ళిన
దాకా చూసి కంటతడి పెట్టుకున్నాడు.

రామలక్ష్మణులు ఆ రోజు చుట్టుపక్కల
చెట్లకు కాచిన సుమధుర ఫలాలను తిని
ఆకలి తీర్చుకుని, ఆ రాత్రికి ఒకచెట్టు కింద
చేరారు. తన స్థితి తలుచుకుని రాముడు
వశం తప్పి మాట్లాడసాగాడు.

ఇదే అరణ్యవాసానికి మొదటిరాత్రి. ఇక
నుంచీ సుమంత్రుడు కూడా తోడుండడు.
నిద్రపోకుండా మేలుకుని ఉండి తానూ,

లక్ష్మణుడూ సీతను జాగ్రత్తగా కాపాడు
కోవాలి. ఇప్పుడు తండ్రి దశరథుడు పుట్టెడు
దిగులుతో పడుకుని ఉంటాడు. ఆయనకు
తీరని క్షోభకలిగించిన కైకేయికి మాత్రం చాలా
సంతోషంగా ఉంటుంది. భరతుడు హాయిగా,
సుఖంగా రాజ్యమేలు తాడుగద! అసలు ఈ
కైకేయి దాపరించింది దశరథుడి కీడుకూ
తనను అడివికి పంపటానికీనూ! సుకుమార్రి
అయిన సీత తన కారణంగా ఇడుమల పాలు
కావలసివచ్చింది. అమ్మఏ జన్మలోనో తల్లీ
కొడుకులకు ఎడబాటు కలిగించి ఉంటుంది.
తాను తలుచుకుంటే, ఒక్క అయోధ్య
ఏమిటి, భూమండలమంతా జయించ
గలడు! తండ్రి మాటకు లోబడి, ధర్మం
కోసం పట్టాభిషేకం మానుకున్నాడు గాని!
అయినా, తానొకటి తలిస్తే విధి ఒకటి
తలిచింది. ఇందులో ఎవరిని నిందించీ ప్రయో