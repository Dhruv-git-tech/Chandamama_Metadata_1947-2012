ఎక్కడలేని ఆశ్చర్యంతో, “ఇది అక్చరు చక్రవర్తి లోటా! దీన్ని అయిదు వందల రూపాయలకు కొంటాను,” అని సలీంతో అన్నాడు.

వెంటనే దొర తనకు జరిగిన అప చారం మరిచిపోయి, తాను ఆ లోటాను ఆరువందలకు కొంటానన్నాడు. సాయిబు గారూ, దొరగారూ ఈ విధంగా పోటీపడి కీణాల మీద ఆ లోటా ధర పెంచారు. చివరకు దొరగారు దాన్ని ఏడువందల యాభైరూపాయలకు కొని పరమానందం చెందాడు.

సలీం తాతగారికి మిత్రుడైన ఒక పండుముసలి సాయిబుగారు. ఇదంతా చూస్తూ ఉండి, అక్కడ చేరిన వారితో, సలీం కుటుంబం ఇప్పుడు సామాన్య దశలో ఉన్నప్పటికీ, ఒకప్పుడు మొగ్గ లాయి రాజవంశాలతో సన్నిహితంగా ఉండేదనీ, వారింట్లో ఉండే పెద్ద అండా సాక్షిత్తూ జహంగీర్ పాదుషావారి దనీ చెప్పాడు.

దొరగారికి జహంగీర్ పాదుషాగారి అండా కూడా కొనెయ్యాలని కోరిక కలిగింది. ఆయనకు ప్రాచీన చరిత్ర ప్రసిద్ధి గల వస్తువులు సంపాదించటం సరదా.

సలీం అండాను దొరగారికి అమ్మటానికి ఒప్పుకుని, రెండువేల రూపాయలకు దాన్ని ఇచ్చేశాడు. దొరగారు అమూల్యమైన ప్రాచీన వస్తువులను చాలా తేలికలో సంపాదించానని తృప్తిపడ్డాడు. సలీం డబ్బు సమస్య అనుకోకుండా తీరిపోయింది.

అతను, ఆ డబ్బు తీసుకుపోయి బట్టలకూ, నగలకూ ఖర్చుపెట్టటం కంటె. అది పెట్టుబడి చేసి వ్యాపారం చేసు కోవటం మంచిదవి భార్యకు చెప్పాడు. జహీదా ఒప్పుకున్నది. సలీం చేస్తున్నపని మానేసి, సొంతాన వ్యాపారం ప్రారంభించి, త్వరలోనే ఆ వూళ్ళో కెల్లా పెద్ద వర్తకుడయాడు. జహీదా కోరిన జలతారు బట్టలూ. ముత్యాల నగలూ కాల్చక్రమాన ఆమెకు లభించాయి.