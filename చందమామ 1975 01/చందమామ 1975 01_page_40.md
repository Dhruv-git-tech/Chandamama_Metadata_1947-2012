ఒక ఊళ్ళో సరీం అనే బీదయువకుడు ఉండేవాడు. అతనికి చిన్నప్పుడే తండ్రి పోవటం వల్ల తల్లే పెంచి పెద్ద చేసింది. పెరిగి పెద్ద వాడైన తరవాత సరీం ఒక వర్తకుడి వద్ద పనికి కుదురుకున్నాడు. అతని తల్లి అతనికి జహేదా అనే ఈడైన అమ్మాయిని చూసి పెళ్ళి చేసింది.

సరీంకు అతని యజమాని ఇచ్చే జీతం తిండికీ, బట్టకూ సరిపోయేది. కాని సరీం భార్య జహేదాకు జలతారు బట్టల మీదా, ముత్యాల నగల మీదా మోజు. భర్త సంపాదన తెలిసి కూడా, తనకు కావలిసిన బట్టలూ, నగలూ ఎలాగైనా తెమ్మని ఆమె సరీంను పోరేది.

ఒక రోజు సరీం నమాజ్ అనంతరం మేడ మీది వరండాలో కూర్చుని ఒక పెద్ద లోటాతో పాలు తాగుతున్నాడు. ఆ సమయంలో అతను తన భార్య కోరిక

తర్చటానికి డబ్బు ఎక్కడ తేవాలా అని దీర్ఘంగా ఆలోచిస్తున్నాడు. అంతలో అతని చేతిలోని లోటా కాస్తా జారి కింద పడిపోయింది.

సరీం ఉంటున్న ఇంటి కిందనే ఒక దుకాణం ఉన్నది. ఆ దుకాణం ముందు ఒక తెల్లదొర నిలబడి దుకాణం యజమానిని ఏదో అడుగుతున్నాడు. సరీం చేతి నుంచి జారిన లోటా సరిగా దొరగారి టోపీ మీద పడింది. టోపీ ఉండటం చేత దొరకు పెద్దగా దెబ్బ తగలలేదు గాని, ఆయనకు కోపం వచ్చింది. ఆయన తరఫున దుకాణం వాడు సరీంను, నీకు బుద్ధిలేదా, కళ్ళు నెత్తికొచ్చినయ్యా అంటూ దుయ్యబట్టాడు.

దుకాణం దగ్గిర చిన్న గుంపు చేరింది. వాళ్ళలో ఉన్న ఒక సాయిబుగారు లోటాను అటూ ఇటూ తిప్పి చూసి,