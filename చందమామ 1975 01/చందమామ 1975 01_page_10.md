తర్వాత ఉదయనుడు, “సరే, నా సోదరులు కనిపించారు. నా చెయ్యి తిరిగి పచ్చేమార్గం కూడా చెప్పు,” అన్నాడు గడ్డంవాడితో.

“దీనికి మందు నీదగ్గిరేవుంది. చూడు, నీ కుడిజేబులో పచ్చని అంజనపు డబ్బీ వుంది. అది తీసి మెఱిండిచేతికి రాయి,” అన్నాడు గడ్డపువాడు.

ఉదయనుడు అలాగే చేసేసరికి, తిరిగి మామూలు చెయ్యి వచ్చేసింది.

ఇప్పుడు ఉదయనుడికి తన జేబులో వున్న తెల్ల భస్మమూ, ఎర్ర అంజనమూ ఎందుకు ఉపయోగపడతయ్యో తెలుసుకో వాలని తొందరకలిగింది. గడ్డపువాడికి అవి చూపుతూ, “ఇవి దేనికి?” అని అడిగాడు.

గడ్డపువాడు నవ్వుతూ, “ఈ మాత్రం గ్రహించలేవూ? నీ సోదరులను మాయం చేసింది. ఈ తెల్లని భస్మంతోనే, నీ చెయ్యి మాయం చేసింది, అఎర్రని అంజనంతో,” అంటూ మర్మాలన్నీ దాచకుండా బయట పెట్టాడు.

“మరైతే యీ తువ్వాలు దేనికి?” అని ప్రశ్నించాడు ఉదయనుడు.

“దానివల్ల రెండు ఉపయోగాలు వునై. మీరు కోరుకున్న ఆహారం ఏదైనా సరే మనసులో తలుచుకుని తువ్వాలు

పరిచారంటే, వెంటనే అది తయారవు తుంది. ఏ విధమైన వ్యాధినయినా యిది నయం చేస్తుంది కూడా,” అని చెప్పాడు గడ్డపువాడు.

“అయితే, మా కంటి చూపులలో భేదాలు మారిపోయేట్టు చేయగలదా. యీ తువ్వాలు?” అని మళ్ళీ అడిగాడు ఉదయనుడు.

“చూపు లేమిటి, భేదా లేమిటి?” అని గడ్డపువాడు ఆశ్చర్యంతో అడిగేసరికి, ఉదయనుడు తను చీకటిలో చూడలేక పోవటం, అలాగే తన సోదరులు వాళ్లకు అనుకూలం కానివేళలలో చూడలేక పోవటం వివరంగా చెప్పాడు.