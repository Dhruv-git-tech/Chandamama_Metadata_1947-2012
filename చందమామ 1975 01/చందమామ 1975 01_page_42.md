“ వెయ్యి వరహాల విలవైనమాట! ”
అన్నాడు మంత్రి.

“ ఈ ముసలిది నన్ను చెయ్యమన్న పనే చేశాను. మొట్టికాయ కూడా పండు ఖరీదులో చేరిందనుకున్నాను. లేదని నా కెలా తెలుస్తుందీ? ” అన్నాడు ఘటికుడు, మూడో ఆరోపణకు సమాధానంగా.

“ లక్ వరహాల విలవైనమాట! ”
అన్నాడు మంత్రి.

రాజుగారు ఘటికుడి మీది ఫిర్యాదు లన్నీ కొట్టేసి. వాణ్ణి విడిచి పెట్టాడు. వాడు వెంటనే వెళ్ళిపోక, మంత్రి కేసి తిరిగి. “ మాట అంటే మాటే! నా మాటల విలవ నాకు ఇప్పించండి అవతల పనుంది,” అన్నాడు.

నిజమే, మంత్రి ఘటికుడికి నూరూ, వెయ్యి. లక్ వరహాలు బాకీ పడ్డాడు. రాజు ఘటికుడికి ఆ డబ్బు ఇప్పించాడు.

ఇంకొకడైతే ఆ డబ్బు తీసుకుని తన దారిన తానుపోయి ఉండును. కాని ఘటికుడు అలా వెళ్ళిపోయే ఘటంకాదు. వాడు తిన్నగా మంత్రిగారి ఇంటికి వెళ్ళి, తలవాకిలి వద్ద నిలబడి, దర్పంగా, “ నాకు ఎవరైనా సుఖంగా భోజనం పెట్టితే ఈ డబ్బంతా ఇచ్చేస్తాను! ” అని ప్రకటించాడు.

మంత్రికి అందకత్తె అయిన కూతురు ఉన్నది. ఆమెకు ఇష్టసఖి ఒకతే ఉన్నది. ఘటికుడి వద్ద ఉన్న ధనమంతా తన యజమానురాలికి దక్కాలన్న ఉద్దేశంతో