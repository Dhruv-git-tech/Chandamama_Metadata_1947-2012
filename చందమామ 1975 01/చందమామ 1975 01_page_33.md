లేవటం చూసి అది మళ్ళీ నడవసాగింది. రామపాలుడు దాని వెంట బయలుదేరాడు. త్వరలోనే ఇద్దరూ అరణ్యం దాటి ఒక పాలిమేర చేరు కున్నారు. అక్కడికి సమీపంలోనే కోటగోడ ఉన్నది. లోపల దూరంగా ఎత్తయిన భవనాలున్నవి. జింక పిల్ల వెళ్ళిపోయింది.

అప్పటికే చీకటిపడింది. రాత్రి ఎక్కడ గడపాలా అని ఆలోచిస్తూ రామపాలుడు చుట్టూ కలయజూసి. తాను నిలబడి ఉన్నచోటు ఒక శ్మణానమని తెలుసు కున్నాడు. ఆ రాత్రి చెట్టు మీద గడప నిశ్చయించి, అతను ఒక చెట్టు ఎక్కి, దాని పంగలో చేరాడు. మరుతుణమే

అతనికి ఒక భితావహమైన దృశ్యం కని పించింది. అతని తల మీద వెంట్రుకలు నిక్కబొడుచు కున్నాయి. ఎందుకంటే, కొత్తగా పూడ్చిన ఒక గుంట నుంచి ఒక మనిషి శరీరం పైకి రాసాగింది. కొమ్మల్లో వున్న రామపాలుడు కెవ్వున అరిచి, వణక నారంభించాడు.

“భయపడకు, భయపడకు. నేను దయ్యాన్ని కాను. నీలాటి రక్తమాంసాలు గల మనిషినే! నా దురదృష్ట కథ చెబుతాను,” అన్నాడు భూమి నుంచి పైకి వచ్చిన మనిషి.

రామపాలుడు ధైర్యం తెచ్చుకుని, చెట్టు దిగి వచ్చి, “ఈ ఘోరానికి అర్థం ఏమిటి?” అని అడిగాడు.

“నా కథ వింటే నీ కంతా అర్థమవు తుంది,” అంటూ అ మనిషి తన కథ ఇలా చెప్పాడు:

“నేను ఒక రాజకుమారుణ్ణి. యుక్త వయసురాగానే నేను మా దేశం విడిచి, నా గుర్రం మీద దేశసంచారం బయలు దేరాను; ఆనేక పట్టణాలూ, నగరాలూ, రాజ్యాలూ చూశాను. ఒక చిత్రమైన దేశం ఉన్నదనీ, దానిని పాలించే రాజకుమార్తె సాటిలేని అందగత్తె అనీ ఒక నాడు నాకు తెలిసింది. ఒక పందెంలో గెలిచిన వాణ్ణి తాను పెళ్ళాడి, దేశానికి