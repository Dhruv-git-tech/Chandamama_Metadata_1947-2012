కారకుడివి నువే. ప్రాయశ్చిత్తాలు మేం చెబుతాం. నువు ఈమెను భార్యగా స్వీకరించవలసిందే," అన్నారు.

దృఢోద్యముడు అలాగేచేశాడు.

బేతాళుడి కథ చెప్పి, "రాజా, దృఢోద్యముడికి కలిగిన అనుభవాలకు కారకు లెవరు? విధినిర్ణయమా? దృఢోద్యముడి ప్రవర్తనా? అతను భిన్నతమసుడి జోస్యం నమ్మినట్టా? నమ్మినట్టా? ఈ సందేహాలకు సమాధానం తెలిసికూడా చెప్పక పొయావో నీ తల పగిలి పోతుంది," అన్నాడు.

దానికి విక్రమార్కుడు, "దృఢోద్యముడు భిన్నతమసుడి జోస్యం నమ్మబట్టె అతను దానినుంచి తప్పించుకోవటానికి నానాయాతనలూ పడ్డాడు. నమ్మకం లేని వాడైతే ఆ జోస్యాన్ని నిర్లక్ష్యం చేసి తన మానాన తాను జీవించి ఉండేవాడే. భిన్నతమసుడి జోస్యం విధినిర్ణయాన్ని చెప్పినదే గనక, విధినిర్ణయం అమలు జరిగిందనాలి. అయితే, విధినిర్ణయం

పూర్తిగా దృఢోద్యముడి నిర్ణయాల ద్విత్వరానే అమలు జరిగింది. తమారీకను తాను పెళ్ళి చేసుకోకుండా ఉండాలంటే అతను పారిపోవటానికి బదులు ఆమెకు సాధ్యమైనంత దగ్గిరలో ఉండాలి. ఆమెను పెళ్ళాడిన ఏడాదికి అతను అమె పుట్టు పూర్వోత్తరాలు కనుక్కోవటం కూడా అతని పారపాటే. వాటిని అతను ముందుగానే తెలుసుకుని ఉండవచ్చు. తెలుసుకున్న తరవాత అతను పారిపోవటం తప్పని తమారీక పదిమంది ఎదటా నిరూపించింది. భర్త విడిచిన స్త్రీపతితురాలు కాకేం జేస్తుంది? చివరకు కూడా అమె అతనితోనే ఉండగోరిందంటే అమె పతితురాలు కావటానికి కారణం అమె దుర్పుద్రి కాదని స్పష్టం అవుతున్నది. అందుచేత దృఢోద్యముడిది పూర్తిగా స్వయంక్కతా పరాధమే!" అన్నాడు.

రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)