ఐదు రూపాయలూ దొరకపుచ్చుకుని, వాటిలో
రెండు రూపాయలు తీసి వాడి మీదికి విసిరి
వేశాడు.

బండివాడు వినయంగా, “అయ్యా! తమ
వంటి పెద్దవారికి ఇది తగిన పని కాదు,”
అన్నాడు.

దానితో పరశురామయ్య కోపం తారాస్థా
యికి చేరుకుంది. ఆయన తీవ్ర స్వరంతో,
“ఏరా, నా అంతటివాడికే ఏది తగునో, ఏది
తగదో చెప్పగలంతటి గొప్పవాడిననుకుంటు
న్నావా? నువ్వు మళ్ళీ నోరెత్తావో, ఈ క్షణమే
నావేటకుక్కల్ని ఉసిగొల్పి నిన్నూ, నీ గుర్రాన్నీ
ఊరి పాలిమేరల దాకా తరిమిస్తాను. తక్షణం
పారిపోయి నీ ప్రాణాలనూ, గుర్రాన్నీ, బండినీ
కాపాడుకో,” అంటూ హెచ్చరించాడు.

అంత కోపంలో పరశురామయ్య, అన్నంత
పనీ చేయగలడని బండివాడు గ్రహించాడు.
కుక్కలు తననూ గుర్రాన్నీ వెంటబడి తరిమితే
జరిగే ప్రమాదాన్ని మనసులో ఊహించు
కుంటూనే, వాడు గుర్రాన్ని అదిలించి వాయు
వేగంతో అక్కడినుంచి పారిపోయాడు.

అప్పటి వరకూ, అంతా ప్రేక్షకుడిలా
చూస్తున్న ముకుందయ్య తేరుకుని, పరశురా
మయ్యతో, “పరశురాం! నీ కోపం నానాటికీ
శృతిమించిపోతున్నట్టు తోస్తున్నది. అతి స్వల్ప
విషయానికి ఎంత రచ్చ చేశావు! తన కోపమే
తన శత్రువు, అన్నారు పెద్దలు. ఆ మాటలోని
సత్యం గ్రహించి నీ కోపాన్ని తగ్గించుకునే
ప్రయత్నం చెయ్యి,” అన్నాడు హితవు చెప్పు
తున్నట్టు.