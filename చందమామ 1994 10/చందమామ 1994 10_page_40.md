“పండితులు అడిగి నమస్కారం పెట్టించు కోరు. పెద్దలను కలిసినప్పుడు నమస్కారం పెట్టి పలకరించాలని వాడికి చాలా సార్లు చెప్పాను. అవునని ఒప్పుకుంటాడే తప్ప, నాకు నమస్కారం పెట్టడే! నాకు నమస్కారం చెయ్యరా అని నోరు విడిచి అడగలేనుగదా?” అన్నాడు దయానిధి బాధగా.

భూషయ్య ఆ రాత్రి ఇంటి దగ్గర కొడు కును పలకరించి, “దయానిధి బాబుకు నువ్వు దణ్ణం పెట్టవటగదా?” అన్నాడు.

చంద్రయ్య నవ్వి వూరుకున్నాడు.

“తప్ప! ఇక మీదట అలా చేయకు. నీ తప్పు దిద్దుకో,” అన్నాడు భూషయ్య కొడుకును మందలిస్తూ.

అందుకు చంద్రయ్య, “నేను చదువుకున్న వాణ్ణి కాబట్టి దయానిధి బాబు నన్నేమీ అనడు. నేనాయన్ను పొగుడుతాను కాబట్టి నేనంటే ఆయనకిష్టమే! ఆయనకు దణ్ణం పెట్టలేదనుకో – ఆ తప్పు గురించి నీ దగ్గర చెబుతాడే తప్ప నా దగ్గర అనడు,” అని వూరుకున్నాడు.

“అయితే మాత్రం – ఆయనకు దణ్ణం పెట్టనంటావా? అదితప్పు,” అన్నాడు భూషయ్య.

“నిజమే – అది తప్పే! ఆ తప్పు చేస్తున్నంత కాలం ఆయన నా మిగతా తప్పుల జోలికి రాడు! దయానిధిబాబుది తప్పులెన్నేబుద్ధి! నా చదువు గురించి లేనిపోని తప్పులెన్ని, నీ దగ్గర చెబుతూంటే, ఆ మాటలు విని నేను ఎంతో కొంత నిరుత్సాహపడిపోతాను. చదువు కునే వాడికి ప్రోత్సాహం అవసరం. చీటికీ మాటికీ తప్పులెన్నుతూంటే శిష్యులు నీళ్ళు గారిపోతారు. అందుకే ఆయన దృష్టి ఇతర తప్పుల మీదికి పోకుండా, ఒకే ఒక తప్పు చేస్తున్నాను! నా క్షేమం కోరేవాడివైతే, ఆయనకు దణ్ణం పెట్టమని నన్ను బలవంత పెట్టకు,” అన్నాడు చంద్రయ్య.

దానితో భూషయ్యకు విషయం అర్థమ యింది. వాడు కొడుకు తెలివికి ఎంతో సంతో షించాడు. తప్పులెన్నేబుద్ధి చదువుకున్న వాడి దణ్ణానికి అర్హంకాదని కూడా భావించి, వాడు కొడుకునిక ఆ విషయంలో ఎప్పుడూ బల వంత పెట్టలేదు.