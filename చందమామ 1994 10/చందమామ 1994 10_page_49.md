చేసుకోండి," అన్నాడు శల్యుడు చాలా సంతోషంగా.

వంశాచారాలను పాటించక తప్పదు గనక భీష్ముడు మద్రరాజుకు బంగారమూ, రత్నా భరణాలూ, వస్త్ర వాహనాలూ పుష్కలంగా ఇచ్చి, మాద్రిని హస్తినాపురానికి తెచ్చి, ఒక శుభముహూర్తాన పాండురాజు కిచ్చి వివాహం చేశాడు. పాండురాజు తన ఇద్దరు భార్యల తోనూ సుఖంగా కాలం గడపసాగాడు.

భార్యలతో ఒక నెల పాటు సుఖంగా గడి పిన తరవాత పాండురాజుకు దిగ్విజయం చెయ్యాలన్న కోరిక కలిగింది. అతను చతు రంగ బలాలను సమకూర్చుకుని, ప్రయాణ భేరి మోగించి, భీష్ముడు మొదలైన వారికీ,

బ్రాహ్మణులకూ మొక్కి మొదటగా దశార్ట దేశాలను జయించాడు. తరవాత మగధ దేశం మీద దండెత్తి, మగధరాజును చంపాడు. మగధ, కాశీ, పుండ్ర మొదలైన దేశాలు జయించి, అంతులేని కానుకలనూ, కప్పాలనూ పుచ్చుకుని తిరిగి వచ్చాడు.

భీష్ముడు మొదలైన పెద్దలు పాండుడి. ఎదురువచ్చి గొప్పగా సన్మానించారు. పాండు రాజు తాను వివిధ దేశాలలో కొల్లగొట్టిన సంపదను భీష్ముడికీ, సత్యవతికీ, విదురుడికీ, తమ తల్లులకూ పంచాడు. అందరూ ఎంత గానో సంతోషించారు. ఆ ధనంతోనే ధృత రాష్ట్రుడు అనేక అశ్వమేధాలు చేశాడు.

తరవాత పాండురాజు తన ఇద్దరు భార్యలనూ వెంటబెట్టుకుని విహారం చెయ్య టానికి హిమవత్ప్రాంతంలోని అరణ్యాలకు వెళ్ళాడు. అతనికి అవసరమైన వస్తువులను ధృతరాష్ట్రుడు పంపుతూ వచ్చాడు.

అక్కడ హస్తినాపురంలో భీష్ముడు విదురు డికి దేవకుడనే రాజు కుమార్తెనిచ్చి పెళ్ళి చేశాడు.

ఒకనాడు ధృతరాష్ట్రుడి ఇంటికి వ్యాసుడు చాలా ఆకలితో వచ్చాడు. గాంధారి ఆయనకు సకలోపచారాలు చేసి సంతోషపెట్టింది. వ్యాసు డామెను వరమేదన్నా కోరుకోమన్నాడు. గాంధారి తన భర్తకు తీసిపోని కొడుకులను నూరుమందిని కోరింది. తరవాత కొంత కాలా నికి గాంధారి గర్భవతి అయింది. ఆమె