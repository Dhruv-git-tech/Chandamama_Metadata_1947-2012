ముని మాట నిజమో కాదో చూతామని కుంతి ఒకనాడు సూర్యుణ్ణి మనసులో పెట్టు కుని ఆ మంత్రం జపించింది. వెంటనే సూర్యుడు ఆమె ఎదుట ప్రత్యక్షమయ్యాడు. ఆమె కొడుకును కోరలేదు. అయినా, సూర్యుడి వల్ల గర్భవతి కావటం తప్పలేదు. సకాలంలో ఆమెకు కవచ కుండలాలు గల కొడుకు పుట్టాడు. ఏం చెయ్యాలో తెలియక వాణ్ణి ఒక పెట్టెలో పెట్టి, ఆ పెట్టెను ఒక తెప్పకు కట్టి నదీ ప్రవాహంలో వదిలింది.

అది ఒక సూతుడికి దొరికింది. సూతుడు ఆ పెట్టెలో చిన్న సూర్యుడిలాటి పిల్లవాడుండటం గమనించి, పరమానందంతో ఆ పిల్ల వాణ్ణి తన భార్య అయిన రాధ అనే ఆమెకి చ్చాడు.

ఆమె కుర్రవాణ్ణి పెంచింది. అతడే కర్ణుడు.

ఇది జరిగాక కుంతిభోజుడు తన కుమా రైకు స్వయంవరం ఏర్పాటు చేశాడు. దానికి పాండుడు కూడా వెళ్ళాడు. కురువంశంలో పుట్టి, ఎంతో అందంగానూ, వైభవోపేతుడు గానూ కనిపించిన పాండుడి మెడలో కుంతి వరమాల వేసింది. కుంతిభోజుడా ఇద్దరికీ ఘనంగా పెళ్ళిచేసి, అంతులేని కానుకలతో హస్తినాపురానికి పంపాడు. కుంతి కోసం ఒక ప్రత్యేకమైన అంతఃపురం ఏర్పాటయింది. అందులో కుంతి పాండులు సమస్త సుఖాలూ అనుభవించసాగారు.

పాండుడికి మరొక భార్యను కూడా పెళ్ళి చేయాలని భీష్ముడు నిశ్చయించాడు. మద్ర రాజైన శల్యుడికి ఒక చెల్లెలున్నది. భీష్ముడు పెద్ద పరివారంతో శల్యుడి రాజధానికి బయలు దేరి వెళ్ళాడు.

శల్యుడు భీష్ముడికి ఎదురువచ్చి, స్వాగతం తెలిపి తీసుకుపోయి, ఆయన వచ్చిన పని అడిగాడు.

“నీ చెల్లెలు మాద్రిని మా పాండురాజు కిచ్చి పెళ్ళి చెయ్యి,” అని అడిగాడు భీష్ముడు.

“అంతకంటే నాకైనా కావలసినదేమున్నది? అయితే కన్యాశుల్కం పుచ్చుకోవటం మా వంశాచారం. కన్యాశుల్కం ఇచ్చి మా చెల్లె లిని తీసుకుపోయి, మీ ఇంట వివాహం