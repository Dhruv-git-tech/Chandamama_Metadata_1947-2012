మనదేశపు చెట్లు

అశోకవృక్షం

రావణుడు సీతను అపహరించుకుని పోయి,
లంకానగరంలోని ఉద్యానవనం మధ్య ఉన్న
ఒక అశోకవృక్షం కింద కాపలాలో ఉంచాడని
రామాయణం చెబుతుంది. అశోకవృక్షం కిందే
హనుమంతుడు సీతను కనుగొన్నాడు. అందుకే
హిందువులు ఈ వృక్షాన్ని పవిత్రంగా భావిస్తారు.

గౌతమబుద్ధుడు లుంచినీ వనంలోని ఒక
అశోక వృక్షం కింద తల్లి మాయాదేవి గర్భం
నుంచి జన్మించాడని చెబుతారు. అశోక చక్రవర్తి
ఆ వృక్షం నుంచి ఒక అంటుమొక్కను తీసి,
శ్రీలంకలోని అనూరాధపురానికి పంపి, అక్కడ
నాటించాడు. అది ఈనాటికీ సజీవంగా ఉన్నది.
ఆవిధంగా బౌద్ధులు కూడా అశోకవృక్షాన్ని పవి
త్రంగా భావిస్తారు.

తడిగా వున్న ప్రాంతాల్లో విరివిగా పెరిగే
అశోక వృక్షాలను అలంకార వృక్షాలుగా పెంచు
తారు. దాదాపు 10 మీటర్ల ఎత్తు పెరుగుతుంది.
చిన్న చిన్న కొమ్మలతో ఆకులు గుబురుగా
ఉంటాయి. ఎప్పుడూ పచ్చగా ఉండే దళసరి
ఆకుల బరువు కారణంగా కొమ్మలు కిందికి
వంగి ఉంటాయి. మధ్య కాండం మాత్రం
నిటారుగా ఉంటుంది. గుత్తులు గుత్తులుగా
పూచే చిన్న చిన్న పువ్వులు మొదట పసుపు రంగుతో ఉంటాయి. ఆ తరవాత నారింజ
రంగుకు వచ్చి ఆఖరికి ఎర్రగా మారుతాయి.

అశోక పుష్పాలను పూజకు ఉపయోగిస్తారు. కొన్ని బౌషధాలు తయారుచేయడానికి
కూడా ఏటి ఆకులనూ, పువ్వులనూ ఉపయోగిస్తారు.