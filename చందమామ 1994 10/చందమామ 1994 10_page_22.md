తాభువనసుందరిని పెళ్ళాడగోరుతున్నవారే.
అయితే, ఆమె మీలో ఒక్కరిని మాత్రమే
పెళ్ళాడ గలదు. ఆమె ఎవరినైతే పెళ్ళాడు
తుందో అతనిమీద మీలో అసూయాపరుడెవ
డైనా ఉండి కత్తికట్టవచ్చు. అలా జరిగే పక్షంలో
మీరంతా ఆమె భర్తకు సహాయం వెళతామని
ప్రమాణం చెయ్యండి. ఆ తరవాత ఆమెకు
భర్తను నిర్ణయిస్తాను," అన్నాడు.

రాకుమారులందరూ ఆయన కోరిన
ప్రకారం ప్రమాణాలు చేశారు. ఆ తరవాత
భువనసుందరిని ప్రతాపుడికిచ్చి మర్దనుడు
పెళ్ళిచేశాడు. కొంతకాలం గడిచాక అతడు
గతించాడు. అతడి స్థానంలో ప్రతాపుడు
స్పార్టాకు రాజయ్యాడు.

భువనసుందరి వివాహం జరిగినప్పుడే,
స్పార్టాలో రూపధరుడికీ, పద్మముఖికీ కూడా
వివాహం జరిగింది. పద్మముఖితండ్రి అయిన
చంద్రదత్తుడు తన అల్లుడితో, “బాబూ, నా
కుమార్తెను విడిచి ఉండలేను. నువ్వు
స్పార్టాలోనే ఉండిపో!” అన్నాడు. కానీ
ఇందుకు రూపధరుడు ఎంతమాత్రం ఒప్పక,

భార్యతోసహా తన తేరు ఎక్కి ఇథాకాకు
బయలుదేరాడు. చంద్రదత్తుడు వెర్రివాడు
లాగా రథం వెంట పరిగెత్తుతూ, “నా తల్లీ,
వెళ్ళిపోకు! వెళ్ళిపోకు!” అని కేకలు పెట్ట
సాగాడు.

మామగారి ఈ ప్రవర్తనను రూపధరుడు
ఎంతోసేపు సహించలేక పోయాడు. అతను
తన భార్యవేపు తిరిగి, “ఏమిటిది? నువ్వు
వస్తే బుద్ధిపూర్వకంగా నావెంట వచ్చెయ్యి.
లేదా, నన్ను విడిచిపెట్టి, మీ నాన్న వెంట
తిరిగిపో!” అన్నాడు.

పద్మముఖి ఏ సమాధానమూ చెప్పక,
తన నెత్తిమీది మేలిముసుగు ముఖం మీదికి
లాక్కున్నది.

ఇది చూసి చంద్రదత్తుడు తప్ప తనదే
ననీ, భర్తవెంట వెళ్ళిపోవటం తన కుమార్తె
ధర్మమనీ తెలుసుకున్నాడు. ఈ సంఘటన
జరిగిన చోట ఆయన తన కుమార్తె శిలా
ప్రతిమ ఒకటి స్థాపించాడు. ఈ ప్రతిమ
స్పార్టా నగరానికి నాలుగు మైళ్ళ దూరాన
ఇప్పటికీ ఉన్నది.
—(ఇంకావుంది)