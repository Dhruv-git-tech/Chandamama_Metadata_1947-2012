చందమామ కబుర్లు

మొసళ్లూ ఉపాధ్యాయులే!

ప్రకృతిని అధ్యయనం చేయాలంటే మనం మామూలుగా కొండలనూ, కోనలనూ, మేఘాలనూ, నదులనూ. సముద్రాలనూ పరిశీలనగా చూస్తాం. పూలను వాసన చూస్తాం. జంతువులనూ, పక్షులనూ జాగ్రత్తగా పరిశీలిస్తాం. ప్రకృతిని గురించి మనకు ఏర్పడే అనుమానాలు తీర్చే ఇవి, ఒకవిధంగా మనకు ఉపాధ్యాయుల

వంటివని చెప్పవచ్చు. థాయ్ లాండ్ లోని పామిట్టి అనే ఊళ్లో ఒక పాఠశాల సమీపంలోని గుంటలో మొసళ్ళను పెంచుతున్నారు. ఆ పాఠశాలలో వెయ్యిమందికి పైగా విద్యార్థులు చదువుతున్నారు. మొసళ్ళ వల్ల విద్యార్థులకు ఆపద రాగలదన్న భయంతో, వాటిని అక్కడి నుంచి తొలగించ మని చెప్పారు వాళ్ళ తల్లిదండ్రులు. కాని స్కూలు డైరెక్టర్ మాత్రం, “వాటివల్ల విద్యార్థులకు ఎటువంటి ఆపదా రాదు. పైగా అవి విద్యార్థులకు ప్రకృతి రహస్యాలు తెలుసుకో వడానికి సహాయపడే ఉపాధ్యాయుల వంటివి!” అన్నాడట.

పెంపుడు జంతువుల ప్రేమ!

కుక్కలనూ, పిల్లులనూ, చిలుకలనూ ఇళ్ళ దగ్గర పెంచడం కొందరికి ఇష్టం. నెదర్లాండ్స్ రాజధాని హాగ్ నగరంలో నివసిస్తున్న ఒక

ఇల్లాలు కుక్కలనూ, చిలుకలనూ, మైనాలనే కాదు; తేళ్ళనూ, పాములనూ, ఉడుములనూ విడివిడిగా బోనుల్లో పెట్టి, ఇంట్లోనే పెంచుతున్నది. వీటి వల్ల ఆమెకు ఎంతో ఆనందమే గాని, ఈ కారణంగానే, ఆమె భర్తా, ఇద్దరు పిల్లలూ ఆమెను విడిచి వెళ్ళడానికి సిద్ధపడ్డారు. ఈ జంతుజాలాన్ని వదులుకుంటేనే తాము తిరిగి రాగలమని వాళ్ళు అంటున్నారు!

యజమాని కోసం!

దక్షిణ కేరళలోని మైలంమూడ్ అనేచోట శిక్షణ పొందిన ఒక ఏనుగు చేత ఇరవై రోజుల పాటు పెద్ద పెద్ద దుంగలను మోయించారు. రాత్రి పూట మావటివాడు ఆ ఏనుగును ఒక చెట్టుకు గొలుసుతో బంధించి వెళ్ళే వాడు. చెట్టు పక్కగా ఒక నది ప్రవహిస్తున్నది. గత ఆగస్టు 1వ తేదీ మావటివాడు ఎప్పటిలా

ఏనుగును చెట్టుకు కట్టి వెళ్ళాడు. ఆ రాత్రి నది పొంగి చెట్టు చుట్టూ జల మయమయింది. అయినా, ఏనుగు ఫీంకరించలేదు. తెల్లవారేసరికి తొండం తప్ప, ఏనుగు పూర్తిగా నీళ్ళలో మునిగిపోయింది. దానిని చూసిన వేరొక మూవటివాడు గొలుసును విప్పి, ఏనుగును వెలుపలికి తీసుకురావడానికి ప్రయత్నించాడు. కాని అది ఒక అడుగు కూడా కదలలేదు. ఆఖరికి తన యజమాని అయిన మావటివాడు వచ్చి, తొండాన్ని నిమిరాక ఏనుగు ఈదుకుంటూ గట్టుకు చేరింది!