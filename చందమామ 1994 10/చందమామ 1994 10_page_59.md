“వెంటనే సమాధానం చెప్పలేను. నాకు మూడు రోజుల వ్యవధి కావాలి!” అన్నాడు దుర్జయుడు.

“ఒకందుకు మీరు సమ్మతిస్తే మీరు కోరినట్లు మూడు రోజులు వ్యవధి ఇస్తాను. మీ కుమార్తెను నాకిచ్చి పెళ్లి చెయ్యండి!” అన్నది మాలిని.

దుర్జయుడు ఉక్కిరి చిక్కిరి అయ్యాడు. “దానికైనా ఒకరోజు వ్యవధి ఇస్తేనేగాని చెప్పలేను. నా కుమార్తె మనసు కూడా తెలుసుకోవాలి,” అన్నాడాయన.

“సరే, అలాగే కానివ్వండి. రేపు లోపుగా మీ కుమార్తెను నాకిచ్చి పెళ్లిచేసే ఏర్పాటు చేయండి. మరి రెండు రోజుల లోపల కప్పం చెల్లించండి. ఇందులో ఏది జరగక పోయినా యుద్ధం తప్పదు!” అన్నది మాలిని.

దుర్జయుడు తన కుమార్తెతో రాయబారి కోరిక గురించి చెప్పాడు. రాజకుమార్తె చీదరించుకుంటూ, “ఛి, ఆ ఆడంగిరేకుల వాణ్ణి నేను చేసుకోను! అసలా మనిషి నడకా, మాటా చూస్తే నాకు ఆడదనే తోస్తోంది! నువ్వెందుకు బెదిరిపోతున్నావో నాకర్థం కావటం లేదు!” అన్నది.

కూతురీ మాట అనటంతో దుర్జయుడికి కొంత ధైర్యం వచ్చింది. ఆయన ఆ సాయం కాలం కళింగ దూతను తన భవనానికి పిలి పించి కొంచెంసేపు జూదం ఆడాడు. ఆడిన ప్రతి ఆటలోనూ దుర్జయుడు చిత్తుగా ఓడి సిద్ధమయ్యే వచ్చాను. నలబై వేల బలం గల మా సేన మీ నగరం వెలుపల విడిసి వున్నది. కప్పం కడతారో, యుద్ధమే చేస్తారో వెంటనే తెలియజేయండి!” అన్నది.

ఈ మాట వినగానే దుర్జయుడికి కాళ్ళు చల్లబడ్డాయి. కళింగ చక్రవర్తితో విరోధం పెట్టుకోవటం తనకూ, తన రాజ్యానికీ క్షేమం కాదు. కప్పం కడదామంటే తనవద్ద పది లక్షల సామ్ము సిద్ధంగా లేదు. యుద్ధం చేద్దామంటే, నలబై వేల మంది గల సేనను ఎదిరించటానికి తాను సైన్యాన్ని సమీకరించాలి. ఇందుకుగాను తమ సామంతులంద రికీ కబురు పంపితే తప్ప, అది సాధ్యం కాదు.