సాగుచేస్తూ, చేయిస్తూ వున్నాడు. ఏదో నముందో అందరి చేతా మాటలు పడుతూనే వుంటాడు. అన్యాయంగా ఎవరైనా తనను మాటలంటే వాడు ఎదురు సమాధానాలు చెబుతూంటాడు. కానీ దయానిధి పండితుడని వాడికి గౌరవం.

భూషయ్యకు చంద్రయ్య అనే కొడుకు న్నాడు. వాడు చాలా తెలివైనవాడు. తండ్రిలాగు వ్యవసాయం చేయడం వాడికిష్టంలేక, చిన్న ప్పటినుంచీ చదువు మీద శ్రద్ధ చూపించే వాడు. వాడికి చదువు బాగా ఒంటపడుతున్నది.

తనకొడుకును దయానిధికి శిష్యుణ్ణి చేయాలని భూషయ్య కోరిక. అయితే చంద్రయ్య మాత్రం, తన చదువు కోసం పారుగూరు

పండితుల వద్దకు కూడా వెళుతూంటాడు తప్ప, ఎక్కువగా దయానిధిని ఆశ్రయించడు. ఎప్పుడైనా ఆయన వద్దకు వెళ్ళి తన విద్యను పరీక్షించుకుంటూంటాడు.

“నువ్వు చాలా తెలివైన వాడివి: పూర్తిగా నా శిష్యుడిగా వుండిపో. నిన్ను నా అంతవాణ్ణి చేస్తాను,” అన్నాడు దయానిధి ఒకసారి చంద్రయ్యతో.

దానికి చంద్రయ్య, “అయ్యా! తమరు మహాపండితులు. సూర్యుడి వేడి సోకి హను మంతుడంతటివాడు తట్టుకోలేక మూర్ఛపోయాడు. మీ ముందు నేను నిలువలేను. అందుకే ఇతరుల వద్ద విద్య నేర్చుకుంటున్నాను. ఒక స్థాయికి వచ్చాక మీ వద్దనే శిష్యుడిగా చేరతాను,” అని వినయంగా దయానిధికి బదులిచ్చాడు.

కలుసుకున్నప్పుడల్లా చంద్రయ్య, దయానిధిని అదే పనిగా పొగుడుతూండడంవల్ల ఆయనకు వాడంటే ఇష్టంగానే వుండేది. భూషయ్య తరచుగా ఆయనను తనకొడుకు చదువు గురించి అడుగుతూండేవాడు.

“మీ వాడికి చదువు బాగా వస్తుంది. కానీ వాడికి మర్యాద తెలియదు. నన్ను చూడవచ్చి నప్పుడల్లా నాకు నమస్కారం చేయాలని వాడికి తోచడం లేదు,” అన్నాడు దయానిధి.

“అయ్యా! తమరు పెద్దలు, మర్యాద తెలియకపోతే వాడికి తమరే నేర్పాలి,” అన్నాడు భూషయ్య.