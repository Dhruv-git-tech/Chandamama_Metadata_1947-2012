చేత వారు నేరుగా దేవనాథుడి వద్దకు వెళ్ళి, తమ ముగ్గురిలో అత్యంత సౌందర్యవతి ఎవరో తీర్పు ఇవ్వమన్నారు.

“ఈ తీర్పు నావల్ల అయ్యేది కాదు. ఐడా పర్వతం మీద ఉంటున్న మోహనుడి వద్దకు వెళ్ళి మీ తగాదా పరిష్కారం చేసుకోండి!” అని దేవనాథుడు ఆ ముగ్గురికీ సలహా ఇచ్చాడు.

ముగ్గురు అప్పరసలూ ఐడా పర్వతం మీదికి చేరే సమయాన మోహనుడు ఆ పర్వతంపై గల శిఖరాలలోకల్లా ఎత్తయిన శిఖరం మీద గోవులను మేపుతున్నాడు. వారు అతన్ని సమీపించి బంగారు ఫలం అతని చేతిలో పెట్టి, “మోహనా, నువ్వు కూడా అందగాడవు, బుద్ధిమంతుడవు. మాలో ఎవరి అందం గొప్పదో నిర్ణయించి ఈ ఫలం వారికి ఇయ్యి. ఇది దేవనాథుడి అజ్జి!” అన్నారు.

“నేను పశువులను మేపుకునే సామాన్యమానవుణ్ణి. నాకు దేవతాసౌందర్యం ఏం తెలుసు? ఈ పని నావల్ల ఏమవుతుంది? కావలిస్తే ఈ పండును మూడు సమ భాగా లుగా కోసి ఇస్తాను, ముగ్గురూ మూడు ముక్కలు తీసుకోండి,” అని మోహనుడు అమాయికత్వం నటించాడు.

“ఇది దేవనాథుడి అజ్జి! జవదాటితే ప్రమాదం!” అని ఆ ముగ్గురూ, మోహనుణ్ణి భయపెట్టారు.

“అయితే నిర్ణయిస్తాను. మీరు నా నిర్ణయానికి తలఒగ్గాలి గాని, ఓడినవారు నామీద ఆగ్రహించకూడదు. మానవమాత్రుడి నైన నేను పారపాటు నిర్ణయిస్తే మీరు సహించాలి,” అన్నాడు మోహనుడు.

ఇందుకు ముగ్గురూ ఆమోదించారు.

“మీరు ముగ్గురూ ఒక్కసారి కనబడుతుంటే నేను ఏ ఒకరినీ సరిగా చూడలేకుండా ఉన్నాను. అందుచేత మీరు దూరంగా వెళ్ళి పోయి, ఒక్కొక్కరుగా నా దగ్గిరికి రండి!” అన్నాడు మోహనుడు.

ముగ్గురూ చాటుకు వెళ్ళిపోయారు. మొదట భూపుత్రి అతని వద్దకు వచ్చింది. అతను తన అందం పరీక్షించటానికి గాను