తర్వాత కొద్ది క్షణాల్లో, ఆ గుండిగను భుజాల మీద మోసుకుంటూ బావి బయటకు వచ్చి, దాన్ని ఒక పక్కగా పెట్టి ఇంటిలో పలికి వెళ్ళి, “అత్తయ్యా! నీళ్ళగుండిగను బావి పక్కనే వుంచేదా?” అని అడిగాడు.

వాడెందుకలా అడిగాడో తెలియక, రమణమ్మ బావి దగ్గరకు వెళ్ళి గుండిగనిండా నీళ్ళుండడం చూసి అదిరిపడింది.

రాక్షసుడు నవ్వుతూ, “నీళ్ళ గుండిగను ఇంట్లో పెట్టాలంటే చెప్పు. అది నీ రెండవ పని అవుతుంది,” అన్నాడు.

రమణమ్మ తేరుకుని, “నీకు కండబలం బాగానే వుంది. ఇక నీ బుద్ధిబలాన్ని పరీక్షించాలి. మా ఇల్లంతా చిందరవందరగా వుంది. ఏ సామానెక్కడుండాలో అక్కడుండేలా, ఇల్లంతా గంటలో సర్దిపెట్టగలవా?” అని ప్రశ్నించింది.

“అదెంత సేపు? కాసేపు మీరంతా బయటకు వెళ్ళండి!” అన్నాడు రాక్షసుడు.

అందరూ బయటికి వెళ్ళిన కొద్ది సేపటికే, వాళ్ళకు రాక్షసుడి నుంచి పిలుపు వచ్చింది. వాళ్ళు వచ్చి చూస్తే, ఇంటి స్వరూపమే మారి పోయింది. ఎన్నోబరువైన రోళ్ళు, ఇతర వస్తువులు, ఇనుప పెట్టెలు, ధాన్యం బస్తాలు అటక మీదికి చేరిపోయాయి. ఇంట్లో సమయానికి అక్కరకు వచ్చే వస్తువులన్నీ చేతికి అందుబాటులో వున్నాయి. ఇల్లంతా తీర్చిదిద్ది నట్టుగా వుంది.

రమణమ్మ, రాక్షసుడిసమర్థతనుమనసులో మెచ్చుకోకుండా వుండలేకపోయింది. అయితే, ఇంట్లో చాలా చోట్ల చెత్తాచెదారం అలాగే పడివున్నది.

“ఇంత చేశావు, ఇంట్లో వున్న చెత్తాచెదారం తీసెయ్యలేక పోయావా? ఇదేనా నీ చాక చక్యం?” అంటూ రమణమ్మ, రాక్షసుణ్ణి ఎద్దేవా చేసింది.

“అది నీ పని! ఆ పని నాకు చెబితే, నీకే ప్రమాదమని ముందే చెప్పాను,” అన్నాడు రాక్షసుడు. “తాటాకు చప్పుళ్ళకు కుందేళ్ళు బెదరవు. మా అమ్మ ఏం చెబితే అది చేస్తాన న్నావు. చేశావా సరేసరి, లేదా ఓడానని ఒప్పుకో!” అన్నది గీత కోపంగా.