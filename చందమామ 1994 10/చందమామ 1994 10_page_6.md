చంద్రమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

ఆదర్శవంతమైన సంస్కరణలు!

మన విద్యావిధానంలోనూ, బోధనా పద్ధతులలోనూ, మంచి మార్పులు రానున్నాయని తరచూ పత్రికలలో వార్తలు వస్తున్నాయి. ప్రభుత్వం ఆదేశించడంతో చిన్న తరగతులలో చేర్చుకోవడానికి పసిపిల్లలకు కూడా 'ఇంటర్వ్యూ' జరిపే పద్ధతిని పాఠశాలలు వదులుకుంటున్నాయి.

ఒకటవ తరగతికి కిందిదశలో పాఠ్య పుస్తకాలను, నోటు పుస్తకాలను నిషేధిస్తున్నారు. పైతరగతులలో కూడా పాఠ్య గ్రంథాలనూ, హూమ్‌వర్క్‌నూ తగ్గించి పిల్లలలో లోకజ్ఞానం పెంచే ఇతర పుస్తకాలను చదివే అలవాటును కలుగజేయడానికి ప్రయత్నాలు జరుగుతున్నాయి. ఆదర్శవంతమైన ఈ సంస్కరణలన్నీ వినడానికి ఇంపుగానే ఉన్నాయి. కాని ఇవి ఎంత వరకు ఆచరణ యోగ్యమో, ఎప్పుడు ఆచరణలో పెట్టగలరో తెలియడం లేదు.

ఇటీవల ఉత్తర భారతదేశంలో ఒక విద్యా సంస్థ ఈ సూచనలన్నిటినీ అమలుపరచి, మంచి ఫలితాలు సాధించిందని తెలియవచ్చింది. దేశమంతటా వీటిని అమలు చేయడం సాధ్యమా? అలా అమలు చేసే శుభఘడియలు ఎప్పుడు వస్తాయా అని విద్యార్థులూ, తల్లిదండ్రులూ ఎదురు చూడడంలో ఆశ్చర్యం లేదు!

సంపుటి : 96

అక్టోబర్ '94

సంచిక : 4

విడిప్రతి : 4.00

సంవత్సర చందా : 48.00