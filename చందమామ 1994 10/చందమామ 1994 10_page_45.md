ఈసారి ఆమె అంబాలికతో, “ఈ రాత్రి నీ వద్దకు ఒక ముని వస్తాడు. అతని ద్వారా ఒక ఉత్తముడైన కొడుకును కని వంశం నిలబెట్టు,” అన్నది.

ఆ రాత్రి అంబాలిక వ్యాసుడి అవతారం చూసి, కళ్ళు మూసుకోలేదు గాని, వెలవెల పోయింది. దాని ఫలితంగా తెల్లని శరీరంతో పాండుడు పుట్టాడు.

సత్యవతికి తృప్తి కలగలేదు. ఆమె మరొక సారి అంబికను హెచ్చరిస్తూ, “ఈసారయినా మునికి తగిన కొడుకును కను,” అన్నది.

కాని అంబిక వ్యాసుణ్ణి తలుచుకుంటే కంపరం పుట్టుకొచ్చి, ఆమె ఆ రాత్రి తన దాసీని తన పడక గదిలో ఉంచింది.

ఆ దాసీదానికి వ్యాసుడి వల్ల విదురుడు పుట్టాడు.

ఆ విధంగా పుట్టిన ధృతరాష్ట్రుడూ, పాండుడూ, విదురుడూ పెరిగి పెద్దవారవుతూంటే భీష్ముడు రాజ్యభారం వహించి, దేశం సుభి క్షంగానూ, ప్రజలు సుఖ శాంతులు కలిగి ఉండేటట్టూ రాజ్యపాలన చేశాడు. భీష్ముడు వారికి క్షత్రియోచిత విద్యలూ, వేద వేదాం గాలూ, నీతిశాస్త్రాలూ నేర్పించాడు.

వారిలో ధృతరాష్ట్రుడు అమిత బలశాలి, పాండుడు ధనుర్విద్యలో ప్రవీణుడు, విదు రుడు ధర్మపరుడు.

కాలక్రమాన భీష్ముడు ఆ ముగ్గురిలోనూ ఒకరికి రాజ్యాభిషేకం చెయ్యవలసి వచ్చింది. ధృతరాష్ట్రుడు పుట్టుగుడి. విదురుడు దాసీ పుత్రుడు. అందుచేత వారిద్దరికీ కాక పాండు డికి భీష్ముడు రాజ్యాభిషేకం చేశాడు.

కుర్రవాళ్ళకు వివాహయోగ్యమైన వయసు వచ్చింది. వాళ్ళకు తగిన కన్యలు ఎక్కడ ఉన్నారా అని భీష్ముడు ఆలోచించాడు. గాంధార రాజైన సుబలుడికి గాంధారి అనే కూతురున్నది. ఆమె తనకు నూరుగురు కొడుకులు కలిగేటట్టుగా శివుడి వల్ల వరం పాందినట్టు తెలిసింది.

భీష్ముడు కొందరు బ్రాహ్మణులనుగాం ధార రాజు సుబలుడి దగ్గరికి పంపి, గాంధా రిని ధృతరాష్ట్రుడికిచ్చి వివాహం చెయ్యమని అడిగించాడు.