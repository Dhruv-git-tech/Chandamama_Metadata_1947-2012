“నేనుండగా మీకే ఇబ్బందీ వుండదు. ఇంటికి వెళ్ళి సుఖంగా వుండండి,” అని చెప్పాడు.

కానీ ఆ దంపతులిద్దరూ ఆయన తమ ఇంటికి వచ్చి వుండాలని పట్టు పట్టారు. “వెర్రివాళ్ళలా వున్నారు మీరు. నేను చనిపోయి చాలా ఏళ్ళయిందని మరిచిపోతున్నారా?” అన్నాడు బిచ్చగాడు.

“అయితే ఏం – ఇప్పుడు మానవరూపం ధరించారుగా!” అన్నది మల్లమ్మ.

బిచ్చగాడు, ఆమెకేసి జాలిగా చూసి, “చని పోయిన వాళ్ళకు ఏ కోర్కెలూ, దిగులూ లేక పోతే వాళ్ళు దైవసాన్నిధ్యాన్ని చేరుకుంటారు. నేను మాత్రం మీ ఇంట్లో పటాన్ని ఆశ్రయించుకుని వున్నాను. మీ గురించి ఇంకా నాకు దిగులుగానే వుంది. మీకు డబ్బెలా సంపాదించాలో తెలియదు. దానధర్మాలు చేసే మంచి గుణముంది. నేను సంపాదించి పెట్టిన ఆస్తి అయిపోయింది. మీకై మీరు సంపాదించడం నేర్చుకుని, అందులోంచి కొంత దాన ధర్మాలకు వినియోగించడం అలవాటు చేసుకునే దాకా, నేనిలా బిచ్చగాడిలా తిరక్క తప్పదు.

అందుకోసం మానవరూపం ధరించాను తప్ప, మీ ఇంట్లో వుండడానికి వీలుపడదు. అది ప్రకృతి విరుద్ధం!” అని మాయమయ్యాడు.

తండ్రి చెప్పినది విని లక్ష్మన్న కళ్ళనీళ్ళు పెట్టుకుని భార్యతో, “దాన ధర్మాలతో పేద వారిని ఆదుకుంటున్నానని భ్రమవడ్డాను. దాని కోసం నా తండ్రి నింతగా కష్టపెడుతున్నానని ఇప్పుడే గ్రహించాను. ఇక మీదట అయా చితంగా వచ్చేదంతా, నా తండ్రి యాచితమే నని తెలుసుకుని – నేను స్వయంగా ధన సంపాదనకు పూనుకుంటాను. అప్పుడే నా తండ్రికి విమోచనం కలుగుతుంది,” అన్నాడు.

క్రమంగా లక్ష్మన్న సంపాదనాపరుడయ్యాడు. ఆయన అవసరంలో వున్న వారెవరికీ వుండి కూడా లేదనలేదు. అలా అంటే తన డబ్బు మాయమై, మరొకరి ఇంట చేరుతుందన్న భయం ఆయనకు లేదు. సొంత సంపాదన అంటూ లేకుండా, అయాచితంగా లభించిన ధనాన్ని దానధర్మాలు చేస్తూ కొందరు మూఠ్థలు, తమ పూర్వీకుల నిబ్బంది పెడుతు న్నారని మాత్రం ఆయనకు బాధగా వుండేది.