అప్పుడు రాక్షసుడు, రమణమ్మతో, “ఎవరి పనులు వాళ్ళు చేసుకోవడం అన్నివిధాలా మంచిది. ఎవరో పెళ్ళికి రాక్షసుణ్ణి ఆహ్వానించి, నీక్కావలసినదంతా తినమంటే, వచ్చిన అతి ధులెవ్వరికీ విందుభోజనం మిగలకుండా తినేశాడట! నీ పని నేను చేయడం నీకే ప్రమాదం. అయినా ఫర్వాలేదంటే చెప్పు, చేస్తాను,” అన్నాడు.

“ఈఇంట్లో వున్నచెత్తాచెదారాన్నంతా బయటికి విసిరేసెయ్. ఈమూడోపనిచేస్తేనే, నువ్వు గెలిచినట్లు,” అన్నది రమణమ్మ మొండిగా.

దానికి రాక్షసుడు తమాషాగా నవ్వి, “నా దృష్టిలో ఈఇంట్లోనిచెత్తాచెదారం — నువ్వూ, నీకూతురే!” అంటూ ఇద్దర్శీచెరో చేత్తో పట్టుకుని దూరంగా విసిరేసి, సీతతో, “నేవిసిరిన విసురుకు వాళ్ళిద్దరూ అలా గాలిలో రివ్వు మంటూ పోయి, ఎక్కడో పడి ప్రాణాలు విడిచే వుంటారు. ఒకవేళ బ్రతికున్నా, ఇక ఈ జన్మకు ఇక్కడికి రారు,” అన్నాడు.

సీత ఆశ్చర్యంగా రాక్షసుడి వంకే చూస్తూ, “నీలో వాళ్ళను చంపగల శక్తి వుండికూడా,

ముందుగామాపిన్నిచెప్పినపనులన్నీఎందుకు చేశావు?” అని అడిగింది.

రాక్షసుడు ఒక క్షణం మౌనంగా పూరుకుని, “నాకు నువ్వంటే ఇష్టం. నువ్వు మీ అమ్మ అనుమతి లెనిదే నన్ను చేసుకోనన్నావు. నీ కోసం నేను వాళ్ళు చెప్పిన పనులన్నీ చేశాను. అలా చేస్తూనే చెత్తాచెదారం గురించి వాళ్ళను ముందుగా హెచ్చరించాను. మూర్థులు, దుర్మార్గులు ముందుగా హెచ్చరించినా తమకు వచ్చే ప్రమాదాన్ని తప్పించుకోలేరని నాకు తెలుసు. అందుకే వాళ్ళనోటితోనే, నా చేతిలో వాళ్ళు అంతమయ్యేలా అడిగించాను. అర్థమయిందా?” అన్నాడు.

సీత అర్థమయిందన్నట్టు తల వూపింది. మనిషి అయుండీ తన ముఖం మీద మరిగే నూనె పోద్దామనుకున్న సవతితల్లితో అన్నేళ్ళు జీవించిన తను — తన కోసం ఏమైనా చేయ గల శక్తివంతుడైన రాక్షసుడికి భయపడడం అవివేకమనిగ్రహించిన సీత, అందమైన యువ కుడుగా మారినరాక్షసుణ్ణినిస్సంకోచంగా పెళ్ళి చేసుకుని కలకాలం సుఖంగా జీవించింది.