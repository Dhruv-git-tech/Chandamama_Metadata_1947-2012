పుణ్యాత్ముడు

హేలాపురి పెద్దవీధిలో ఒకడు, తలమీద పెద్ద గంపతో నడుస్తూ కాలికి రాయి తగిలి బోర్లా
పడిపోయాడు. గంప కింద పడి, దానిలోని గాజు సామానంతా ముక్కలై పోయింది. జనం
వాడి చుట్టూ మూగారు అయ్యోపాపం, అంటూ.

అంతలో ఒక వ్యక్తి ముందుకు వచ్చి, “గాజు సామానంతా పగిలిపోయిందే! యజమాని
నీ జీతంలోంచి ఈ సామాను విలువంతా విరగ్గోస్తాడు కదా. మేమంతా ఒక వరహా ఇస్తాం.
మళ్ళీ సామాను కొని పట్టుకుపో!” అంటూ ఒక వరహా గంపవాడి చేతిలో పెట్టి వెళ్ళి
పోయాడు.

ఇది చూసి, అక్కడ మూగిన జనంలో కొందరు, ఆ నౌకరుకు తలా ఒక వరహా
ఇచ్చారు. ఇలా చేరిన డబ్బుతో వాడు పక్కనే వున్న దుకాణంలో గాజుసామాను కొనేందుకు
బయలుదేరుతూండగా, జనంలో వున్నవాడొకడు వాడితో, “ఇక నీకు నీ యజమాని వల్ల
తిట్లూ, జీతంలో కోతా వుండవు. ఇంతకూ నీ యజమాని ఎవరు?” అన్నాడు.

దానికి నౌకరు, “ఆయనేనండి ఆ పుణ్యాత్ముడు — అందరికంటే ముందుగా ఎంతో బాధపడుతూ నా చేతిలో వరహా వుంచారే, ఆయనే నా యజమాని,” అన్నాడు.

జనం తెల్లబోయారు.

— కోనే నాగవెంకట ఆంజనేయులు