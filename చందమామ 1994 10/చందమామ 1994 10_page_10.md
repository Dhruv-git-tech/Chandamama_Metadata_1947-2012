చెత్తా చెదారం

సీత ఎంతో అందంగా వుంటుంది. మనసు కూడా ఎంతో మంచిది. అందుకే సవతి తల్లి రమణమ్మ ఎన్ని బాధలు పెట్టినా కిమ్మన కుండా సహిస్తున్నది.

రమణమ్మ కూతురు గీతకు, సీతను చూస్తే అసూయ. అది పొద్దస్తమానమూ తల్లికి, సవతి అక్క మీద లేని పోని చాడీలు చెప్పి కొట్టిస్తూండేది.

సీతకు కురూపివాణ్ణీ, పేదవాణ్ణీ ఇచ్చి పెళ్ళి చేయాలని రమణమ్మ అనుకుంటున్నది. ఎవరో చెప్పగా అలాంటి సంబంధం వున్నదని విని ఆహ్వానం పంపింది. అది చేరవలసిన వాళ్ళకు కాక మరొకరికి చేరడంతో, ఇంటికి వచ్చిన వరుణ్ణి చూస్తే చాలా అందంగా వున్నాడు. పైగా అతడు చాలా భాగ్యవంతుడని కూడా తెలిసింది. వెంటనే రమణమ్మ పెళ్ళిచూపు లకు సీతకు బదులు గీతను చూపించింది. వరుడికి ఆ అమ్మాయి నచ్చినట్లే కనబడింది.

ఇంతలో మంచినీళ్ళు తీసుకుని అక్కడకు వచ్చిన సీతను, వరుడు చూడనే చూశాడు. అంతే! ఆ పిల్లనే పెళ్ళిచేసు కుంటానని ఖచ్చి తంగా చెప్పేశాడు.

రమణమ్మ, సీత గురించి అతడికి తను కల్పించిన ఎన్నో చెడ్డ విషయాలు చెప్పింది. పెళ్ళికొడుకు ఆమె మాటలు పట్టించుకో కుండా, సీతనే పెళ్ళిచేసు కుంటానన్నాడు, ఆలోచించి ఏ విషయమూ కబురు పెడతానని చెప్పి, పెళ్ళివారిని పంపించేసింది రమణమ్మ.

ఈ జరిగినదానికి రమణమ్మకు వచ్చిన ఉక్రోషం అంతా ఇంతా కాదు. ఆమె గీతతో, “ఇది మనింట్లో వుండగా నీకు పెళ్ళి కాదు. ఈ రాత్రి దీని మొహం మీద వేడి వేడి నూనె పోసేస్తాను. దాంతో దీని అందం నాశనమవు తుంది,” అన్నది. గీత ఈ మాటలకు, “భలే భలే — అలా చేస్తే అక్క కంటే నేనే అంద గత్తె నవుతాను!” అంటూ సంతోషించింది.