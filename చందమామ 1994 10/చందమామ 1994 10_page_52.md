యాచితం - అయాచితం

లక్ష్మన్న అనే ఆయన దానధర్మాలకు పెట్టింది పేరు. ఆయన భార్య మల్లమ్మ, అన్ని విధాలా భర్తకు అనుకూలవతి. క్రమంగా లక్ష్మన్న ఆస్తి కరిగిపోయి పేదవాడైపోయాడు. పూట గడివడం కోసం మొదట ఆయన పెరటి దొడ్లో కూరగాయల పాదులు పెట్టాడు. అవి విరగ కాశాయి. కానీ అమ్మడం ఆయనవల్ల కాలేదు. దానధర్మాలకలవాటయినవాడు కదా - అందరిళ్ళకూ కూరగాయలు పంపాడు.

తర్వాత ఆయన వాళ్ళకీ వీళ్ళకీ చదువు చెప్పాలనుకున్నాడు. శాస్త్రాలు బాగా చదువు కున్నాడని చాలామంది, ఆయనవద్దకు వచ్చి చదువుకునేవారు. ఇంటికివచ్చినవారికి పండో, ఫలమో, పానకమో ఇవ్వకుండా పంపలేడు. ఆ ఖర్చు తప్ప, ఆయనకు చదువు చెప్పడం వల్ల ఒక్క పైసా ఆదాయం రాలేదు.

ఇలా పనికాదనుకుని ఆయన ఒకరోజున గొడ్డలి తీసుకుని అడవికి వెళ్ళాడు. రోజంతా

కష్టపడి కట్టెలు కొట్టి మోపుకట్టి బయల్దేరబో తూండగా, ఒక పేదవాడు అక్కడికి వచ్చి, “అయ్యా! నేను కూటికి లేనివాణ్ణి. నా భార్య అర్ధాంతరంగా మరణించింది. బ్రతికున్నంత కాలం దాన్ని సుఖపెట్టలేదు. ఇప్పుడు దహనా నికి కట్టెలు కొనలేకుండా వున్నాను. తమరు దయతలిస్తే, నా రోజులు బాగుపడ్డాక తమ ఋణం తీర్చుకుంటాను,” అన్నాడు.

లక్ష్మన్న కట్టెలన్నీ వాడికిచ్చుకుని ఉత్త చేతులతో ఇల్లు చేరాడు. ఆయన జరిగిన దంతా భార్యకు చెప్పి, “ఒకరిని దేహి అని అడగలేము. వ్యాపారం చేయలేము. అడిగిన వారికి కాదనలేము. మనకు జీవితం దుర్భరం. ఆత్మహత్య తప్ప గత్యంతరం లేదు,” అన్నాడు.

మల్లమ్మ, భర్తను సముదాయించి, “నారు పోసినవాడే నీరు పోస్తాడు. మీరు బెంగపెట్టు కోకండి. చనిపోయేటప్పుడు మామయ్య చెప్పిన పని చేస్తే సరి!” అన్నది.

“వసుంధర”