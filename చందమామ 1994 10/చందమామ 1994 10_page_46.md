ధృతరాష్ట్రుడు గుడ్డివాడని తెలిసి కూడా అతని వంశం గొప్పదనుకుని సుబలుడు ఒప్పుకున్నాడు.

తనకు కానున్న భర్త గుడ్డివాడని తెలియ గానే గాంధారి తన కళ్ళకు గంతలు కట్టేసు కుని, తాను కూడా గుడ్డిదిగా ఉండిపోవడానికి నిశ్చయించింది. ఆమె అన్న శకుని ఆమెను హస్తినాపురానికి తీసుకువచ్చి పెళ్ళి జరిపించాడు. తరవాత శకుని బీష్ముడిచ్చిన సత్కారాలన్నీ పాంది, గాంధారిని హస్తినా పురంలో వదిలి, తాను స్వదేశానికి తిరిగి పోయాడు.

ఇక పొండురాజుకు వివాహం కావలసి ఉన్నది. భీష్ముడికి కుంతి అనే యాదవ కన్య గురించి తెలియ వచ్చింది.

యాదవ ప్రముఖులలో ఒకడైన శూరు డనేవాడు వసుదేవుడి తండ్రి. ఆయనకు పృథ అనే కూతురున్నది.

శూరుడి మేనత్త కొడుకు కుంతిభోజుడనే వాడికి పిల్లలు లేకపోగా అతను ఈ పృథను తన కూతురుగా పెంచుకున్నాడు. కుంతి భోజుడి ఇంటికి వచ్చేపోయేవారి కందరికీ పృథ అతిథి సత్కారాలు చేస్తూ ఉండేది. అలాగే ఒకసారి దూర్వాసుడు వచ్చి, ఆమె చేసిన సత్కారాలకు ఎంతో సంతోషించి, ఆమెకు ఒక మంత్రం చెప్పి, “అమ్మాయీ, ఈ మంత్రాన్ని పునశ్చరణ చేసి జపించావంటే, నువ్వు ఏ దేవుణ్ణి కోరితే, ఆ దేవుడు వచ్చి నీకు ఒక గొప్ప కొడుకును ప్రసాదిస్తాడు,” అని చెప్పాడు.