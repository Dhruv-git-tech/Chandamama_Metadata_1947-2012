దేవుడు. ఆయనను సేవించుకుని పతిప్రతా
ధర్మం నిర్వహిస్తున్నాను. నాకు ఆయన
తర్వాతే మీరందరూ. అందువల్ల ఆయన
విషయంలో తప్పమిగతా అన్నివిషయాల్లోనూ
నేను మీ మాటలు తప్పక వింటాను,” అని
చెప్పింది.

ఆమెకు ఇక ఏమీ చెప్పలేక అత్తమామలు
వూరుకున్నారు.

కొన్నాళ్ళ తర్వాత ధీరుడి ఆరోగ్యం పాఠయింది. వాడు మంచం పట్టాడు. వైద్యుడు వచ్చి చూసి, “దుర్వ్యసనాల వల్ల వీడి ఆరోగ్యంపాడయింది, ఏమందులూ వీడిని బాగు చేయలేవు. ఇక వీడి జీవితమింతే!” అని వెళ్ళిపోయాడు.

శాంత మాత్రం భర్త పరిస్థితికి ఏవగిం
చుకోక సకల సపర్యలూ చేయసాగింది.
వాడి తల్లిదండ్రులు కొడుకు ఆరోగ్యం కోసం
సాధువుల చుట్టూ, బైరాగుల చుట్టూ తిరగ
సాగారు.

ఒకరోజున బైరాగి ఒకడు వాళ్ళతో, “మీ
కోడలు గనక మహాపతిప్రత అయితే, మీ
అబ్బాయి మామూలు మనిషి కావడం కష్టం
కాదు. హేమగిరి పక్కనే వున్న అరణ్యంలో
రాముని కొలను ఒకటుంది. ఆ కొలను
ఒడ్డున మామిడి చెట్టొకటున్నది. ఆ చెట్టు
వేరు ఎలాంటి జబ్బులనైనా నయం చేస్తుంది,”
అన్నాడు.

“మా కోడలు మహాపతిప్రత అనడంలో
సందేహం లేదు. నేనా వేరును తెస్తాను,”
అన్నాడు ధీరుడి తండ్రి.

బైరాగి నవ్వి, “ఆ వేరును పరులు తాక
రాదు. మీ కోడలు భర్తను తట్టలో వుంచి,
ఆ తట్టను మోసుకుంటూ ఎవరి సాయమూ
లేకుండా రాముని కొలను చేరుకోవాలి.
అక్కడున్న మామిడి చెట్టు కింద ముని
ఒకడు తపస్సు చేసుకుంటూంటాడు. ఆయన
తపఃప్రభావం వల్లనే, ఆ చెట్టు వేరు మహిమ
గలదయింది. మీ కోడలు స్వయంగా గొడ్డలితో
ఆ చెట్టును నరికి, మొదలంటా పెళ్ళగించి
వేరును తీసి భర్తకివ్వాలి. అది నమిలితే మీ
అబ్బాయి తిరిగి మామూలు మనిషి అవు
తాడు,” అని చెప్పాడు.