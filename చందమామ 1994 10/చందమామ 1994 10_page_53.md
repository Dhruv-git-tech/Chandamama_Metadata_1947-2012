లక్ష్మన్న తండ్రిచనిపోయేటప్పుడు ఆయనతో, “నీ దానగుణం నీకు సమస్యలు తెచ్చి పెడుతుంది. కానీ మంచిబుద్ధిని వదులు కోమనిచెప్పలేను కదా! ఏరోజు నీకు జీవితం దుర్భరమనిపిస్తుందో, ఆ రోజున శుచిగా స్నానం చేసి దైవపూజ ముగించి, రెండు చేతులతో నా పటాన్ని తాకు. ఆ వెంటనే ఇంటికొక బిచ్చగాడు వస్తాడు. వాడికి లేదన కుండా అడిగినదివ్వు. నీకు మేలు జరుగుతుంది,” అని చెప్పాడు.

ఈ సంగతి భార్య గుర్తు చేయగానే లక్ష్మన్న అప్పటికి వూరుకుని, మర్పాడు తెల్ల వారు ఝూమునే లేచి తండ్రి చెప్పిన విధంగా చేశాడు. తండ్రి పటాన్ని రెండు చేతులతో తాకగానే, ఆయనకు, “గుప్పెడు గింజలు వేయి, తల్లీ!” అన్న బిచ్చగాడి కేక వినిపించింది.

మల్లమ్మ డబ్బాలో చూడగా, గుప్పెడంటే గుప్పెడే బియ్యంగింజలున్నాయి. ఆమె వాటిని తీసుకుని బిచ్చగాడికి వేయబోగా, “ఒక్క గింజ నీకుంచుకో, తల్లీ! అక్షయమౌతుంది,” అన్నాడు వాడు.

ఒక గింజ మాత్రం తనకుంచుకుని, మిగతావన్నీబిచ్చగాడికి వేసింది మల్లమ్మ. తర్వాత ఆ గింజను డబ్బాలో వేసింది. ఆశ్చ ర్యంగా ఆ డబ్బా బియ్యంతో నిండిపోయింది.

ఆరోజు నుంచీ ఆఇంట్లో బియ్యం, పప్పులు, కూరగాయలు ఇలా ఒకటేమిటి — చివరకు డబ్బులు కూడా అక్షయమౌతూ వచ్చాయి. లక్ష్మన్న, మల్లమ్మ తమ దానగుణాన్ని కొన సాగిస్తూ సుఖంగా జీవించసాగారు.

తమ సౌఖ్యానికి కారణమైన ఆ బిచ్చగాడిని కలుసుకోవాలని మల్లమ్మకు చాలా కుతూ హలంగా వుండేది. వాడెవరు? ఎలా వచ్చాడు? వాడు వస్తాడని చనిపోక మునుపే మామగారికి ఎలా తెలుసు?

కొన్నాళ్ళయ్యాక, బంధువింట్లో పెండ్లికి గాను లక్ష్మన్న దంపతులు దూర ప్రాంతాల వున్న పట్నానికి వెళ్ళారు. పట్నంలో పెండ్లి భోజనాలయ్యాక పేదలకు అన్నదానం జరిగింది. అక్కడ మల్లమ్మ, బిచ్చగాడిని చూసి గుర్తుపట్టింది. వాడినామె ఏకాంతంగా కలు సుకోవాలనుకున్నది. వడ్డన పసులు చూస్తున్న