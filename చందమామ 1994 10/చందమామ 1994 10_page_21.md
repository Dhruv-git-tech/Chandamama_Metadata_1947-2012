పెళ్ళాడగోరి స్పార్టాకు వచ్చారు. అలా వచ్చిన
వారిలో దేవమయుడు, ప్రతాపుడు, భూధ
వుడు, రూపధరుడు మొదలైనవారున్నారు.
వీరిలో రూపధరుడు ఒక్కడే ఉత్తచేతులతో
వచ్చాడు; మిగిలిన వారంతా భువనసుందరికి
అంతులేని కానుకలు తెచ్చారు.

మర్దనుడికి పెద్ద చిక్కే వచ్చిపడింది.
ఇందరిలో భువనసుందరిని ఎవరికని ఇవ్వ
టం? ఎవరికిచ్చినా మిగిలినవారంతా కయ్యా
నికి రావచ్చు. అందుచేత ఆయన ఏ ఒక్క
రికీ తన కుమార్తె నివ్వననీ చెప్పలేదు, ఎవరు
తెచ్చిన కానుకలనూ స్వీకరించనూ లేదు.

తనకు భువనసుందరి నిచ్చి పెళ్ళిచెయ్య
రని మొట్టమొదటి నుంచి స్పష్టంగా తెలిసిన

వాడు రూపధరుడు ఒకడే. అతను మర్దనుడి
వద్దకు వెళ్ళి, “మీకు పెద్ద చిక్కు వచ్చిపడిం
దని నేనెరుగుదును. నాకు మీరు ఒక్క
సహాయం చెయ్యండి, నేను మీకు వచ్చిన
చిక్కు విడే ఉపాయం చెబుతాను,” అన్నాడు.

“నీకు నేనేమి సహాయం చెయ్యాలి?
నువ్వు నా చిక్కు ఎలా విడగొడతావు?” అని
స్పార్టా రాజు మర్దనుడు అడిగాడు.

“మీ సోదరుడైన చంద్రదత్తుడి కుమార్తె
పద్మముఖిని ఎలాగైనా నాకు పెళ్ళిచేసేటట్టు
చూడండి. మీ కుమార్తెను ఎవరికిచ్చి పెళ్ళి
చేసినా మిగిలినవాళ్ళు తగాదా పెట్టకుండా
నేనొక ఉపాయం చెబుతాను,” అన్నాడు
రూపధరుడు.

“నీ ఉపాయం చెప్పు. నీకు పద్మముఖిని
ఇచ్చి పెళ్ళిచేసే పూచీ నాది,” అని మర్దనుడు
మాట ఇచ్చాడు.

“అయితే, ఇలా చేయండి. భువనసుంద
రిని పెళ్ళాడగోరి వచ్చిన రాకుమారులందరినీ
పిలవండి. ఆమెను ఎవరు పెళ్ళాడినా సరే,
వాడికి ఇంకొకడి వల్ల ప్రమాదం వచ్చే
పక్షాన మిగిలినవారంతా ఆమె భర్తకు సాయం
వచ్చేటట్టు అందరిచేతా ప్రమాణం చేయిం
చండి. అలా చేసినట్టయితే ఆమె వివాహం
సాఫీగా, ఎట్టి పేచీలూ లేకుండా సాగిపో
తుంది,” అన్నాడు రూపధరుడు.

ఈ సూచన మర్దనుడికి నచ్చింది. ఆయన
గ్రీకు రాకుమారులందరినీ పిలిపించి, “మీరం