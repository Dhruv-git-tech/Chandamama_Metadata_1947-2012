“ లోపల ఆడవాళ్ళున్నారు, నా పరువు పోతుంది. బావిపళ్ళెంలో కంచాలున్నాయి. అవి పట్టుకుపోండి,” అన్నాడు శెట్టి.

దొంగ గట్టిగా పళ్ళుకొరికి, “మీ ఎంగిలి కంచాలు నన్ను మోసుకుపామ్మంటావా ? మళ్ళీ నోరెత్తావంటే, నిలువుగా చీల్చెయ్య గలను !” అన్నాడు:

“ కాస్త చిన్నగా మాట్టాడండి. లోపల నా భార్యే కాక, గుండెజబ్బు మనిషి నా మరదలు కూడా వున్నది,” అంటూ శెట్టి పోయి కిటికీలోంచి, “పార్వతీ! పార్వతీ!” అని మెల్లిగా పిలిచాడు.

పార్వతి కళ్ళు నులుముకుంటూ వచ్చి, “భయం వేస్తున్నదా ? లోపలికి వస్తారా ?” అని అడిగింది.

“ నీ మొహం. ఇవతల పెద్దమనిషి నిలబడి వున్నాడు. ఆయనకి అవసరంగా డబ్బు కావాలిట. సాయంత్రం రంగన్న యిచ్చిపోయిన డబ్బేగా మన దగ్గిరున్నది! పోయి, త్వరగా యిలా పట్టుకురా,” అన్నాడు శెట్టి.

పార్వతి ఆశ్చర్యంగా భర్త ముఖం కేసి చూసి, డబ్బు సంచి తెచ్చి యిచ్చింది. సుబ్బిశెట్టి దాన్ని దొంగ చేతిలో పెట్టాడు. దొంగ మరి మాట్లాడకుండా చీకట్లోకి జారుకున్నాడు. సుబ్బిశెట్టికి యిక నిద్ర పట్టలేదు. డబ్బు పోయినందుకు కళ్ళు కిందికి సొంజ్ఞచేశాడు. దొంగ మంచం కింద వున్న దుడ్డుకర్ర పైకి తీసి, “నన్ను కొట్టాలనే, యీ దుడ్డుకర్ర యిక్కడ దాచా వన్న మాట ?” అంటూ కత్తి పైకెత్తాడు.

శెట్టి ఎలాగో గొంతు పెగుల్చుకుని, “ఆ కత్తిచూస్తే, నాకు నోటమాట రావడం లేదు. దాన్ని మొలలో దాచి, దుడ్డుకర్ర చేతిలో వుంచు కోండి,” అన్నాడు నీరసంగా.

“ మాటలతో కాలయాపన చెయ్యకు, జాగ్రత్త! ముందు తలుపులు తెరిపించు. నాకు డబ్బు కావాలి,” అంటూ దొంగ కత్తి ఝళిపించాడు.