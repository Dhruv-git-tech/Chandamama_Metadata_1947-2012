“నేను వస్తున్నట్టు మీకు ముందే ఎలా తెలిసింది?” అని రాజుగారు గ్రామాధి కారిని అడిగాడు.

తాను గొప్ప పని చేసి, ప్రశంసకు పాత్రుడి నవుతున్నా ననుకుని, “నేను తలవని తలంపుగా తమరు వస్తున్న వార్త వినడం జరిగింది, ప్రభూ! వెంటనే తమ కోసం ఈ ఏర్పాట్లన్నీ చేయించేశాను,” అన్నాడు భీమరాజు.

“నీ కార్యాలయం చూడబోతే ఊరి చివర ఉన్నది. వార్తలు వినపడేది ఊరి మధ్య గద! ఆసమయంలో నువు నీ కార్యాలయంలో ఉండక, ఊరి మధ్య ఎందుకున్నావు?” అని రాజుగారు అడిగాడు.

“ఏదో కొలువు పని మీదనే బయటికి వెళ్ళవలసి వచ్చింది, ప్రభూ!” అన్నాడు భీమరాజు.

“నీ కింద ఎందరో ఉద్యోగులుండగా, కొలువు సమయంలో నువు ఎందుకు బయటికి వెళ్ళవలసి వచ్చింది? నీకు నీ బాధ్యతలు సరిగా తెలిసిరాలేదు. నీ స్థానంలో మరొక అధికారిని నియమిస్తున్నాను,” అని రాజు ఆప్పటికప్పుడే కొత్త అధికారిని నియమించి, సోమపురానికి బయల్దేరాడు.

సోమపురంలోని అధికారి సోమరాజు విశ్వశాంతుడికి ఘనంగా స్వాగతం ఏర్పాటు చేశాడు. “స్వాగతసత్కారాలు

చాలా బాగున్నాయి. అధికారిగా నువు సాధించినది ఏమిటి?” అని విశ్వశాంతుడు సోమరాజును అడిగాడు.

“ప్రభూ! నేను గ్రామంలో ఉండడం శుభదాయకమని అంద రూ. అంటూం టారు. అందుకు నిదర్శనం ఏమిటంటే, గ్రామంలో జరిగే సంతాప సభ లన్నీ నేను గ్రామంలో లేనప్పుడే జరుగుతున్నాయి,” అన్నాడు సోమరాజు.

“సంతాపసభ లేమిటి?” అని విశ్వశాంతుడు అడిగాడు.

“రాజ్యంలో గాని, గ్రామంలో గాని ఎవరన్నా మరణించినప్పుడు, కొలువులో సంతాపసభ జరిపి, పోయినవారికి