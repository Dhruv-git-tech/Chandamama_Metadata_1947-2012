నుంచి ఒక్క గంతువేసి, కొండ దిగువకు పరిగెత్తసాగాడు.

అలా ప్రాణభయంతో పారిపోతున్న ఆటవికులనూ, కుంభాండుణ్ణి; సమర సేనుడూ, సైనికులూ వెంబడించారు. చీకటివల్ల సైనికులకు బాణాలను గురిగా కొట్టే అవకాశం కలగటం లేదు. కుంభాండుడు కత్తి ఝుళిపిస్తూ, '‘ఆగండి, పారి పోకండి!'’ అంటూ ఆటవికులను సమీకరించేందుకు కేకలు వేస్తున్నాడు.

ఇక్కడ ఉలూకుడి పేరు విని అదిరి పడిన ఏకాక్షి, అంతలోనే స్త్రిమితపడి, కత్తి తిప్పతూ ఒకటి, రెండడుగులు ముందుకు వేసి, పళ్లు కొరుకుతూ, ‘‘ఒరే, చతురా! ఈ సరికి నువ్వు ఒట్టి వాజమ్మ వని తెలిసిపోయింది. మంత్ర తంత్ర విద్యల్లో, లోకంలో నిన్ను మించినవాడు లేడని గర్వపడే నువ్వు యీ తుచ్చమాన వాధముల బాణాల సహాయంతో నన్ను జయించాలని చూస్తున్నావు. నేను ఉసి కొలిపితే, నీ మిత్రులందరినీ సరిగి పోగు వేసేందుకు యీ ఆటవికులు చాలు,’’ అన్నాడు.

చతుర్చేత్తుడు రెప్ప వాల్చకుండా ఏకాక్షికేసి చూస్తూ పూరుకున్నాడు. కొండ కింద కుంభాండుడి కేకలూ, ఆటవికుల అరుపులూ వినబడుతున్నవి. సమర

CHITRA

సేనుడికి ఏదైనా ప్రమాదం కలగవచ్చు నేమో అన్న అనుమానం కలిగిందతడికి.

‘‘ఏకాక్షి, నీ వదరుబోతు మాటలకు జవాబు చెప్పే తీరిక నాకు లేదు. అంతే కాక మన భృత్యుల మధ్య జరిగే పొరాటం వల్ల కలిగే ఫలితం కూడా ఏమీ లేదు. నీ కత్తులూ, కఠారులూ నన్నేమీ చేయలేవని, నీకు తెలియంది కాదు. ఆ రోజు వస్తుంది—నువ్వే, నేనో తెలి పోతుంది! అంతవరకూ ఒట్టి మాటలవల్ల కలిగే ప్రయోజనం ఏమీ లేదు,’’ అన్నాడు చతుర్చేత్తుడు.

ఏకాక్షి ఏదో అనబోయేంతలో చతుర్చేత్తుడు తన కుచ్చుటోపీని చేతితో తాకాడు.