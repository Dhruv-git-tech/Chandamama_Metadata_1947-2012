ఔషధం తయారుచేసి, నా రోగం నయం
చేశారు ! తమ దయ వల్ల బతికి బయట
పడ్డాను !'' అన్నాడు.

భోగరాజు అతనితో తగిన రీతిగా
మాట్లాడి, కొన్ని పళ్ళు కూడా ఇచ్చి
పంపేశాడు.

అప్పుడే స్వర్ణ కారుడు చిట్టిబాబు వచ్చి,
నూరు బంగారు కాసులు తెచ్చి, అవి
తయారుచేసినందుకు మజూరీ పుచ్చుకుని
వెళ్ళాడు.

భోగరాజు మొక్కు తీర్చుకునేటందుకు
మళ్ళీ ప్రయాణ సన్నాహం ప్రారంభం
చాడు. ఆసమయంలో, పక్కగదిలో అతని
కొడుకు సన్యాసిరాజు ఎవరితోనే ఇలా
ఆనటం వినపడింది :

“రాజూ, నువు చెప్పినట్టు కోదండ రాముడుగా నటించాను. మా నాన్న, నిజంగా దేవుడే తనకు పేరుప్రతిష్ఠలు తేవటానికి, తన భక్తికి మెచ్చి, ఆలా చేశాడనుకుంటున్నాడు, పాపం! మొత్తంమీద మా నాన్నను మోసం చేసి, మనం సంపాదించిన బంగారు కాసులు మంచి పనులకు వినియోగమయాయి !”

తన కొడుకు మాట్లాడుతున్నది వాడి
స్నేహితుడు ఆనందుడితోనని భోగరాజు
గ్రహించాడు.

అతను మర్నాడు తన కొడుకు సన్యాసి
రాజును పిలిచి, అతనికి నూరు బంగారు
కాసులు గల సంచీ ఇస్తూ, ''ఒరే, నేను
మరి మొక్కు చెల్లించదలచుకోలేదు.
ఈ బంగారు కాసులు కూడా నువే సద్విని
యోగం చెయ్యి. నేను వినేలాగా నిన్న
నుపూ, ఆనందుడూ మాట్లాడిన మాటల
వల్ల విషయం తెలుసుకున్నాను. కోదండ
రాముడికి నేనిచ్చే కాసులు సద్వినియోగం
అవుతాయో, లేదో నేను చూడలేను. కాని
మీరు చేసిన మంచి పనులు నా మనస్సుకు
ఆనందాన్నీ, సంతృప్తినీ కలిగించాయి,''
అన్నాడు.

స్వతహాగా సంస్కారవంతుడైన తన
తండ్రిలో కలిగిన మార్పుకు సన్యాసి రాజు
ఎంతో సంతోషించాడు.