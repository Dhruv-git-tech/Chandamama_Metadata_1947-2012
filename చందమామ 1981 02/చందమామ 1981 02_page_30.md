దేరాడు. ఆయన అలా కొద్ది దూరం
వెళ్ళేసరికి వీధిలో ఒక కుమ్మరి కుండలు
చేయబోతున్నాడు.

“అయ్యా, నా కేమైనా పని ఇవ్వ
గలరా?” అని రాజు కుమ్మరిని అడిగాడు.

“పనికేం భాగ్యం? నేను సారె మీద
కుండలు చేస్తాను. నువు మట్టి కలుపు.
పొద్దుగూకేదాకా పని చేశావంటే నాలుగు
రూకలు ఇస్తాను,” అన్నాడు కుమ్మరి.

రాజు సరేనన్నాడు. కాని ఆయనకు
పని సరిగా చేతకాలేదు. మట్టి తొక్కు
తుంటే ఆయన కాళ్ళకు చాలా బాధ
కలిగింది. ఇదంతా గమనిస్తున్న కుమ్మరి,
“నీ వల్ల కూలిపని ఏమవుతుంది? పద
పద! మాట అన్నాను కనక ఇస్తున్నాను.
ఇవిగో రూకలు! మళ్ళీ ఎన్నడూ కూలి
చేస్తానని రాకు!” అని మిందలించి
రాజును పంపేశాడు.

రమ్మన్న ప్రకారం బ్రాహ్మడు సాయం
కాలం రాజును చూడవచ్చాడు. రాజు
ఆయన చేతిలో నాలుగు రూకలూ పెట్టి,
“ఇదే నా శ్రమఫలితం!” అన్నాడు.

“అదే నాకు పదివేలు, మహారాజా!”
అని బ్రాహ్మడు రాజును హృదయపూర్వ
కంగా ఆశీర్వదించి వెళ్ళిపోయాడు.

తన భర్త రాజుగారి వద్దనుంచి బహు
మతులు ఎన్ని బళ్ళమీద తోలించుకు

వస్తాడో అని ఎదురు చూస్తున్న బ్రాహ్మడి
భార్య, తన భర్త వట్టి చేతులతో రావటం
చూసి, “ఏమండీ? ఏమయింది? రాజు
మళ్ళీ వాయిదా వేశాడా?” అని అడిగింది.

“లేదు, దానం తీసుకునే వచ్చాను.
ఇవిగో, నాలుగు రూకలు!” అంటూ
బ్రాహ్మడు రూక ల్ని భార్య చేతిలో
పెట్టాడు.

వాటిని చూడగానే బ్రాహ్మడి భార్యకు
మండిపోయింది, “కాశీ వెళ్ళి కొంగ
యీక తెచ్చినట్టు, రాజు దగ్గిర కూడా
ఈ యాయవారం డబ్బులేనా తెచ్చేది?”
అంటూ ఆమె ఆ నాలుగు రూకలూ
పెరట్లోకి విసిరి వేసింది.