ఒక గొప్ప అపురూప చిత్రపట ము.
ఈచిత్రంలో ఇద్దరు చిత్రింపబడి ఉన్నారు.
ఆ ఇద్దరిలో ఎవరి సౌందర్యం ఎక్కువ గొప్పదో మా బోటివారికి ఎవ్వరికీ చెప్పు శక్యంకాలేదు ! అది చెప్పగలవారు మీ రిద్దరే నన్న నమ్మకంతో మీ ముందు పెడుతున్నాను, చెప్పండి !'' అని తెరను తొలగించాడు.

అది ఒక నిలువుటద్దం! అద్దంలో శివుడు పార్వతి తమ ప్రతిబింబాలను చూసి మునిమునిగా నవ్వుకున్నారు.

'' మునిమునినవ్వులు సమాధానాలు కావు, చెప్పితీరాలి !'' అన్నాడు నారదుడు,

శివుడు చిరు నవ్వుతో పార్వతిని క్రీగంట చూస్తూ, '' ధగధగా శుక్రుని లాగ మెరుస్తూన్న ముక్కర గల చిత్రాంగి సౌందర్యమే గొప్పది !'' అన్న వెంటనే పార్వతి నిగ్గుతో ఎర్రబడ్డ చెక్కిళ్ళతో. '' ఆ ముక్కంటి పురుముడి సౌందర్యమే సృష్టిలో గొప్పది,'' అని వీణ మీటినట్లు పలికింది.

అందరూ శివపార్వతులపై పుష్పా క్షతలు చల్లి వెళ్ళిన తర్వాత కొత్త ద్వంపతు లిద్దరూ పట్టుదిళ్ళు, అమర్చిన తూగు టుయ్యులపై కూర్చున్నారు.

వారి కెదురుగా విశాలమైన గోడ మీద మనేహరమైన పెద్దచిత్తరువు చిత్రింపబడి ఉన్నది. చిత్రం మధ్యలో అందమైన ఒక ఏనుగుల జంట నాట్యం చేస్తున్నట్లుగా ముందరికాళ్ళు ఎత్తి ఎదురెదురుగా ఎత్తిన తొండాలను పెనవేసుకొని ఉన్నవి. తోరణం కట్టినట్టు ఉన్న ఆ రెండు ఏనుగుల మధ్యసుంచి కనిపిస్తున్న సరో వరంలో పెద్దపద్మము వికసిస్తూ ఉన్నది. ఆ చిత్రంలో చిత్రింపబడిన ఏనుగుల జంటపై శివపార్వతుల చూపులు నిలి చాయి. అంతలో పద్మ చిత్రమున్నచోట వెన్నెల వంటి జ్యోతివెలిగింది. ఆ వెలుగు క్రమక్రమంగా పెద్దదె వ్యాపించింది. ఆ వెలుగులో శశివర్ణంతో మెరిసిపోతూన్న విఘ్నేశ్వరుడు వారికి కనిపించాడు.