దోచిన సొమ్మంతా తీసుకుని సరాసరి ఇంటికి వెళ్ళిపోయింది.

అక్కడ వర్తకుల పెద్ద ఇంట్లో సంబరం కాస్తా శోకాల కింద మారింది. ఇంటి పెద్ద వచ్చేసరికి ఇల్లు అల్లకల్లోలంగా ఉన్నది. వర్తకుడి భార్య కొడుకు కోసం పార్లిగింతలు పెట్టి ఏడుస్తున్నది. పిల్లవాడి జాడు ఎవరికీ తెలీదు.

వర్తకుడు చాలా సేపు వెతికించిన మీదట, పిల్లవాడు రత్నవర్తకుడి దుకాణంలో దొరికాడు.

‘‘దొంగవెధవా, నా పిల్లవాణ్ణి ఏమని తెచ్చావు? వాడి వంటి మీది నగలూ, దుస్తులూ ఏవి?’’ అని వర్తకుల పెద్ద ఆగ్రహంతో అడిగాడు.

‘‘తమ యింటికి వెయ్యి దీనారాల నగలు పంపాను, వాటి మాటేమిటి?’’ అని విలవిలలాడాడు రత్నవర్తకుడు.

ఇద్దరూ ఒకరినొకరు అర్థం చేసుకోవటానికి చాలాకాలం పట్టింది. ఆ సమయానికే దిలైలా మోసగించిన మొదటి

ముగ్గురూ ఆక్కడికి వచ్చారు అందరిని మోసగించినది ఒక మనిషేనని తేలి పోయింది. ఒకరి కథ ఒకరికి చెప్పుకున్నారు.

‘‘ఈ ముసలిదాని అంతు కనుక్కుంటే గాని నేను నిద్రపోను,’’ అని వర్తకుల పెద శపథం చేశాడు. రత్న వర్తకుడు మిగిలిన ముగ్గురితో, ‘‘మీతోబాటు నేను కూడా ముసలిదాన్ని పట్టటానికి వస్తాను. కాని అందరమూ కలిసి వెతికితే లాభం ఉండదు. ఎవరిదారిన వాళ్ళం వెళ్ళిచుట్టుపక్కల ప్రాంతాలన్నీ వెతుకుదాం. మధ్యాన్నానికి అందరమూ హజ్ మసూద్ అనే మంగలి దుకాణం దగ్గిర కలుసు కుందాం,’’ అన్నాడు.

మధ్యాన్నం వేళకు గాడిద గల కుర్ర వాడు మంగలి మసూద్ దుకాణం కేసి వెళ్లుతుండగా వాడికి దిలైలా కనిపించింది. మారువేషంలో ఉన్నప్పటికీ వాడామెను గుర్తించి, ‘‘దొరికావా దొంగపీనుగా?’’ అన్నాడు.
—(ఇంకా వుంది)