శ్రీహామ్మరితం

ఒక దేశంలో ఒక పేద బ్రాహ్మాడుండే వాడు. ఆయన కొక చిన్న ఇల్లూ, చిన్న పెరడూ తప్ప ఇంకేమీ లేదు. అందుచేత ఆయన రోజూ బయటికి వెళ్ళి భిక్షాటను చేసేవాడు. తనకూ తన భార్యకూ సరి పడినంత బియ్యం దొరకగానే ఇంటికి తిరిగివచ్చేవాడు. భార్య ఆ బియ్యం వండేది. పెరట్లో ఏవైనా కూరగాయలు కాస్తే దానితో ఇద్దరూ భోజనం చేసేవారు.

కాలభ్రమాన బ్రాహ్మాడు పెద్దవాడై పోయాడు. భిక్షాటనకు పోవటం కష్టమైంది. అప్పుడాయన భార్య ఇలా అన్నది:

“ మీరెన్నడూ రేపు గురించి ఆలోచించిన పాపాన పోలేదు. ముందే జాగ్రత్త పడి ఉంటే ఇవాళ మనకీ చిక్కులేక పోయేది. అయినా ఈ ఊరి రాజు చాలా దానశీలుడంటారు. మీరు వెళ్లి ఆడగండి. ఆయన మన దరిద్రం తీరుస్తాడు.”

బ్రాహ్మాడు ఆ ప్రకారమే రాజును చూడబోయి ఆశీర్వచనం చదివాడు. రాజు, “ఏం కావాలో కోరండి!” అన్నాడు.

“అయ్యా, తమరు సంపన్నులు. కాని తమ సంపదలో నేను భాగం అడగను. తాము శ్రమపడి సంపాదించినది తృణమో, పణమో ఇప్పించండి,” అన్నాడు బ్రాహ్మాడు.

రాజు దగ్గిర చాలా ధనం ఉన్నది గానీ, అందులో ఒక దమ్మిడీ కూడా తాను కష్టించి సంపాదించినది కాదు. ఈ బ్రాహ్మాడికేమన్నా ఇవ్వాలంటే తాను కొత్తగా సంపాదించ వలసిందే. రాజు బ్రాహ్మాడితో, “అయితే రేపు సాయం కాలం కనిపించండి,” అన్నాడు.

బ్రాహ్మాడు సరేనని వెళ్ళిపోయాడు. మర్నాడు ఉదయమే రాజు మాసిన బట్టలు కట్టుకుని కూలివాడిలాగా బయలు