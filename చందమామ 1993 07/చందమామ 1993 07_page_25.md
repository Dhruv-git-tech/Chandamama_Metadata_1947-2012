కలుగు తున్నది. ఈ విషయంలో నువ్వు
తగు జాగ్రత్తలో వుండేందుకు గాను,
వేదాంతి, తపశ్చక్తి సంపన్నుడూ అయిన
అజేయుడనే యువరాజు, రాజ్యకాంక్ష అనే
ప్రలోభానికి ఎలా వశుడై పోయాడో చెబు
తాను, శ్రమతెలియకుండా, విను,"అంటూ
ఇలా చెప్పసాగాడు:

అరుణగిరి మహారాజు విక్రమసేనుడికి
అజేయుడు, విజయుడు అని ఇద్దరు
కుమారులు. మొదటి నుంచి అజేయుడిది
వేదాంత ధోరణి. అయితే, విజయుడిలో
ఇంతింతనరాని రాజ్యకాంక్ష వుండేది.

వదహారేళ్ళ వయసులోనే అజేయుడు
సకలవిద్యాపారంగతు డయ్యాడు. తండ్రి

అతడిని యువరాజుగా ప్రకటించాలను
కున్నాడు. ఇందుకు విజయుడు అభ్యం
తరం చెబుతూ, “అజేయుడు నాకంటే
పెద్దవాడే కావచ్చు. కానీ, రాజ్యాన్నేలడానికి
పనికిరాడు. అతడిది వేదాంత ధోరణి!”
అన్నాడు తండ్రితో.

ఆసమయంలో అక్కడే వున్న అజే
యుడు, “వేదాంతి అయిన జనక మహా
రాజు చక్కగా రాజ్య పాలన చేశాడు. నువ్వు
కూడా వేదాంతం కొంతయినా తెలుసుకో.
ఎంతో మంచిది,” అన్నాడు.

“ఏదైనా కొంచెం కొంచెం నేర్చుకోవడం
నాకిష్టముండదు. అయినా, రాజ్యకాంక్ష
చావని నువ్వేం వేదాంతివి?” అన్నాడు
విజయుడు నిష్ణూరంగా.

దీనికి అజేయుడు నవ్వి, “నేను
వేదాంతినని అన్నానా? అమాట నువ్వే
అన్నావు. మళ్ళీ నువ్వే కాదంటున్నావు.
నాకు రాజ్యకాంక్ష వుందన్నావు. నాన్న నన్ను
యువరాజును చేస్తానంటున్నాడు. ఇక
అభ్యంతరం దేనికి?” అన్నాడు.

రాజు విక్రమసేనుడు, విజయుడి
భుజం తట్టి, “నాయనా! మాటల్లో నువ్వు
అజేయుడిని గెలవలేవు. మీరిడ్డరూ రామ
లక్ష్ముణుల్లా అన్యోన్యంగా వుండాలని నా
కోరిక. రాజ్యకాంక్ష నీకు తగనిది. ఎందు
కంటే-పెద్దవాడు రాజుకావడం న్యాయమూ,
సంప్రదాయమూనూ!” అన్నాడు..