ఇంత చేసిన తర్వాత అజేయుడు, తమ్ముడికి రాజ్యబహిష్కార శిక్ష విధించి, తనే రాజుగా ప్రకటించు కోవడం ప్రలోభం, అక్రమ ప్రవర్తనా అనిపించుకోదా? ఈ స్వార్థ పూరితమైన చర్యతో అతడిలో వున్న శాంత గుణం, నిగ్రహశక్తి మొదలైన సద్గుణాలన్నీ మంట గలిసినట్టే గదా? ఇది అజేయుడి ఓటమి గాదా? ఈ సందేహాలకు సమా ధానం తెలిసి కూడా చెప్పుక పోయావో, నీ తల పగిలి పొతుంది," అన్నాడు.

దానికి విక్రమార్కుడు, "సామాన్య వ్యక్తులనూ; కోపతాపాలూ, స్వార్థ ప్రలోభాలూ వంటి వాటికి అతీతులైన జ్ఞానులనూ, ఒకే దృష్టితో ఖిడించడం గాని లేక మెచ్చు కోవడం గాని లోకజ్ఞత అనిపించు కోదు. ఒక్కొక్కసారి వివేకి, జ్ఞానీ అయినవాడు తన మేలు కోసం కాక, ప్రజల మేలు కోసం అత్యంత కఠినంగా ప్రవర్తించ వలసి వస్తుంది. అవసరాన్ని బట్టి అలా ప్రవర్తించక ఉపేక్షించే వాడు, వివేకి, జ్ఞానీ అని పించుకోవడానికి అర్హుడు కాదు. ఆదిలో

విజయుడి రాజ్యకాంక్ష కేవలం వ్యక్తి పరమైనది. కానీ, అతడు రాజయ్యక, అన్న అజేయుడు తనకు ప్రతిబంధకం అన్న భ్రమలో ప్రజాహింసకుడుగా తయార్యాడు. అజేయుడు కొంతకాలం చూసి, తమ్ముడిలో మంచి మార్పు రాదని గ్రహించాకే, అతడికి దేశబహిష్కారం విధించాడు. రాజధ్రోహం అనేది రాజకుటుంబానికి, రాజబంధువులకూ, ఆశితుల వరకే పరిమితమైనది. కానీ విజయుడు ప్రజాకంట కుడుగా తయారై, దేశద్రోహానికే ఒదిగట్టాడు! ప్రజాక్షేమం కోరేవారు అది ఏమాత్రం సహించరానిది. రాజు కన్న, రాజ్యం అతి ఉన్నత మైనది, పవిత్రమైనది. ఈ కారణం వల్లనే అజేయుడు, తమ్ముణ్ణి రాజధ్రోహి అని గాక దేశద్రోహి అని ప్రకటించి, తను రాజయ్యాడు," అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగిచెట్టికాక్కడు.
—(కల్పితం)

[అధారం : శ్రీరామకమల్ రచన]