ఆ తరవాత అక్కడ క్రమంగా వేర్పాటు ఉద్యమాలు తలెత్తసాగాయి. ముఖ్యంగా 1974 వసం||లో జరిగిన సైనిక తిరుగుబాటులో చక్రవర్తి పదవీచ్యుతుడు కావడంతో, అంతర్యుద్ధం మరింత తీవ్రమయింది. అప్పటికి దేశంలో ఎక్కువ భాగం స్వాతంత్ర్య పోరాటం సాగిస్తూన్న గెరిల్లాల కైవసంలో ఉన్నది. లిబరేషన్ గెరిల్లాలకూ, ఇథియోపియా సైనికదళాలకూ మధ్య దాదాపు 30 సం||లు యుద్ధం జరిగింది.

ఆఖరికి 1991 వ సం|| మే 24 వ తేదీ ఎరిట్రియా రాజధాని అస్మారా ‘ఎరిట్రియన్ పీపుల్స్ లిబరేషన్ ఫ్రంట్’ (ఇ.పి.ఎల్.ఎఫ్) హస్తగతమయింది. అప్పుడే అది స్వతంత్రం పొందినప్పటికి సర్వతంత్ర స్వతంత్ర రాజ్యంగా ప్రకటించుకోవడానికి మరొక రెండేళ్ళు పట్టింది.

ఏట్రిల్ 23 - 25 తేదీలలో జరిగిన అభిప్రాయసేకరణలో 99.8 శాతం ప్రజలు ఇథియోపియా నుంచి విడిపోవడానికే మద్దతు తెలిపారు.

ఆ పిమ్మట ‘వేషనల్ అసెంబ్లీ’ సమావేశమై అంతర్యుద్ధంలో ఇ.పి.ఎల్.ఎఫ్ గెరిల్లాలకు న్యాయకత్వం వహించి, దాని విజయానికి పోరాడిన ఇస్సాయియస్ అఫేవార్కిని అధ్యక్షుడుగా ఎన్నుకున్నది.

134 మంది సభ్యులు గల వేషనల్ అసెంబ్లీలో - ఎరిట్రియా పదిప్రాంతాలు నుంచి ఎన్నుకోబడే ముప్పైమంది ప్రతినిధులకూ, 20 మంది ప్రముఖులకూ, 10 మంది స్త్రీ ప్రతినిధులకూ స్థానం కల్పిస్తారు.

ఈ అసెంబ్లీ నాలుగేళ్ళు అధికారంలో ఉంటుంది. అప్పుడాక కమిషన్ ఏర్పాటుచేసి అథ్రికా ఖండంలోని ఈ 52 వ దేశానికి నూతన రాజ్యంగ శాసనం రూపొందిస్తారు.

ఎరిట్రియా జనాభా దాదాపు 35,00,000. వీరిలో క్రైస్తవులూ, ముస్లింలూ దాదాపు సమానంగా ఉన్నారు. ఇ.పి.ఎల్.ఎఫ్. లో క్రైస్తవులదే పైచేయిగా ఉంటున్నది.

ప్రెసిడెంట్ అఫెవోర్కీ మాట్లాడుతూ, “ఎరిట్రియా పునర్జీవనం పొందుతున్న ఇది చాలా అనంద కరమైన శుభ తరుణం. ఈ నూతన దేశాభివృద్ధికి ప్రపంచ దేశాలన్నీ సహృదయంతో చేయూత నివ్వాలి,” అని తన అకాంక్షను తెలియజేశారు.

అంతర్యుద్ధంలో సాహసోతంగా పోరాటం సాగించిన 28 నంవత్సరాల సాద్ మహమ్మద్, మే 23వ తేదీ ఎరిట్రియా నూతన పతాకాన్ని అవిష్కరించాడు. సాధారణమైన కాఫీ లాగూ, ప్లాస్టిక్ చెప్పులూ, టో ధరించిన ఆ యువకుడు, “ఈ శుభతరుణం కోసం ఎనిమిదేళ్ళు నిర్విరామంగా పోరాడాను. ఈ రోజు నా కెంతో, గర్యంగానూ, అనందంగానూ ఉన్నది,” అన్నాడు.