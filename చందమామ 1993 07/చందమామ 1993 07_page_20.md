పెద్ద పాదాల గుర్తులు కనిపించడంతో దళనాయకుడు వాటిని సేనాధిపతికి చూపుతూ, “సముద్రంలో నుంచి ఏదో పెద్దప్రాణి బయటికి వచ్చిందనడంలో ఇసుమంత సందేహం కూడా లేదు ప్రభూ!” అన్నాడు.

“అవును! సముద్రం నుంచి వచ్చిన అ వింత ప్రాణి మళ్ళీ సముద్రం లోపలికే చేరి ఉండాలి. ఈ చారలు ఉత్తరదిశగా మాత్రమే వెళ్ళడం గమనించావా?” అని అడిగాడు సేనాధిపతి.

“నిజమే ప్రభూ!” అంటూ దళ నాయకుడు మరేవైనా గుర్తులు కనిపిస్తా యేమోనని సముద్రతీరమంతా జాగ్రత్తగా పరిశీలించి చూడసాగాడు.

కొంతసేపటికి చికటి పడింది. అ తరవాత ఏదీ స్పష్టంగా కనిపించలేదు. అ రాత్రి వాళ్ళు, కాపలా ఉన్న భటులకు కొద్ది దూరంలో గడపాలని నిశ్చయించారు. అ సంగతి కాపలా ఉన్న భటులకు కూడా తెలియదు.

అర్ధరాత్రి దాటింది. ఒక వైపున సముద్రం, మరొక వైపున విశాలమైన ఇనుక మైదానం. ఆకాశంలో అక్కడక్కడ మెరుస్తూన్న చుక్కలు తప్ప మరేదీ కనిపించడంలేదు.

నాలగవ జాము అరంభం కాగానే సేనాధిపతికి ఉత్తర దిశలో చికటికొండలా

ఏదో ఒక ఆకారం కదలడం కనిపించింది. అది క్రమంగా తమకేసి రావడం అతడు గమనించి, దళనాయకుడికి చూపాడు. అది మెల్లగా కదులుతూ ముందుకు వస్తున్నది. అటూ ఇటూ కదులుతున్న దాని తల, ఎత్తయిన చెట్లకు పైన కనిపించింది. అది ఇంకా ముందుకు రావడంతో దాని భీకరమైన రూపం మరింత స్పష్టంగా కనిపించింది. అయితే, అది ఏమాత్రం శబ్దం చేయడం లేదు. తాడిచెట్ల వంటి కాళ్ళూ, కొండచిలువల వంటి చేతులూ గల అతిభీకరమైన అ రాకాసిమ్ముగం రూపం సేనాధిపతికి సైతం మనస్సులో భయం పుట్టించింది!