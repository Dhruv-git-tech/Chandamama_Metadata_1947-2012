వార్తలు-విశేషాలు

# 52వ అధికా దేశం

మే 28 వ తేదీ ఐక్యరాజ్య సమితిలో 182వ సభ్య దేశంగా ఎరిట్రియా అనుమతించ బడింది. అంతకు ముందు సరిగ్గా నాలుగు రోజుల క్రితం అంటే — మే 23వ తేదీ ఆదివారం అర్థరాత్రి సమయంలో రాజధాని ఆస్మారా నగర వీధుల్లో వేలాదిమంది ఎరిట్రియా ప్రజలు అనందోత్సాహాలతో స్వతంత్రగీతాలు ఆలపిస్తూ నాట్యం చేశారు.

అనాటి వరకు ఇథియోపియాలో ఉత్తర ప్రాంతంగా ఉన్న ఎరిట్రియా ఆరోజే స్వతంత్ర దేశంగా విడి పోయింది.

ఎరిట్రియాకు సుదీర్ఘమైన చరిత్ర ఉన్నది. అది 7 వ శతాబ్దం వరకు, ప్రపంచంలోకిల్లా అతి ప్రాచీన రాజ్యంగా చెప్పుకునే ఇథియోపియాలో అంతర్భాగంగా ఉండేది. 16వ శతాబ్ద మధ్యంలో అది టర్కీ దేశస్థుల వశమయింది.

1889 వ సం॥లో అది ఇటలీ పాలిత ప్రాంతమయింది. ఇటలీ నియంత ముసొలినీ 1936 వ సం॥ ఇథియోపియాను అక్రమించినప్పుడు ఎరిట్రియాను తనయుద్ధ కార్యకలాపాలకు స్థావరం చేస్తుకున్నాడు. పదవీచ్యుతుడైన హేలీ సెలాస్సీ చక్రవర్తి, ఇంగ్లాండుకు పారిపోయాడు. 1939 వ సం॥లో ఆరంభమయిన రెండవ ప్రపంచయుద్ధంలో, మిత్రపక్షాలు ఇథియోపియాకు విముక్తి కలిగించి, దానిని మళ్ళీ చక్రవర్తికి అప్పగించాయి. 1941 వ సం॥ ఎరిట్రియా, ఇథియోపియాకు లోబడిన స్వయం ప్రతిపత్తిగల ప్రాంతమయింది.