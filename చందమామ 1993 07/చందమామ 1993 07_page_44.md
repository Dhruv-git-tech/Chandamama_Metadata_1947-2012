రాముడు అయోధ్య విడిచి, వనవాసానికి బయలు దేరింది చైత్ర శుద్ధ పంచమి నాడు. పథ్నాలుగేళ్లు చైత్రశుద్ధ చవితికి పూర్తి అయ్యాయి. ఆ మర్నాడు అతను భర ద్వాజాశ్రమం చేరాడు. అతను భరద్వాజుడికి నమస్కరించి, “స్వామీ, అయోధ్యానగరం సుభిక్తంగా ఉన్నదా? భరతుడు చక్కగా పరిపాలిస్తున్నాడా? మా తల్లులు సుఖంగా ఉన్నారా?” అని అడిగాడు.

దానికి భరద్వాజుడు, “భరతుడు దేహ సంస్కారం లేక, జుట్టు జడలు కట్టి, నీ పాదుకలు ముందుంచుకుని రాజ్యపాలన చేస్తున్నాడు. నీ రాకకోసం ఎదురు చూస్తు న్నాడు. అంతా క్షేమంగానే ఉన్నారు,” అని చెప్పాడు.

ఆయన రాముణ్ణి ఆ రోజు తన అతిథిగా ఉండి, మర్నాడు అయోధ్యకు వెళ్ళమని కోరాడు.

రాముడు ముందుగా హనుమంతుణ్ణి పంపదలచి, అతనితో, “నువ్వు శృంగిబేర పురానికి వెళ్ళి అక్కడి బోయరాజైన గుహుడితో, నేను శత్రువులను జయించి క్షేమంగా తిరిగి వస్తున్న సంగతి చెప్పు. నాకు ఆప్తుడైన గుహుడు చాలా సంతోషిస్తాడు. అతను నీకు అయోధ్యకు దారి చెప్పి, భరతుడి విశేషాలు కూడా చెబుతాడు. తరవాత నువ్వు భరతుణ్ణి కలుసుకుని, నా క్షేమం తెలిపి, నేను వనవాసం పూర్తి చేసి సీతాలక్ష్మణ సహితంగా వస్తున్నానని చెప్పు. నువ్వు భరతుడితో సీతా