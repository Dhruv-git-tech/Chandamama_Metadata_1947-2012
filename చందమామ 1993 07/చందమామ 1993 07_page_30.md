ద్రోహ నేరం మోపబడింది. దీనికి నీ సమా ధానం ఏమిటి?” అని ప్రశ్నించాడు.

తమ్ముడిలా ప్రశ్నించగానే అజేయుడు ఎక్కడలేని కోపంతో, “నేనీ దేశానికి రాజును! నేను నీ ఆరోపణలకు సమా ధానం ఇవ్వనవసరం లేదు. తక్షణం రాజ్యం విడిచిపో!” అన్నాడు.

విజయుడు తనవెంటవున్నసైనికులతో అజేయుణ్ణీ, అతదాశయం ఇచ్చినవాళ్ళనూ బంధించ బోయాడు. అయితే, అజేయుడు వటవృక్షంకేసి చూసి చిటిక వేయగానే, దాని కొమ్మల నుంచి, ఊడల నుంచి వందల మంది సైనికులు కిందికి ఉరికి, క్షణాల మీద విజయుడితో పాటు, అతడి సైని కులను కూడా బంధించారు.

అప్పుడు అజేయుడు తృప్తిగా తలాడించి, తన సైనికులకు, “ఈ విజయుడు దేశ ద్రోహ! వీణ్ణి దేశం సరిహద్దులు దాటించి వదిలిరండి!” అని అజ్ఞాపించాడు.

అ తర్వాత అతడు అరణ్యం వదిలి నగరం చేరి, పట్టాభిషేకం చేసుకుని, అరుణ గిరికి రాజయ్యాడు.

బేతాళుడు ఈ కథ చెప్పి, “రాజా, వేదాంతి, నిగ్రహశక్తి, శాంతగుణం కల వాడైన అజేయుడి ప్రవర్తనలో అంత పెద్ద మార్పు రావడానికి, రాజుకావాలన్న అతడి ప్రలోభమే కదా కారణం? అతడెన్నో సార్లు విజయుడి దుష్ప్రువర్తన క్షమించాడు. తనకు హాని తలపెట్టి అరణ్యానికి వచ్చిన వాణ్ణి, అతి సునాయాసంగా బంధించాడు.