పెట్టడం వల్ల ఏదో ఒక రోజున ప్రమాదం కలగవచ్చు,” అన్నాడు విక్రమసేనుడు.

దీనికి అజేయుడు, “నాకు నిజంగా రాజ్యకాంక్ష లేదు. మీరు విజయుడినే యువరాజును చేసి ఏడాది పాటు రాజ్యాన్నేలే అవకాశమివ్వండి. ప్రజలతడి వరి పాలనను అమోదిస్తే, అతడినే రాజును చేయవచ్చు. అప్పుడు నేను అరణ్యానికి వెళ్ళి హాయిగా తపస్సు చేనుకుంటాను,” అన్నాడు.

అయిష్టంగానే రాజు విక్రమసేనుడు ఇందుకుఒప్పుకున్నాడు. విజయుడు ఏడాది పాటు రాజ్యాన్నెంతో చక్కగా పరిపాలించి, మంచిపేరు తెచ్చుకున్నాడు.

ఈ స్థితిలో అజేయుడు సభనాకటి ఏర్పాటుచేసి, “విజయుడెంత మంచి పాలకుడో ఋజువు చేశాను. ఇక ఈ రాజ్యాన్ని అతిడికే అప్పగించి, నేను అరణ్యాలకు పోదామను కుంటున్నాను,” అని తన అభీష్టంచెప్పాడు.

సభ అంతా ఏక కంతంతో, అజేయుడే తమకు రాజుగా వుండాలని ప్రకటించింది. విజయుడిది విని తెల్లబోయి సభికులతో, “మీకు నా సమర్థలై నమ్మకం లేదా?” అని అడిగాడు.

విజయుడి వెనక అజేయుడుంటేనే అతడి సమర్థత రాణిస్తుందనీ, అజేయుడిని మించిన సమర్థులెవ్వరూ రాజ్యంలో లేరనీ సభికులన్నారు.

అప్పుడు అజేయుడు వారితో, “ఈ దేశానికి నేనే రాజును. నా ప్రతినిధిగా మాత్రమే విజయుడు ఇక్కడ వుంటాడు. నేను అరణ్యానికి వెళ్ళితపస్సుచేసి అతీంద్రియశక్తులు సాధించి మనరాజ్యాన్ని కాపాడుతూంటాను. విజయుడి పాలనలో ఎవరికి కష్టం తోచినా, న్యాయం కోసం నావద్దకు రావచ్చును,” అని తన తుదినిర్ణయం చెప్పాడు.

విజయుడు రాజయ్యాడు. కాని అతడికి తృప్తి లేదు. ప్రజలందరూ అతడిని అజేయుడి ప్రతినిధి గానే భావిస్తున్నారు. ఇప్పటికే అజేయుడు మహాశక్తిమంతుడు. దానికి తపోబలం కూడా తోడైతే తనకు ప్రమాదమని విజయుడు శంకించాడు.