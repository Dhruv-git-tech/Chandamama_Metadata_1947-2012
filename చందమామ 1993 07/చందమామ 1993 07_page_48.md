“భరద్వాజ మహాముని వానర సేనలకు బ్రహ్మండమైన విందు చేశాడు. ఆయన అశ్రమంలో చెట్లన్నీ ఫలపుష్పాలతో నిండి, వానరులకు ఉత్సాహం కలిగించాయి. వాళ్ళ కోలాహలం వినిపిస్తున్నది. వాళ్ళు ఇప్పుడు గోమతి నదిని దాటుతున్నట్లు తోస్తున్నది. అదిగో పుష్పకం! దూరాన కనిపిస్తున్నది. ఒకప్పుడు కుబేరుడిదైన ఈ విమానం ఇవ్వడు రాముడిదయింది. అందులో రాముడితోబాటు సీతాదేవీ, లక్ష్మణుడూ, వానర రాజైన సుగ్రీవుడూ, రాక్షస రాజైన విభీషణుడూ ఉన్నారు,” అని హనుమంతుడు భరతుడితో అన్నాడు.

వెంటనే, “అడుగో, రాముడు! వస్తు న్నాడు!” అన్న కేకలు మిన్ను ముట్టాయి.

రాముణ్ణి చూడటానికి వచ్చిన వారందరూ నిలబడ్డారు.

రాముడు రానే వచ్చాడు. తన ఎదురుగా నిలబడిన రాముడికి నమస్కారం చేసి, భరతుడు, “అన్నమాట తప్పకుండా మా అందరికి శుభం కలిగే లాగు వచ్చావు,” అని పాగిదాడు.

రాముడు భరతుణ్ణి విమానంలో ఎక్కించుకుని, అనందంతో కౌగిలించు కున్నాడు. భరతుడు లక్ష్మణుణ్ణి పరామర్శించి, సీతకు నమస్కారం చేశాడు. అతను వానరవీరులందరినీ కౌగిలించు కున్నాడు. అతను సుగ్రీవుడితో, “నువ్వు మా నలుగురు అన్నదమ్ములకూ అయిదో వాడివి అయ్యావు. ఉపకారం చేసిన వాడు”