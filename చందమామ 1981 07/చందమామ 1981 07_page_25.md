వార్చలేక మధ్య నేను చస్తున్నాను," అనడం అతడి చెవుల బడింది.

ఇది విన్న నాగభూషణానికి తల తిరిగి పోయింది. తను యింత కష్టపడి సంపాయిస్తున్నది తన కొడుకు కోసం, మనవళ్ల కోసం! భార్య అన్నదానికి కొడుకు నోరెత్తకపోవడం అతడికి మరింత బాధ కలిగించింది.

ఆ మర్నాడు మామూలు ప్రకారం సోమనాథుడు అతణ్ణి చూడవచ్చాడు. నాగభూషణం కన్నీళ్ళపర్యంతం అయి పోతూ, రాత్రి తన కోడలు అన్న మాటలు చెప్పి, “సోమన్నా, నే చేసిన పాపమే నన్ను పట్టి పీడిస్తున్నది. బుద్దెరిగి ఒక్క ధర్మకార్యం చెయ్యలేదు. కాలమంతా పెడమార్గాల ధనార్జన కే గడిపాను. ఇప్పుడు అనుభవిస్తున్నాను," అన్నాడు.

సోమనాథుడు, అతణ్ణి ఓదార్చి, “పశ్చాత్తాపానికి అన్ని పాపాలనూ కడిగి వేసే శక్తి వున్నదంటారు. నల్లచెరువులో గ్రహణస్సానం మిమ్మల్ని పుణ్యాత్ముల్ని చేసింది. ఈ నాటువైద్యం లాభంలేదు. పట్టానికి వెళ్దాం పదండి. అక్కడ మంచి వైద్యనిపుణులుంటారు,” అన్నాడు.

సోమనాథుడి వెంట నాగభూషణం పట్టం వెళ్లి, అక్కడ సమర్థులైన వైద్యుల చికిత్సతో నెలరోజులు తిరకుక్కండానే, మామూలు మనిషయి ఇంటికి తిరిగి వచ్చాడు. అతడు యింకా ఇల్లు పట్టివున్న బంధుగణాన్ని మంచి మాటలతో సాగ నంపి, ఒకనాటి ఉదయం సోమనాథుణ్ణి తన వెంట పాలం తీసుకుపోయాడు.

ఇద్దరూ పాలం గట్టున కూర్చున్నారు. నాగభూషణం తను అప్పకింద సొంతం చేసుకున్న సోమనాథుడి పాలాన్ని చేఎత్తి చూపుతూ, “సోమన్నా, నేను గ్రహణ స్నానంతో పుణ్యాత్ముణ్ణయానన్నావు; ఆ సంగతి నాకు తెలియదు. కాని, యిక ముందు పాపాత్ముడుగా బతకతలచలేదు. అప్పకింద ఆక్రమించుకున్న నీ రెండెక రాల పాలం, నీకు తిరిగి యిచ్చేస్తు న్నాను,” అన్నాడు.