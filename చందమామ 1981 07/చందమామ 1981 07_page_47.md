కండి. ఈ ఊళ్ళో దానకర్ణుడు లాంటి వర్తకు డొకాయన, మీ ప్రాంతం వాడే ఉన్నాడు. ఆయన దగ్గిరికి వెళ్ళి జరిగిన సంగతి చెప్పుకున్నారం టే మీ ప్రయాణానికి ఆ వసరమైన అన్ని సదు పాయాలు చేస్తాడు!'' అని సలహా ఇచ్చారు.

ఆ వర్తకుడి ఇల్లు ఎక్కడ ఉన్నదీ గుర్తు తెలుసుకుని ప్రజ్ఞావంతుడు భార్యతో సహా అక్కడికి వెళ్లాడు. భర్త వర్తకుడితో మాట్లాడే సమయంలో రాధ వర్తకుడి భార్యవద్దకు పోయి, తనకు సులోచన ఎలా దయ్యమై పట్టింది, ఆ దయ్యాన్ని వదిలించటానికి తాము ఎలా రామేశ్వర యాత్ర బయలుదేరిందీ, తమ సొత్తు దొంగలు ఎలా ఆపహరించిందీ వివరంగా చెప్పుకున్నది.

అంతా విని ఆ వర్తకుడి భార్య తన ఒంటిన ఉన్న నగలన్నీ తీసి వేసి, మామూలు చీర ధరించి, తన భర్తతో మాట్లాడుతున్న ప్రజ్ఞావంతుణ్ణి తనవద్దకు తీసుకురమ్మని నౌకరును పంపించింది.

ప్రజ్ఞావంతుడు వచ్చాడు, కాని వర్తకుడి భార్య కేసి చూడలేదు.

'' ఏమయ్యా. నన్నెప్పుడన్నా చూసిన జ్ఞాపకం ఉందా ?'' అని అడిగింది వర్తకుడి భార్య.

ప్రజ్ఞావంతుడామె కేసి కొంచెం సేపు చూసి, సులోచన అని గుర్తించి, నోట మాట రాక రాతి బొమ్మ లాగా నిలబడి పోయాడు.

సులోచన రాధ కేసి తిరిగి, ''చూశావా, అఘ్మా? నేను దయ్యమై పట్టాననే భ్రమతోనే మీరు ఇన్ని తిప్పలూ పడుతున్నారు. దయ్యమం టే భ్రమేనని ఇప్పటికైనా తెలుసుకుని, యింటికి పోయి సుఖంగా ఉండండి,'' అంటూ ఆ దంపతులకు తన వృత్తాంతమంతా తెలియజేసింది.

ప్రజ్ఞావంతుడూ, రాధా రెండు రోజుల పాటు సులోచన ఇంట అతి థులు గా వుండి, ఆమెవద్ద తిరుగు ప్రయాణానికి డబ్బు తీసుకుని తమ గ్రామానికి వెళ్ళి పోయారు.