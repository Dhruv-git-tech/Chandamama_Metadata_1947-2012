ఇద్దరు మోసగత్తెలు

7

మర్మాడు ఉదయం పాదరసం ఇల్లు చేరే
సరికి అహ్మద్ ప్రాణాలు లేచివచ్చాయి.
తన ప్రియశిమ్యుడి జాడతెలియక అహ్మద్
కిందటి రాత్రి భోజనం చెయ్యలేదు. నిద్ర
పోలేదు. తెల్లవారుతూనే భటుడొకణ్ణి
పంపి తనసాటి కొత్వాలయిన హసన్ను
కూడా పిలిపించి సలహా అడిగాడు. వాళ్ళు
మాట్లాడుతుండగానే పాదరసం తిరిగి
వచ్చాడు.

అతను తన అనుభవమంతా యిద్దరు కొత్వాలులకూ వివరంగా చెప్పాడు. హసన్ అంతా విని చిరునవ్వు నవ్వుతూ, “ఇంత పని చేయగల చిన్నది బగ్గాదులో ఒకతే వున్నది. అది పావురాల టపా నిర్వహించే దిలైలా కూతురు జీనాబ్. ఇంతకూ దాన్ని ఏం చేద్దామని నీ ఉద్దేశం?” అని పాద రసంఅలీని అడిగాడు.

“ పెళ్ళాడదామని !” అన్నాడు పాద రసం చిన్నగా నవ్వి.

“ ఇంతచేసినా కూడానా ?” అన్నాడు హసన్ అశ్చర్యంగా.

“ ఇంకా యింత చేసినా ఆ పిల్లను నేను క్షమించగలను: అది నాకు భార్య అయితే నాకు జీవితంలో యింకే కోరికా లేదు,” అన్నాడు పాదరసం మన స్ఫూర్తిగా.

“ అంత గాఢమైన కోరిక తీరకుండా ఉండరాదు. నువు కూడా మంచి అంద గాడివి. మీకు జోడు సరిపోతుంది,” అన్నాడు హసన్.

“ మనవాడికి కాస్త సహాయం చెయ్యి.
హసన్!” అని అహ్మద్ అడిగాడు.

హసన్ అప్పుడే పాదరసం అలీకి ఒక
పథకం తెలిపాడు.

అరేబియా కథలు