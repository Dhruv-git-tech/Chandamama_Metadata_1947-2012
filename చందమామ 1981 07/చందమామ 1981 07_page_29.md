సుశాంతుడి ప్రతిభ గురించి, ఆదేశాన్నేలే రాజుకు తెలిసింది. ఆయన సుశాంతుణ్ణి పిలిపించి, కొంతకాలంపాటు రాజధానిలో వుండి, రాజుకుమారులకు చదువు నేర్పవలసిందిగా కోరాడు.

సుశాంతుడు రాజుతో వినయంగా, “ప్రభూ, యిందులో నా గొప్పతనం ఏమీ లేదు. సోమశాస్త్రి అనే మహా విద్యాంసుడి వద్ద, నేను ప్రతిరోజూ శుభూష చేసి, కొంచెం కొంచెంగా చదువు నేర్చుకుని, చిన్నపిల్లల కోసం ఆ నేర్చుకున్నదాన్ని మార్చి రాస్తున్నాను. నే నింకా నేర్చుకోవలసిన దెంతో వున్నది. తమరు దయ వుంచి రాజకుమారులను విద్యాలయానికి పంపిస్తే, ఆక్కడవున్న యితర విద్యార్థులతో పాటు, నాకూ ఎంతో మేలుచేసిన వారపుతారు,” అన్నాడు.

రాజు ఆశ్చర్యపోయి, “నీకంటే, ఎవరో ఆ సోమశాస్త్రి గొప్పవాడా ? అదే నిజమైతే, ఆ సోమశాస్త్రే విద్యాలయాన్ని నడపవచ్చు గదా!” అన్నాడు.

“ప్రభూ, మీకు తెలియనిదేమున్నది! ఈ సృష్టికి శక్తి నిస్తున్న సూర్యుణ్ణి మనం కళ్ళు తెరిచి చూడగలమా? మనం చూడ లేనంత మాత్రాన, సూర్యుడి శక్తి ఆబద్ధ మవుతుందా? సోమశాస్త్రి, సూర్య భగవానుడు, ప్రభూ! నా బోటిపాళ్ళకు శక్తి ఆయన నుంచే లభిస్తున్నది,” అన్నాడు సుశాంతుడు.

రాజు వెంటనే, “సోమశాస్త్రి సూర్య భగవానుడైతే తేరిచూడ ఆ శక్యమైన ఆతేజాన్ని, వెన్నెలగా మార్చి మనుషులపై కురిపించే చందమామవు, నువ్వు!” అని, అప్పటికప్పుడే, తన కుమారులను సుశాంతుడి వెంట విద్యాలయానికి పంపాడు.

ఆ నాటినుంచీ సుశాంతుడికి చందమామ అన్న కొత్త పేరు కూడా వచ్చింది. అంతేకాక, కష్టమైన విషయాన్ని పిల్లలకు సులభశైలిలో చెప్పగలిగేవాళ్ళను, చందమామ అని పిలిచే సంప్రదాయం కూడా అప్పుడే ఏర్పడింది.