వున్న సైనికులు శిథిలనగరం కేసి చూస్తూ,
ఆద్భుతపడిపోతున్నారు.

ఇక వున్నచోటునుంచి కదిలి, శిథిలాల లోకి పోదామని సమర సేనుడు బయలు దేరబోయేంతలో, ఆ ప్రదేశమంతా దద్దరిల్లే టట్టు శంఖనాదాలూ, కేకలూ వినిపించినై. మరుక్కణం యాభై, అరవైమంది భటులతో వ్యాఘ్రదత్తుడు, ఆ శిథిల భవనాల మార్గాన వస్తున్నాడు.

సమర సేనుడు సైనికులను హెచ్చరించి, వ్యాఘ్రదత్తుడి భటులు ఎటు వెళతారా అని చూడసాగాడు. వ్యాఘ్రదత్తుడి వాలకం చూస్తే, అతడు సమర సేనుడి మాటే మరిచినట్టు కనబడుతున్నది.

వ్యాఘ్రదత్తుడు తను సాధించదలచు కున్న మహాకార్యం సాధించినవాడిలా భటులకు ముందుండి ధీమాగా నడుస్తున్నాడు. ఇక భటులు సచ్చతూ, ఆయుధాలు ఊపుతూ, మధ్యమధ్య ఉత్సాహంగా కేకలు పెడుతున్నారు.

శివదత్తుడు ఎక్కడ దా క్కున్నదీ గ్రహించి, వ్యాఘ్రదత్తుడు అతణ్ణి బందీగా పట్టుకున్నాడా, అన్న అనుమానం కలిగింది సమర సేనుడికి. కాని, భటుల వెంట బందీ చేయబడిన వారెవరూ లేరు. "బహుశా, అపూర్వశక్తులు గల శాక్తేయుడి త్రిశూలం ఎక్కడ వున్నదీ, వ్యాఘ్రదత్తుడికి తెలిసి పోయి వుండవచ్చు!" అనుకున్నాడు సమర సేనుడు.