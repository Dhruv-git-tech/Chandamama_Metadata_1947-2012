యంలో తండ్రి మాట మీరక శ్రమకోర్చి దేశాటను చేసిన విజయ సేనుడు, గుణసింహణ్ణి ఆదర్శ ప్రభువుగా గుర్తించడంలో పొరపాటు చేశాడనిపిస్తున్నది. రాజ్యకాంక్షతో తండ్రిని, తోడబుట్టినవాణ్ణి చెరసాల పాలుచేసిన గుణసింహుడు ఆదర్శప్రభువెలా అవుతాడు? ఈ సందేహానికి సమాధానం తెలిసి కూడా చెప్పక పోయావోనీ తల పగులుతుంది,"అన్నాడు.

దానికి విక్రమా రుక్కుడు, "గుణసింహుడు రాజ్యకాంక్షతో తండ్రిని, తోడబుట్టినవాణ్ణి చెరసాల పాలుచేశాడనటానికి ఆధారం లేదు. వ్యసనపరుడైన రాజునుంచి ప్రజలను కాపాడేందుకూ, వారికి మంచి పరిసాలన ఏర్పాటు చేసేందుకూ, అలాచేయడం అతనికి తప్పనిసరయింది. గుణసింహుడు రాజ్యకాంక్షతోనే ఆ పని చేసివున్నట్టయితే రాజభోగాలను విడిచి పెట్టి వుండేవాడు కాదు. ప్రజల బాగోగుల్ని అంతగా పట్టించుకొనేవాడూ కాదు. అంతే గాక తాను అధికుణ్ణన్న భావాన్ని విడిచి,

ప్రజలలో తానూ ఒకడైపోతే ప్రజల సమస్యల పరిష్కారం మరింత సులువు అవుతుందన్న నమ్మకంతో, తన కొచ్చే వేతనంతోనే సామాన్యమైన జీవితాన్ని గడు పుతూ, ప్రజలకు సుఖశాంతుల నేర్పర చటం ద్వారా గుణసింహుడు అక్షరాలా ఆదర్శప్రభువు లక్షణాలను కనబరిచాడు. తండ్రికీ, తోడబుట్టినవాడికీ ద్రోహం చేశాడనుకుంటే అది అతడి వ్యక్తిగత విషయం. అతడి వ్యక్తిగత విషయాలకన్నా రాజుగా అతడు ప్రజలకేపాటి సేవ చేయగలిగా డన్నది ముఖ్యం. ఆ కారణంగా గుణసింహుడు ఆదర్శపుత్రుడూ, ఆదర్శ సోదరుడూ కాదేమో గాని, ఆదర్శప్రభు వనడానికి ఎలాంటి సందేహం లేదు. అతణ్ణి ఆదర్శప్రభువుగా గుర్తించడంలో విజయ సేనుడు పొరపడిందేమీ లేదు,"అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెకాక్కడు. — (కల్పితం)