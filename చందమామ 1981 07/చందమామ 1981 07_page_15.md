భటులు వాళ్ళ ఉత్సాహంలో, దూర శలో మునిగి రానున్న ప్రమాదాన్ని గ్రహించలేదు. శిధిలమైపోయిన ఆభవనం తాలూకు గోడలూ, స్తంభాలూ పక్కలకు ఒరిగి పడేందుకు సిద్ధంగా వున్నవి.

సమర సేనుడు దూరంగా వుండి, యిదంతా గమనిస్తున్నాడు. వ్యాఘ్రదత్తుడి అజ్ఞాపాలన చేస్తున్న భటులు ఏ గోడ గాని, స్తంభంగాని విరిగి పడడంతో బల వన్మరణం చెందబోతున్నారని తెలుస్తూనే వున్నది!

వ్యాఘ్రదత్తుడు మాత్రం కొంచెం ఎడంగా నిలబడి, రాళ్ళను పక్కలకు

లాగుతున్న భటులను ఉత్సాహపరుస్తు న్నాడు. అతడు తలతిప్పి పక్కలకు చూస్తున్న ధోరణీ, భవనం కేసి గుచ్చిగుచ్చి చూడడం గమనించిన సమరసేనుడికి, ఆ దుర్మార్గుడు కూడా రానున్న ప్రమాదాన్ని శంకిస్తున్నాడని తోచింది.

వ్యాఘ్రదత్తుడు కావాలనే తన భటులను యిలాంటి ప్రమాదంలో చిక్కుకునేట్టు చేస్తున్నాడేమో ఆన్న ఊహ సమరసేనుడికి కలిగేంతలో, పెళ్ళపెళా రావాలతో శిధిలభవనం ఒక్కసారిగా కూలిపోయింది. విరిగిపడుతున్న స్తంభాలకిందా, గోడలకిందా పడి వ్యాఘ్రదత్తుడి భటులు చాలామంది హాహాకారాలు చేస్తూ మరణించారు. కొందరు భటులు బలమైన గాయాలతో ప్రాణాలు దక్కించుకుని బయటపడ్డారు.

ఈ భయంకర సంఘటన రెప్పపాటు కాలంలో జరిగిపోయింది. ప్రాణాలతో బయట పడిన కొద్దిమంది భటులతో వ్యాఘ్రదత్తుడు దూరంగాపోయి నిలబడ్డాడు. తనను నమ్మి ఆనేక మంది భటులు దుర్మరణం పాలు కావడం అతడికి చిమకుట్టినంత బాధకూడా కలిగించలేదు.

“వ్యాఘ్రేశ్వరికి ఏదో అపచారం జరిగింది! అందువల్ల నే ఆంతమంది