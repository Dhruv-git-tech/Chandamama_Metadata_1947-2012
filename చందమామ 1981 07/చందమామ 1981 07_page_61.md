“అహ్మద్ కు నా మీద ఎంత పగ ఉంటే మాత్రం ఖలీఫా ప్రాణప్రదంగా చూసుకునే టపా పావురాలను దొంగతనంగా తెప్పించి, వండించుకు తింటాడా ? దొంగతనానికి మాత్రం నీతిలేదా ?” అని అడిగింది.

“టపా పావురాలని తెలిస్తే వండుకు తినకపోదుమే!” అన్నాడు పాదరసం. అందరూ నవ్వారు.

హసన్ దిలైలాను అనునయిస్తూ, “నువ్వేమీ కంగారు పడకమ్మా! టపా పావురాలెక్కడికీ పోలేదు. ఖలీఫా సొత్తంతా సురక్షతంగానే ఉంది. ఒక్క చిన్న కోరిక, ఈ చిన్నవాడు కోరుతు న్నాడు. దానికి నువు సరే నన్నట్టయితే

నీ పావురాలూ, దుస్తులూ ఈ క్షణంలో నీ పరమవుతాయి !” అన్నాడు.

“ఆ కోరిక ఏమిటో చెప్పండి. నేనసహాయురాలినని మీకు మాత్రం తెలిదూ?” అన్నది దిలైలా.

“మరేమీ లేదు. ఈ కుర్రవాడు అలీ మీ అమ్మాయి జీనాబ్ ను చేసుకోగోరు తున్నాడు.” అన్నాడు హసన్.

“అయ్యో, నాయనా! దీనికా నన్నింత బాధించారు ? నేను ఒప్పుకుని ఏం లాభం? మా జీనాబ్ ఒప్పుకున్నా లాభం లేదు. ఎందుకంటే దానికి వయసు వచ్చేదాకా రక్షకుడు దాని మేనమామ, మా పెద్దన్న జురేక్. ఆయన సరేనంటే గాని ఈ పెళ్ళికాదు. మీకు తెలియనిదేముందీ ? జురేక్ కట్టెనా కంపనా కాలని కర్కోటకుడు. ఆయన్ని ఒప్పించే భారం మటుకు పూర్తిగా పాదరసం అలీది!” అన్నది దిలైలా.

జురేక్ ను కలుసుకుని, ఆయన అనుమతి సంపాదించి, ఆ తరవాతనే జీనాబ్ ను పెళ్ళాడటానికి పాదరసం సిద్ధపడ్డాడు.

దిలైలా తన దుస్తులూ, పావురాలూ తీసుకుని వెళ్ళిపోయింది.

దిలైలా అన్న జురేక్ కూడా ఒకప్పుడు గొప్ప దొంగే. ఆ కాలంలో అతను చేసిన దొంగతనాలకు ఆచూకీ, దర్యాప్తూ, ఏచా