ఒక్కటే మార్గం కనబడింది—రాళ్ళ చాటున దాక్కుంటూ, ఆ ప్రదేశం వదిలి పోవడం!

సమరసేనుడితో పాటు సైనికులు కూడా నిశ్శబ్దంగా రాళ్ళ వెనక నక్కుతూ ఎదురుగా వున్న సౌరంగం కేసి పాక సాగారు. ఆ సౌరంగం ఎక్కడికి దారి తీస్తుందో, అవతల ఏమున్నదో ఆన్న సంశయం వాళ్ళను అంతగా బాధించ లేదు. ముందు వ్యాప్తదత్తుడి వలనుంచి బయట పడడం ముఖ్యంగా కనబడింది వాళ్ళకు.

చివరకు అందరూ సురక్షితంగా ఒక చీకటిగుహ చేరారు. వ్యాప్తమదత్తుడి

భటుల ఆరుపులూ, కేకలూ క్రమంగా తగ్గిపోసాగినై. వాళ్ళు తమను వెతుకుతూ మరొక మార్గానపోయి వుంటారని, సమర సేనుడు ఊహించాడు.

అప్పటిక బాగా పొద్దెక్కి సరిగా మిట్ట మధ్యాహ్నమయింది. సమర సేనుడు చీకటిగావున్న గుహలో తడుముకుంటూ కొంచెం ముందుకు సాగాడు. అతడికి ఆ రెండవకొసనుంచి సన్నని సూర్య కాంతి కనిపించింది. మరికొంత ముందుకు నడిచి గుహకు ఆవలివైపు చేరాడు.

అక్కడ కంటబడిన దృశ్యం సమర సేనుణ్ణి చాలా ఆశ్చర్య పరిచింది. ఎట్ట ఎదుట శివదత్తుడు పటంలో గుర్తు సూచించిన శిథిలాలు! ఏదో ఒక మహా నగరం భూకంపం వల్ల సర్వనా శనం అయినట్టు, పెద్దపెద్ద భవనాలు, గోడలు చెల్లాచెదురుగా విరిగి పడిఉన్నవి. రాతి స్తంభాలుకొన్ని సగం విరిగిపోయినస్థితిలో, ఏ క్షణంలో అయినా కూలిపోయేలా కనిపించినై.

ఇది శివదత్తుడు పటంలో రాసిన శిథిల నగరం అనేందుకు సందేహం లేదు. శివదత్తుడు యిందులోనే దాక్కుని వుంటాడు! కనక, తను ధైర్యం చేసి ముందుకు వెళ్ళడమే మంచిదను కున్నాడు, సమర సేనుడు. అతడి వెంట