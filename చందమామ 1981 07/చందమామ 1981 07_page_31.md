“ఆ లాంటిదేం లేదు, ప్రభూ!”
ఆన్నాడు మావటివాడు.

“సరే. నువు చెప్పుతున్నట్టు, అంత గొప్ప శిక్షణలో పెరిగిన ఏనుగైతే, నువ్వు దాన్ని ఆ కనబడే పర్వత శిఖరానికి ఎక్కించగలవా ?” అని ఆడిగాడు రాజు.

“ఎక్కించగలను, మహాప్రభూ!” అని మావటివాడు, పట్టపుటేనుగును క్షణాల మీద పర్వత శిఖరానికి ఎక్కించాడు.

రాజు కొంత పరివారాన్ని వెంటపెట్టు కుని, ఏనుగు వెనగ్గా కొండ ఎక్కాడు. శిఖరం ఒకచోట బల్లపరుపుగా కొంత దూరం పోయి, కోసుగా కొనతేరి వున్నది. రాజు ఏనుగును అక్కడ అపమని మావటిక చెప్పాడు.

“నువ్వు, దానికిచ్చిన శిక్షణ ఏపాటిదో చూస్తాను. ఏనుగును మూడుకాళ్ళపైన నిలబెట్టగలవా ?” అన్నాడు రాజు.

వెంటనే మావటివాడు ఏనుగు తలను అంకుశంతో తాకి సైగచేసి, “బాబా! ప్రభువులవారి ఆజ్ఞ ఆయింది. మూడు కాళ్ళ మీద నిలబడు !” అన్నాడు.

ఏనుగు అలాగే చేసింది.

రాజు, “ఆహాఁ, బావుంది!” అని, “ఈసారి ముందరి రెండు కాళ్ల మీదా నిలబడగలదేమో చూడు,” అన్నాడు.

మావటివాడు సైగ చేయగానే ఏనుగు ముందు కాళ్ళ మీద నిలబడింది.

“ఇదీ, బాగానే వున్నది. ఇప్పుడు వెనకకాళ్ళ మీద నిలబడగలదేమో ఆజ్ఞా