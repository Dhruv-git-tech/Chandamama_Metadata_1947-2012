శిళ్ళంగేరిదేశపు రాజు అస్థానంలో ఒక ఉన్నతోద్యోగి స్థానం ఖాళీపడింది. రాజు అలాంటి స్థానాలకు కొత్తవాళ్ళను నియమించవలని వచ్చినప్పుడు, వాళ్ళను తన గురువు చేత పరీక్ష చేయించేవాడు.

ఈ ఉద్యోగం కోసం వచ్చిన రామశాస్త్రనీ, గోపాలశాస్త్రనీ రాజు, తన గురువు వద్దకు పంపాడు. గురువు తాను పరీక్ష చేసిన వాళ్ళకు, ఏదో ఒక వస్తువు యిచ్చి రాజు దగ్గిరకు పంపడం మామూలు. ఆ వస్తువును బట్టి, అది తెచ్చిన వ్యక్తి స్వభావాన్ని రాజు అర్థం చేనుకోగలిగేవాడు.

ఈసారి గురువు దగ్గిరకు పరీక్ష కోసం పోయిన రామశాస్త్రి ఒక చాట తోనూ, గోపాలశాస్త్రి ఒక జల్లెడ తోనూ తిరిగి వచ్చారు.

రాజు ఎంత ఆలోచించీ, గురువు చెప్పదలిచినదేమీటో అర్థంకాక ఆ పని తన ఆస్థాన పురోహితుడికి ఒప్పజెప్పాడు. పురోహితుడికూడా ఎంత ఆలోచించినా గురువు అభిప్రాయం అర్థం కాలేదు. అతడు అలీ ఆలోచిస్తూ ఇంటికిపోయే సరికి, భార్య దంచిన వడ్లను చాటతో చెరగడమూ, ఏదో పండిని జల్లెడ పట్టడమూ అతడి కంటబడింది.

పురోహితుడు మర్చాడు రాజుతో, “మహారాజా, గురువుగారి ఉద్దేశం యిది! రామశాస్త్రి చాట లాగా ఉపయోగమైనదాన్ని ఉంచుకుని, నిరుపయోగమైనదాన్ని తోసివేయగల వివేకి. గోపాలశాస్త్రి అలా కాక, జల్లెడ మాదిరి ఉపయోగమైనదాన్ని వదిలేసి, పనికిరాని దాన్ని అట్టేపెట్టుకునే మందమతి,” అని చెప్పాడు.

రాజు, రామశాస్త్రని ఖాళీపడిన ఉన్నతోద్యోగంలో ఆప్పటికప్పుడే నియమించాడు.

—కోలార్ కృష్ణఅయ్యర్