గడసరి బిచ్చగాడు

రంగాపురానికి కొత్తగా ఒక బిచ్చగాడు వచ్చి, నాలుగు వీధులూ తిరిగి, యింత కబళం యాచించి పాట్ట నింపుకోసాగాడు. కాని ఒక ఇంటి యజమాని మాత్రం బిచ్చగాడు ఎప్పుడు వెళ్ళినా, “అన్నంలేదు గిన్నంలేదు, ఫో అవతలికి!” అంటూ చిరు బుర్రులాడేవాడు.

ఆ ఇల్లు పరమలోభి అయిన రంగయ్యది. ఒకనాడు బిచ్చగాడు రంగయ్య ఇంటికి వెళ్ళి, “మాతా అన్నపూర్ణేశ్వరీ!” అంటూ గట్టిగా కేక పెట్టాడు.

రంగయ్య మండిపడుతూ, “నీ కెన్నిసార్లు చెప్పాలి? అన్నంలేదు గిన్నంలేదు. వెళ్ళవతలికి,” అంటూ తలుపు మూయబోయాడు.

వెంటనే బిచ్చగాడు, “కుమించండి: ఈ రోజు నేను అన్నం యాచించడానికి రాలేదు, బాబూ!” అన్నాడు.

“మరెందుకొచ్చవు?” అన్నాడు రంగయ్య కోపంగా.

“నేను ఎప్పుడు వచ్చినా అన్నం లేదంటున్నారుగదా? అందువల్ల నేను అక్కడా, యిక్కడా యాచించి తెచ్చినదాంట్లో కొంత మీ కిద్దామని పలిచాను. గిన్నె పట్టుకురండి!” అంటూ బిచ్చగాడు జోలె విప్పాడు.

—రేవా నాగేశ్వరరావు.