గ్రామం వెళ్ళిపోయి, అక్కడ కాపరంపెట్టి, కూలీనాలీ చేసుకుంటూ ఎలాగో సంసారం ఈదసాగాడు.

సంవత్సరం తిరిగేసరికల్లా మోహనుడికి ఒక కొడుకు పుట్టాడు. మోహనుడిలాగే వాడుకూడా పనికి మొండీ, తిండికి మెండూగా తయారయాడు. వాడి బుద్దులూ, వాలకమూ చూస్తున్నకొద్దీ మోహనుడికి మండిపాయ్యేది.

ఒకరోజు కోపం పట్టలేక మోహనుడు తన కొడుకును బాగా కొట్టాడు. వాడు ఇల్లు పదిలి దగ్గిరలోనే ఉన్న తాతగారి ఊరు పోయి; తాతతో జరిగినది చెప్పాడు.

తాత వాణ్ణి తన గ్రామంలోనే ఉన్న మరొకరి ఇంటికి తీసుకుపోయి, ఇంటి యజమానితో మాట్లాడి, నాలుగురోజులపాటు వాడు అక్కడే రహస్యంగా ఉండేటట్టు ఏర్పాటుచేశాడు.

తన చేత తస్నులుతిని కొడుకు మాయమయే సరికి మోహనుడు గాభరాపడ్డాడు. ఎంత వెతికినా వాడిజాడ తెలియలేదు. మోహనుడు వాణ్ణి వెతుక్కుంటూ తన తండ్రి దగ్గిరికి వచ్చి, "నాన్నా, మావా డేమన్నా ఇటుకేసి వచ్చాడా? వాడు బొత్తిగా కూర్చున్నచోటి నుంచి కదలడు, ఎంత చిన్నపని చెప్పినా చెయ్యడు. మొన్న