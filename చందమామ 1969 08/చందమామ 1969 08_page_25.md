# నక్కతర్పు

తాతయ్య మామిడిపళ్ళు తెచ్చాడు. అమ్మ వాటిని కోసి, ముక్కలు పిల్లలకు పంచింది. తనకు చిన్న ముక్క వచ్చిందని ఒకరూ, తెంక కావాలని మరొకరూ, ఇలా పిల్లలు పేచీలు పడసాగారు.

“ఏమిరా, మీకు కొంచెం కూడా బుద్ది లేదే! మీ కన్న ఆ కథలో నీటిపిల్లులు నయం గదరా!” అన్నాడు తాతయ్య.

పిల్లలు మామిడిముక్కల గౌడవ మరిచి పోయి తాతయ్య చుట్టూ చేరి, “ఏం కథ తాతయ్యు? నీటి పిల్లులు మా కన్న ఎందుకు నయం, తాతయ్యు?” అని ప్రశ్నలు వేశారు.

“అవతలి వాళ్ళకు ఎక్కువ పోయిందని మీరు దిగులు పడ్డారు. అవతలి వాళ్ళకు తక్కువ పోతుందేమోనని అవి దిగులు పడ్డాయి. అదే తేడా మీకూ, వాటికీ,” అన్నాడు తాతయ్య.

“నీటిపిల్లులు మామిడిపళ్ళు పంచు కున్నయ్యా, తాతయ్యు? — నువు చెప్పేది అర్థం కావటం లేదు. కథ పూర్తిగా చెప్పు, తాతయ్యు,” అని పిల్లలు తాతయ్యను వేధించారు.

“అయితే గౌడవపెట్టకుండా, బుద్దిగా కూచుని, వినండి,” అంటూ తాతయ్య ఆరంభించాడు:

టిబెట్టు అని ఒక దేశం ఉంది. ఆ దేశంలో ఒక నది ఉంది. ఆ నది ఒడ్డున రెండు నీటిపిల్లులు నివసించేవి. అవి ఎంతో స్నేహంగా ఉంటూ, అవసరమైనప్పుడల్లా ఒకదాని కొకటి సహాయం చేసుకుంటూ ఉండేవి.

నదిలో చేపలుంటాయిగద. అవి నీటి పిల్లలకు ముఖ్యమైన ఆహారం. నీటిపిల్లి చేపను ఎలా పడుతుందంటే, నదిలోకి దిగి, చేపలను వెన్నంటి ఈదుతూ పోయి, వాటిని