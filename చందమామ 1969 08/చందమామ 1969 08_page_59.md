శ్రీపుత్రుడు అతన్ని చూసి శూరుడే ఆను కుని, “తిరిగి వచ్చావా? మీ తండ్రి నీ పెళ్ళికి ఒప్పుచున్నా డన్నమాట! ఉంగరం ఇచ్చెయ్యి,” అన్నాడు.

“ఏం ఉంగరం? నేను ఉంగరం మాట ఎరగనే?” అన్నాడు ధీరుడు.

“మీ తండ్రికి చూపమని నేను నీకు ఉంగరం ఇస్తినే?” అన్నాడు రాజు.

“నాకు మీరు ఉంగరం ఎప్పుడు ఇచ్చారు?” అన్నాడు ధీరుడు.

అతను శూరుడు కాదని శ్రీపుత్రుడు గ్రహించి, అతన్ని వెంటనే నిర్బంధంలో పెట్టించాడు. ధీరు డెక్కిన గురం మాత్రం తిరిగి వచ్చింది.

ధీరుడి కేదో ఆపద జరిగినట్టు రాజు గ్రహించి, శూరుణ్ణి పిలిచి, అతనికి జరిగిన దంతా చెప్పి, “మీలో ధీరుడు ఒక్కడే నిజంగా నా కొడుకు. వాడి కేదో ఆపద జరిగింది. నువే వాణ్ణి కాపాడాలి,” అన్నాడు.

శూరుడు రాజు పాదాలు ఆంటుకుని, “నేను దాసిదాని కొడుకునై ఉండి కూడా, మీ దయవల్ల రాజకుమారుడి లాగా పెరిగాను. మీ రుణం ఎలా తీరుతుంది! నేను ధీరుణ్ణి కేమంగా పంపేస్తాను. నాకు సలవు ఇప్పండి,” అన్నాడు.

అతను గురం మీద శ్రీపుత్రుడి రాజ్యం చేరి, “ఇదుగో, మీ రిచ్చిన ఉంగరం,” ఆంటూ ఆయన ఉంగరాన్ని తిరిగి ఇచ్చాడు.

“ఇంతకు ముందు నా ఉంగరం మాట ఎరగనస్నందుకు నిర్బంధంలో పెట్టినది నిన్ను కాదా?” అన్నాడు శ్రీపుత్రుడు.

“కాదు. అతను ధీరుడు. అతనూ, నేనూ ఒక పోలిక గానే ఉంటాం,” అన్నాడు శూరుడు.

శ్రీపుత్రుడు ధీరుణ్ణి నిర్బంధం నుంచి విడుదల చేశాడు. అతను తన తండ్రి వద్దకు తిరిగి వెళ్ళిపోయాడు. శూరుడికీ, మాలావతికీ వివాహం సక్రమంగా జరిగింది.