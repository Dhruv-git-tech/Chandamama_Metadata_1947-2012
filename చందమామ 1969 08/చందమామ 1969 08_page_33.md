చరుడేమో అనేగదా నీ భయం. ఆ దుర్మార్గుడే మనను ఏమి చేయలేనప్పుడు, యీ వెధవ చేయగలిగిందేమిటి?” అన్నాడు శిఖముఖి.

విక్రమకేసరి ఏదో జవాబు చెప్పటియేంతలో, ఎర్రగండు చిన్నగా మొరిగి, దాపుల నున్న నటురుచెట్ల కేసి బయలు దేరింది. శిఖముఖి కుక్క వాలకం చూసి, విక్రమకేసరిని హెచ్చరించి, దాని వెన కనే నిశ్శబ్దంగా నడిచాడు.

విక్రమకేసరి కత్తి దూసి నిలబడి, చూట్టూ అలముకుంటున్న చీకటిలోకి గుచ్చి గుచ్చి చూడసాగాడు.

ఎర్రగండు చెట్లల్లో కొంత దూరం ముందుకు పోయి ఒక చోట ఆగి, తల పై కెత్తి మొరగ సాగింది. నేలకు దాదాపు అయిదా రదుగుల ఎత్తులో దట్టంగా పరు చుకుపోయిన చెట్లకొమ్మల కేసి, శిఖముఖి పరీక్షగా చూశాడు. ఆక్కడ శత్రు వెవడైనా దాగివున్నాడేమో అన్న సంశయం అతడి క్కలిగింది. కాని ఆక్కడ ఎవరూ వున్నట్టు లేదు. అంతలో అతడికి దూరంగా ఎవరో చిన్నగొంతుతో మాట్టాడుతున్నట్టు అను మానం కలిగింది. అతడు ముందుకు నడవ బోయాడు. ఎర్రగండు అతడి దారిని ఆడ్డగిస్తూ తల పైకెత్తి పెద్దగా మొరగటం ప్రారంభించింది.

ఈసారి శిఖముఖికి అడుగుల చప్పుడు స్పష్టంగా వినబడింది. చూస్తూండగానే జాంగ్‌లా భుజం మీద యిన్ని ఎండుపుల్లలు పెట్టుకుని వేగంగా అతడి కేసి రాసాగాడు. శిఖముఖి అతడి కేసి రెండడుగులు వేసింతలో చెట్లకొమ్మల్లోంచి ఒక పెద్ద కొండ చిలువ తపీ మంటూ జాంగ్‌లా మీద పడి, అతడి శరీరాన్ని బలంగా చుట్టివేయ సాగింది. ఎర్రగండు పెద్దగా అరుస్తూ ముందుకు దూకింది, జాంగ్‌లా ఒక చాపు కేక పెట్టాడు.