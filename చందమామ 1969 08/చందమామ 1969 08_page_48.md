# వాత్సల్యం

ఒక గ్రామంలో ఒక రైతు ఉండేవాడు. అతని కొడుకు మోహనుడు వట్టి సోమరి పోతుగానూ, ని ప్పు యోజకుడుగా నూ తయారై, తండ్రికి ఏవిధంగానూ సాయ పడకపోయాడు. తండ్రి ఆ కొడుకును గురించి ఎంతో బాధపడి, వాణ్ణి ప్రయోజ కుణ్ణి చెయ్యాలన్న పట్టుదలకొద్దీ, నయానా భయానా ఎంతో ప్రయత్నించి చూశాడు. కాని అందువల్ల కొంచెం కూడా ప్రయోజనం లేకపోయింది.

మోహనుడు యుక్తపయస్క్రడయాడు. వాడికి కుటుంబభారం మీదపడ్డాక బాధ్యతలు తెలిసి వస్తాయనుకుని తండ్రి వాడికి పెళ్లి చేశాడు.

పెళ్లికాగానే మోహనుడు తండ్రి వద్దకు వచ్చి, “నాన్నా, నా ఆస్తి నాకు పంచు. నా దారిన నేను బతుకుతాను. నే నిక ఈ ఇంట వుండను,” అన్నాడు.

తండ్రి ఆశ్చర్యపడి, “నీ కిప్పుడు వచ్చిన ఇబ్బంది ఏమిటిరా, అబ్బాయి? నిన్ను వేరుపడమని ఎవరన్నారు? చాతనయిన దేటో సంపాదించుకుని నా ఎదటనే ఉంటే నేనూ సంతోషిస్తానుగా?” అన్నాడు.

“నామీద ప్రేమ ఉన్నట్టు నటనకూడా దేనికి? నేనంటే మొదటి నుంచి నీకు ద్వేషమే. ప్రేమ ఏకోశానా లేదు. ఇంత కాలమూ నన్ను తిట్టి, కొట్టి, రాచి రంపాస పెట్టావు. ఇప్పుడేమో, నేను ఎటైనా పోయి స్వతంత్రంగా బతుకుతాసంటే అభ్యంతరం చెబుతున్నావు. నేను ఇప్పటికైనా వేరు పోయి సుఖపడటం నీకు ఇష్టంలేదు,” అన్నాడు మోహనుడు.

“అలా ఎప్పటికీ అనుకోకు. ఎక్కడ ఉన్నా నువు సుఖంగా ఉండటమే నాకు కావలిసింది,” అని తండ్రి కొడుకు వాటా పంచి ఇచ్చాడు. మోహనుడు మరొక