లాడుతున్నది. ఆది తనలో, “ఆబ్బో, ఎన్ని చేపలో!” ఆనుకుని, నీటిపిల్లులతో, “ఏమర్రా, ఆల్లుళ్ళూ, ఆలా విచారంగా ఉన్నారేం?” అని అడిగింది.

“ఈ చేపలను పట్టాం. కాని వీటిని పంచుకోవటంలో ఒకరి కొకరం అన్యాయం చేస్తామేమోనని భయ పడుతు న్నాం,” అన్నాయి నీటిపిల్లులు.

“మీకీ చేపలను న్యాయంగా నేను పంచనా?” అన్నది నక్క.

నీటిపిల్లులు తమకు వచ్చిన చిక్కు తొలిగిపోతుందనుకుని, సరేనన్నాయి.

నక్క ఒక నీటిపిల్లిని అవతలికి తీసుకు పోయి, “చేపలను పట్టటంలో నువు నిజానికి చేసిందేమిటి? అంతా రెండో నీటిపిల్లె చేసింది. ఆది నీటిలోకి వెళ్ళి, ప్రవాహానికి తట్టుకుంటూ, చేపలను ఒడ్డుకు ఎంతో నేర్పుగా తరిమింది. ఒడ్డున పడ్డ చేపలను చంపటం తప్ప నువ్వేమీ చెయ్యలేదు.

న్యాయంగా నీకు రావలిసిన వాటా చాలా కొద్ది,” అన్నది.

తరవాత నక్క రెండో నీటిపిల్లిని ఎడంగా తీసుకుపోయి, “కష్టమంతా రెండో నీటిపిల్లి పడింది. ఒడ్డున రాళ్ళూ, రప్పలూ, దుబ్బులూ, గుంటలూ, మిట్టలూనూ. నువు సునాయాసంగా చేపలను ఒడ్డుకు తరిమితే, అవి మళ్ళీ నీటిలోకి దూకేలోపల పరిగెత్తుతూ వచ్చి, వాటిని పట్టి చంపి, చేప లన్నిటిని దక్కించింది,” అన్నది.

ఈ మాటలు విని రెండు నీటిపిల్లులూ అవమానంతో కుంగిపోయాయి.

తరవాత నక్క చేపలన్నిటికీ తలలూ, తోకలూ కత్తిరించి, నీటిలో పని చేసిన నీటిపిల్లికి తలలూ, ఒడ్డున పని చేసిన నీటిపిల్లికి తోకలూ ఇచ్చి, మధ్యవర్తిత్వం చేసి నందుకు తన ఫిజు కింద చేపల మధ్య భాగాలు పుచ్చుకుని, ఇంటికి చక్కా పోయింది.