చప్పున కొన్ని కాయలు కోసి, “నాన్నగారు ఇలాటి కాయలను చూసి ఉండరు. వీటిని తీసుకుపోయి ఆయనకు చూపి, యువ రాజుగా అభిషేకం పొందుతాను,” ఆంటూ తన గుర్రాన్ని ఎక్కి వెనక్కు తిరిగి వెళ్ళిపోయాడు.

ఆ పాటి ఆలోచన తనకు తట్టనందుకు వీరుడు చాలా నొచ్చుకుని, అయినా ముందు ముందు ఇంకా గొప్ప వింతలు కనబడ వచ్చు ననుకుని ముందుకే వెళ్ళాడు. శూరుడు కూడా ఆతనితోబాదే వెళ్ళాడు.

కొన్ని రోజులకు వారు మరొక వింత తోపు చేరుకున్నారు. అక్కడ ఒక చెట్టున

బంగారు రంగుగల వెలగకాయలున్నాయి. వీరుడు కొన్ని వెలగకాయలు కోసుకుని, “నాన్నగారు ఈ వింతను ఎన్నడూ చూసి ఉండరు. వెండి నేరేడుపళ్ళ కన్న ఇవి వింతగా ఉన్నాయి. నేను తప్పక రాజు నౌతాను,” అని చెప్పి వెనక్కు తిరిగి వెళ్ళిపోయాడు.

తరవాత శూరుడు ఒక్కడే ముందుకు సాగాడు. అతను చాలాకాలం ప్రయాణించి ఒక విచిత్రమైన చిట్టడవి చేరుకున్నాడు. ఆక్కడ ప్రతి చెట్టూ, ప్రతి పాదా, ప్రతి దుబ్బూ మణులతో చేసినట్టుగా ఉండి, ఎండలో రకరకాల రంగు లీనుతున్నది.