కొంతసేపయ్యాక విమల వెళ్ళిపోయింది. అప్పుడు కామాక్షమ్మ, చందనతో, “నీ స్నేహితురాలు చెప్పింది విన్నావుగా! రేపు పెళ్ళయి అత్తవారింటికి వెళ్ళాక, నీ అత్త చెప్పిన దానికల్లా గంగిరెద్దులా తలవూపకు. అత్తను అదుపులో పెట్టు. అప్పుడే నీ కాపురం సవ్యంగా వుంటుంది. అలాకా నప్పుడు, నీ కాపురం విమల కాపురం లాగే తగలడుతుంది,” అని చెప్పింది.

ఈ మాటలు చందన హృదయంలో హత్తుకున్నాయి.

చందన పెళ్ళి కేశవుడితో ఘనంగా జరిగింది. చందన అత్తగారు పార్వతమ్మ చాలా శాంత స్వభావురాలు. అందరితో మంచిగా మసలుకునేది. అయితే ఎదుటి

వాళ్ళు తప్పుచేస్తే మాత్రం ఆమె సహించేది కాదు.

చందన కాపరానికి వచ్చిన రోజున చీకటి పడేవేళ పార్వతమ్మ వంటగదిలో వుండి, “చందనా! దీపం వెలిగించు,” అని కేక వేసింది.

అయినా చందన దీపం వెలిగించలేదు. కొంచెంసేపు తర్వాత పార్వతమ్మ వంటగది నుంచి బయటికి వచ్చి, దీపం వెలిగించి, “ఏమ్మా, కేకవేసి చెప్పినా దీపం వెలిగించ లేదు. వినబడలేదా?” అని అడిగింది.

దానికి చందన, “మా ఇంట్లో మా అమ్మ నన్పేపనీ చేయనిచ్చేది కాదు,” అన్నది.

ఆ మాటకు పార్వతమ్మ, “అది నీ పుట్టిల్లు. అక్కడ నువ్వుచిన్న పిల్లకిందలెక్క,