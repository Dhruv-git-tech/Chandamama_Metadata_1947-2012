మరుక్కణం భూమి దద్దరిల్లింది. విగ్రహం నుంచి మెరుపులాటి కాంతి వచ్చి అతని కళ్లు గుడ్డిగా అయిపోయాయి. ఎవరో తన్ని నట్లుగా అతను పడిపోయాడు. ఆ స్థితిలో అతనికి ఒక భీకరమైన కంఠస్వరం విని పించింది:

“నీచుడా! నన్నే తలమీద కొడతావుట్రా! ఎవరనుకున్నావు?”

మండోదరి భర్త వణికిపోయాడు. అతని శరీరమంతానజ్జునజ్జు అయినట్టయి, మంట లెత్తసాగింది.

“క్షమించు, తల్లీ! నేరక అవరాధం చేశాను. ఈ పని చేస్తేనే నువ్వు ఆ బలభద్రుడి పైన అనుగ్రహించావు. నాపై ఎందుకాగ్రహించు తున్నావు?” అన్నాడతను.

“బలభద్రుడు గర్భదరిద్రుడు! నువ్వు దరిద్రుడివికావే? నిన్నెందుకు క్షమించాలి?” అన్నది విగ్రహం.

“వాడు దరిద్రుడైతే నేను అజ్ఞానిని! క్షమించు, తల్లీ!” అంటూ మండోదరి భర్త బోర్లాపడి ఏడిచాడు.

“ఒక్క షరతు మీద నిన్ను ఈసారికి క్షమిస్తాను. నేను బలభద్రుడికి పాత్రలో అన్నీ వచ్చేట్టు అనుగ్రహించాను గాని, నెయ్యి ఇవ్వటం మరిచాను. పాపం వాళ్లంతా నెయ్యిలేని కూడు తింటున్నారు. కనక, నువ్వు ఇంటికి వెళ్లి రోజూ వాళ్లకు సేరు చొప్పున మంచి నెయ్యి ఇస్తూ ఉండు! అందుకు ఒప్పుకుంటే నిన్ను క్షమిస్తాను!” అన్నది అమ్మవారి విగ్రహం.

“నీ ఇష్టం, తల్లీ! నువ్వేం చెయ్యమంటే అది చేస్తాను. నా తప్పుమటుకు క్షమించు!” అన్నాడు మండోదరి భర్త. అతని బాధలన్నీ తీసేసినట్టు పోయాయి. అతను ఇంటికి తిరిగివచ్చి జరిగినదంతా భార్యకు చెప్పి, “స్త్రీబుద్ధి ప్రళయాంతకమని ఊరికే అన్నారా? ఇకనుంచి రోజూ సేరు నెయ్యి బలభద్రుడి ఇంటికి పంపుతూ ఉండు!” అన్నాడు.

చేసేదిలేక మండోదరి భర్త చెప్పినదానికి అంగీకరించి, ఇష్టం లేకపోయినప్పటికీ ప్రతిరోజూ బలభద్రుడి ఇంటికి సేరు నెయ్యి పంపుతూండేది.