లక్ష్యం సిద్ధించేది. కాని, అతడు తనకు నిజమైన మిత్రులెవరో గుర్తించలేక, వచ్చిన మంచి అవకాశాన్ని చేజేతులా జారవిడుచు కోవడం మూర్ఖత్వమే గదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,”అన్నాడు.

దానికి విక్రమార్కుడు, “పల్లెలో కంటే పట్నంలో తన సమర్థత ఎక్కువగా రాణించగలదని, రామనాథుడు పల్లె విడిచి పట్నం బయల్దేరాడు. అతడికి ముందుగా పట్నంలో తన మిత్రులిద్దరూ ఛాలా ప్రముఖ వ్యక్తులన్న సంగతి తెలియనే తెలియదు. అంటే-రామనాథుడు తన స్వశక్తిని నమ్ముకుని పల్లె విడిచాడన్నమాట! మార్గమధ్యంలో ఒకరి తర్వాత ఒకరుగా మిత్రులు తారసపడడం అంతా కాకతాళీయం. ఇక సత్యానందుడూ, ధనశేఖర్లలో రామనాథుడికి ఎవరు నిజమైన మిత్రులన్న సంగతి: ధనశేఖరుడికి, రామనాథుడిపట్ల స్నేహభావమున్నమాట నిజమే! కాని అది అతణ్ణిచూసినప్పుడే ధనశేఖరుడికి స్పురిస్తుంది.

అతడు తన భార్యకు ఏనాడూ తన బాల్యమిత్రుడైన రామనాథుణ్ణి గురించి చెప్పనేలేదు. సత్యానందుడు అలా కాదు. అతడు రామనాథుణ్ణి గురించి ఎంతో వివరంగా తన భార్య జలజకు చెప్పాడు. అంతేకాక, పూట కూళ్ళమ్మకు కూడా తను పుట్టిపెరిగిన పల్లె గురించి ఎంతో అభిమానంగా చెప్పుకున్నాడు. అలాంటి ఉత్తముడితో ధనశేఖరుడు విరోధం పెట్టుకున్నాడు. ఇవన్నీ తెలిసిన తర్వాత రామనాథుడు, ధనశేఖరుణ్ణి నమ్మకపోవడంలో ఆశ్చర్యపడవలసిందేమీ లేదు. ఈ కారణాలవల్ల, రామనాథుడు తన మిత్రులిద్దరిలో ఎవరు నిజమైన మిత్రులో గ్రహించగలిగాడు. అతడు ధనశేఖరుణ్ణి కాదని, సత్యానందుడి ఇంట వుండేందుకు నిర్ణయించుకోవడం మూర్ఖత్వమనిపించుకోదు!” అన్నాడు.

రాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టిక్కాడు. —(కల్పితం)

[ఆధారం: “వసుంధర” రచన]