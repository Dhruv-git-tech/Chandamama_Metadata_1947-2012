ముందు వాడింటికే వెళదాం,” అన్నాడు సంతోషంగా.

అందుకు సీత, “చాల్లెండి! ఆయన పని మీద పోతూ కనిపించావు గదా అని, తన ఇంటికి వెళ్ళమన్నాడు. నీ కోసం ఉన్న పని మానుకుని తిరిగి వస్తున్నాడు ధనశేఖరుడు. మనం ధనశేఖరుడింటికే వెళదాం,” అన్నది.

రామనాథుడు ఇంకేమీ అనలేక ఊరు కున్నాడు.

నరసింహం వాళ్ళకు ధనశేఖరుడిల్లు చూపించి, “ఆయన మీకు ఇల్లు చూపించ మన్నాడే తప్ప లోపలికి తీసుకువెళ్ళమన లేదు. చెప్పిందానికి అదనంగా ఏం చేసినా ఆయనతో మాట వస్తుంది,” అని వెళ్ళి పోయాడు.

అతడి ప్రవర్తనకు ఆశ్చర్య పడుతూనే రామనాథుడు, భార్యను వెంట బెట్టుకుని ఇంద్రభవనంలా వున్న ఆ ఇంటి ఆవరణలో అడుగుపెట్టాడు. ఇంటి గుమ్మం వద్ద కాపలావాడు, వాళ్ళ వివరాలడిగి తెలుసుకుని లోపలికి వెళ్ళాడు.

కొద్దిసేపటి తర్వాత ధనశేఖరుడి భార్య కామాక్షి బయటికి వచ్చి, “అయ్యా! మీరె వరో నాకు తెలియదు. పట్నంలో మావారి కున్న పేరు అంతాయింతా కాదు. అందు వల్ల స్నేహితులమంటూ మా ఇంటికెందరో వచ్చి పోతూంటారు. ఆలాంటి వారిలో కొందరు అదును చూసుకొని దొంగతనాలు

చేశారు. కనక మీరు వారింటికి వచ్చేదాకా బయటనే వుండాలని కోరుతున్నాను. మీరు వారి స్నేహితులే అయితే, నా తప్పుకు క్షమాపణ చెప్పుకుంటాను. అన్యధాభావించ కండి,” అన్నది.

రామనాథుడికి తల తీసేసినట్లయింది. ఆయన కామాక్షితో, “అమ్మా! మీ వారు మరీ మరీ చెప్పడంవల్ల ఇలా వచ్చాను. లేకపోతే నా మిత్రుడు సత్యానందుడింటికే సరాసరి వెళ్ళి వుండేవాణ్ణి,” అన్నాడు.

ఆ జవాబు విని కామాక్షి ఆశ్చర్యపడి, “సత్యానందుడి మిత్రులెవరూ మా వారికి మిత్రులు కాలేరు. ఆ ఇంటి మీద కాకి, ఈ ఇంటి మీద వాలదని తెలియక మీరు