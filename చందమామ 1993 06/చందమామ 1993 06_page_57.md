జిర్చేతేనిత్తనం

ఒక గ్రామంలో బలభద్రుడనే పేదకాపు
ఉండేవాడు. వాడికి చాలామంది పిల్లలు.
బలభద్రుడు రోజూ అడివికి వెళ్లి కట్టెలు
కొట్టి తెచ్చేవాడు. వాటిని అమ్మగా వచ్చిన
చిల్లరడబ్బులతో పిల్లల కింత గంజి పోసి,
తాను తన భార్య కూడా తాగుతూండేవాళ్లు.
బలభద్రుడు ఎంత కష్టపడినా ఒక పూట
కూడా వాడి కుటుంబానికి కడుపు నిండా
తిండి ఉండేది కాదు.

ఒక రోజు ఉదయం బలభద్రుడు గొడ్డలి
భుజాన వేసుకుని అడివికిబయలుదేరాడు.
దారిలో సన్నగా చినుకు ఆరంభమై, వాడు
అడివికి చేరేలోపుగా ధారాపాతంగా వాన
కురవసాగింది. అదృష్ట వశాత్తు అడివిలో
వాడి కొక పాడుపడిన చావడి కనవడింది.
వాడు అక్కడికి పరిగెత్తి చావడి కింద
నిలబడి వాన ఎప్పుడు వెలుస్తుందా అని
చూడసాగాడు.

కాని వాన ఎంతకీ తగ్గ లేదు. “ఎండు
కట్టెలన్నీ తడిసిపోయి ఉంటాయి. తడి
కట్టెలు తీసుకుపోతే ఎవరూ కొనరు. ఈ
పూట పిల్లలకు గంజికూడా ప్రాప్తంలేదు!”
అనుకుంటూ బలభద్రుడు చావడి చుట్టూ
కలయచూశాడు. ఒక పక్కగా వాడికొక
కొయ్యవిగ్రహం కనబడింది. వాడు ఆశపడి
దగ్గిరికి వెళ్లి చూస్తే అది ఒక అమ్మవారి
విగ్రహంలాగా తోచింది.

అమ్మవారి విగ్రహమైతేనేం, అయ్యగారి
విగ్రహమైతేనేం? అది కొయ్యవిగ్రహం;
వానకు తడవ లేదు; పేళ్లు వేస్తే మోపెడు
కట్టెలవుతుంది. అడివంతా ఘాలించినా
ఇది తప్ప మరొక ఎండుకట్టె దారికే
అవకాశం లేదు. ఈ కట్టెను పేళ్లు వేసి
తీసుకుపోతే నాలుగు డబ్బులుగిట్టుతాయి.
తానూ, భార్యా, పిల్లలూ ఆ పూటకు ఇంత
గంజి కాచుకుని తాగవచ్చు!