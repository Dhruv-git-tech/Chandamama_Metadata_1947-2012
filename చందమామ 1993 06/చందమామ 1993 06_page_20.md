“చిత్తం, ప్రభూ!” అని సైనికులు వెళ్ళి పోయారు.

“మరిన్ని ఇళ్ళు నేలమట్టమయ్యాయని తెలిస్తే, ఇక్కడున్న వాళ్ళు మరింత హడలి పోగలరు. ఆవిషయాన్ని మనమధ్యే ఉంచు దాం. సముద్ర తీరానికి వెళ్ళిన దళ నాయకుడు తిరిగి రాగానే, బహుశా మన సైన్యాన్ని అక్కడికి నడిపించవలసి రావచ్చు. కాబట్టి సైన్యాన్ని సిద్ధంగా ఉంచడం అవ సరం?” అన్నాడు రాజు.

“అలాగే చేద్దాం ప్రభూ. దళ నాయ కుడు రాగానే మీ దగ్గరికి వస్తాను,” అని చెప్పి సేనాధిపతి బయలుదేరాడు.

సైనికులతో పాటు సముద్ర తీరానికి వెళ్ళిన దళనాయకుడు, ఆ రోజు సాయం కాలానికి హడావుడిగా తిరిగి వచ్చి, సేనాధి పతికి నమస్కరించాడు.

“ఏమిటలా బిక్కమొహంతో ఉన్నావు? అసలు అక్కడ ఏంజరిగిందో తెలుసుకుని వచ్చావా?” అని అడిగాడు సేనాధిపతి.

“అంతా వింతగా ఉన్నది, ప్రభూ! నిన్న వెళ్ళిన మన సైనికులు సముద్రతీరం చేరుకున్నారనడంలో సందేహం లేదు. ఎందుకంటే వారి అడుగుజాడలు స్పష్టంగా కనిపించాయి. వాళ్ళు అక్కడ చేరుకున్న తరవాత ఏంజరిగిందో తెలియ లేదు. చెప్ప దానికి అక్కడ ఒక పిట్ట కూడా లేదు,” అన్నాడు దళనాయకుడు.

“ఇప్పుడేం చేద్దామని నీ ఉద్దేశం?” అని అడిగాడు సేనాధిపతి.