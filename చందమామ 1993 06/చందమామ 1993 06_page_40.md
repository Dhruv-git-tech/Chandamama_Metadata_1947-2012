భారతీయ విద్యార్థికి అమెరికా
ప్రోత్సాహం!

వాషింగ్టన్ సమీపంలోని ఫేర్‌ఫాక్స్ కౌంటీలో
అఖిల్ రస్తోగి అనే పదకొండేళ్ళ కుర్రాడు ఆరవ
తరగతి చదువు తున్నాడు. ఆ అబ్బాయి తల్లి
దీప ఒక బ్యాంక్ ఉద్యోగిని. ఆమె కుడి చేతి
నరాలు దెబ్బతిన్నాయి. అందువల్ల జగ్గు తీసి,
కప్పులోకి పాలు పోసేప్పుడు, పాలు ఒలికి
పోయేవి. దానిని చూసి బాధపడిన అఖిల్
తీవ్రంగా ఆలోచించి ఒక ప్లాస్టిక్ స్ర్కూ గొట్టాన్ని
రూపొందించాడు. దాని సహాయంతో ఎవరైనా
సరే జగ్గునుంచి ఒలక కుండా పాలను
కప్పులోకి పోసే సదుపాయం ఏర్పడింది.
దానిని చూసి తల్లి ఎంతో సంతోషించింది.
కుటుంబమిత్రులు ఆపరికరానికి 'పేటెంట్' కోసం దరఖాస్తు పెట్టమన్నారు. ఒక అమెరికా సంస్థ పేటెంట్ మంజూరు చేసింది. ఆ విధంగా అఖిల్, అమెరికా పేటెంట్‌ను పొందిన అతి పిన్న వయస్కులలో ఒకడయ్యాడు!

ఆంగ్లంలో 'గళ్ళనుడి కట్టు'

ఆంగ్లంలో 'గళ్ళనుడికట్టు' ఆటను స్కేబుల్
అని అంటారు. ఇంగ్లీషు నేర్చుకునే
విద్యార్థులు ఈ ఆటను ఆసక్తిగా ఆడతారు.
విద్యార్థుల 'పదసంపద'ను ఇది పెంచుతుంది.
ఆల్ డ్రెడ్ బట్స్ అనే ఒక శిల్పకారుడు ఈ
ఆటను రూపొందించాడు. ఆయన తన 93వ
యేట గత ఏప్రిల్లో మరణించాడు. ఆయన
ఈ ఆటను 1930వ సం॥లో రూపొందిం
చాడు. దానిని అతడు బోర్డు వ్యాపారులకు
అమ్మచూశాడు. కాని ఎవరూ కొనలేదు. 20
ఏళ్ళ తరవాత దానినాక చిన్న వ్యాపారసంస్థ
విడుదల చేసింది. పిల్లలు దానిపట్ల చూపిన
అపార ఆసక్తిని గ్రహించి, మొదట నిరాకరిం
చిన సంస్థ మళ్ళీదానిని తీసుకుని భారీఎత్తున
తయారు చేసి విడుదల చేసింది. ఈ ఆధార
సూత్రంతోనే ప్రయాణం చేసేప్పుడు ఆడడానికి
వీలుగా 'మెగ్నటిక్ సెట్' కూడా రూపొందిం
చారు. ఆ తరవాత అది వివిధ ప్రపంచ
భాషలలో వెలువడింది. ఇప్పటికి అది కోట్ల
వరకు అమ్ముడయి ఉండవచ్చని ఒక
అంచనా!