వెయ్యిన్నూట పదహార్లు

అనూరాధ తల్లి చిన్నతనంలోనే పోయింది. తండ్రి మరొక పెళ్ళి చేసుకోవడంతో, ఆమె పన్నెండేళ్ళ వయసు వచ్చే వరకూ అవ్వ దగ్గిరే పెరిగింది. ఆమె సవతి తల్లి దుర్గమ్మ పరమ గయ్యాలి. ఆమెకు ఇద్దరు పిల్లలు. ఒక్కతే ఇంటెడు పనీ చేసుకోవడం కష్టంగా ఉన్నది.

ఒకరోజు భోజనం చేస్తున్న భర్తతో దుర్గమ్మ, “ఆ ముసలిదాని గుడిశెలో మహా రాణీలా వున్నది, నీ ముద్దుల కూతురు! వేలు గుమ్మరించి పెళ్ళి చేయాల్సిన ఖర్మ మనకు తప్పేది కాదు. పెళ్ళి లోపల ఏ పనీ పాటా రాకపోతే, సవతి తల్లిని గనక నలు గురూ నన్నాడిపోసుకుంటారు. నువ్వు వెళ్ళి నీ కూతుర్ని తీసుకురా. నాలుగేళ్ళపాటు మనింట్లో వుంచుకుందాం,” అన్నది.

దుర్గమ్మ చేతిలో కీలుబామ్మ ఆమె భర్త. అతడు మారుమాట్లాడ కుండా వెళ్ళి,

అనూరాధను తీసుకువచ్చాడు. ఆమె ఆరేళ్ళపాటు సవతి తల్లితో తిట్లు తింటూ అడ్డమైన చాకిరీ చేసింది. పట్టంలోని తన తమ్ముడి స్నేహితుడు పైడిరాజు కానీ కట్నం లేకుండా అనూరాధను చేసుకుంటాడని చెప్పి, భర్త చేత పెళ్ళికి ఒప్పించింది దుర్గమ్మ. ఈ పైడిరాజు చిల్లర దొంగత నాలతో బతుకుతున్నవాడని, తమ్ముడి ద్వారా దుర్గమ్మకు ముందే తెలుసు.

పెళ్ళికి ముందు తనకు పట్టంలో ఉద్యోగం అని చెప్పాడు, పైడిరాజు. కాప రానికివచ్చిన వారం రోజుల్లోనే, అతడి ఉద్యో గమేమిటో తెలిసిపోయింది, అనూరాధకు.

“మోసం చేసి సంపాదించిన డబ్బు సుఖాన్నీ, శాంతినీ యివ్వలేదు. ఏదైనా కష్టపడి సంపాదించే మార్గం చూడు!” అని అనూరాధ భర్తను ఎన్నో విధాలుగా బ్రతిమిలాడింది.