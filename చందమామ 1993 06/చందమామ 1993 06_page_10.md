అత్త-కోడలు

శ్రీపురం అనే గ్రామంలో భూషయ్య అనే చిన్న భూస్వామి వుండేవాడు. ఆయన భార్య కామాక్షమ్మ నోటిదురుసు మనిషి. మొదట్లో భూషయ్య, కామాక్షమ్మను అదుపు చేయాలని చూశాడు. కానీ, ఆయనలోని మెతకదనం గమనించి కామాక్షమ్మ మరింత నెత్తికెక్కింది. చేసేదిలేక భూషయ్య వూరు కున్నాడు.

భూషయ్య, కామాక్షమ్మలకు ముగ్గురు కూతుళ్ళు, ఒక్కడే కొడుకు. పెద్దకూతు పెళ్ళిద్దరూ, కొడుకూ కామాక్షమ్మ ఏం చెబితే, దానికల్లా తలలు వూపేవారు. అందువల్ల, కామాక్షమ్మ వాళ్ళ విషయంలో దిగులు పడేది కాదు. మూడో కూతురు చందన తండ్రి స్వభావం. ఎవరితోనూ అంతగా మాట్లాడేది కాదు. మాట్లాడితే, ఆ మాటల్లో అభిమానం, గౌరవం వుండేవి. ఇది చూసిన కామాక్షమ్మ చిన్నప్పటి నుంచీ చందనను

తనలాగా తయారు చేయాలని విశ్వ ప్రయత్నం చేసింది. ఆ ప్రయత్నం పూర్తిగా ఫలించకపోయినా, చందన స్వభావంలో కొంత మార్పు తెచ్చింది.

పనివాళ్ళను తేలిగ్గా చూడ్డం, పెద్దలను లెక్కచేయకపోవడం వంటి మార్పులు గమనించిన భూషయ్య, ఆమెను పిలిచి మంచి మాటలు చెప్పేవాడు.

ఈ విధంగా, ఇతరులపట్ల తల్లి ప్రవర్తన తప్పని తండ్రీ, తండ్రి ప్రవర్తన తప్పని తల్లి చెబుతూండడంతో, ఏది చెడో, ఏది మంచో తెలుసుకోలేని అయోమయంలో పడింది, చందన.

చందన యుక్తవయసుకు రాగానే, తండ్రి భూషయ్య ప్రమేయం ఏమీ లేకుండా, కామాక్షమ్మ ఆమెకు కేశవుడనే యువకుడితో పెళ్ళి సంబంధం నిశ్చయం చేసింది. కేశవుడు బాగా చదువుకున్నవాడు.

ఎన్. శివనాగేశ్వరరావు