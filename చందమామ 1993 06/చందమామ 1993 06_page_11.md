దివాణంలో ఉద్యోగం. తండ్రి లేడు; తల్లి, ఒక చెల్లెలు మాత్రం వున్నారు. చెల్లెలికి పెళ్ళయి, వేరే ఊరిలో వుంటున్నది. కేశ వుడికి ఆస్తి పెద్దగా లేకపోయినా, ఏ బాదర బందీలు లేవనీ, కూతురు సుఖపడుతుందనీ భానించింది, కామాక్షమ్మ.

ఒకరోజు చందన స్నేహితురాలు విమల, కామాక్షమ్మ ఇంటికి వచ్చింది. విమలకు పెళ్ళయిఏడాది అయింది. చందన, విమల మాట్లాడుకుంటూంటే మధ్యలో కామాక్షమ్మ కల్పించుకుని విమలను, “ఏమ్మా, ఎలా వుంది నీ కాపురం?” అని అడిగింది.

విమల బాగానే వుంది అన్నా, కామాక్షమ్మ ఊరుకోక ప్రశ్న మీద, ప్రశ్న వేసి తనకు కావలసిన విషయం రాబట్టింది.

విమల అత్తగారు కొంచెం కోపిష్టి మనిషి. కోడలు ఏం చేసినా ఆవిడకు నచ్చదు. ఇది విమలకు బాధకలిగించేది. అయినా, అత్త గారికి అనుకూలంగా ప్రవర్తించాలని, ఆమె చెప్పినట్లు చేసేది. అయినా, ఆమెకు సంతృప్తి కలిగేది కాదు. విమల భర్తతో తన కష్టం చెప్పుకుంటే, “అమ్మ చెప్పినట్టు నడుచుకో!” అని సలహా ఇచ్చేవాదే కాని, ఆమె బాధల విషయం పట్టించుకునేవాడు కాదు.

ఇది విన్న కామాక్షమ్మ, విమలతో, “అత్త వారింట ఆడపిల్ల గడుసుతనంతో వ్యవహరించాలేగాని, అణిగిమణిగి వుంటే ఇలాగే వుంటాయి పాట్లు!” అని పెద్దగా దీర్ఘం తీసింది.