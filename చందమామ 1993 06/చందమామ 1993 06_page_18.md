గురించి బెంగపడవలసిన అవసరం ఏమీ లేదు,” అన్నాడు సేనాధిపతి.

“అలాగ!” అన్నాడు రాజు సంతోషంగా.

“మరొక శుభవార్త, ప్రభూ! శరణార్థు లుగా వచ్చిన స్త్రీల కోసం, పిల్లల కోసం, యువ రాణి రాజప్రాసాదం లోని పడమటి దిశ భాగాలను కేటాయించారు. స్వయంగా అక్కడి ఏర్పాట్లన్నీ చూసి, యువ రాణి నిద్ర పోవ టానికి అర్థరాత్రి దాటిందని పరిచారికలు నాకు తెలియజేశారు,” అన్నాడు సేనాధిపతి.

“పేదలకు సాయ పడాలనే పరోపకార బుద్ధి ప్రియంవదకు బాల్యం నుంచే ఉన్నది. సరే అక్కడి ఏర్పాట్లు ఎలా ఉన్నవో వెళ్ళి, చూద్దాం,” అన్నాడు రాజు ఎంతో ఉతాహంగా.

“చిత్తం, ప్రభూ!” అని సేనాధిపతి రాజు వెంట నడిచాడు.

రాజూ, సేనాధిపతి రాజప్రాసాదం పడమటి భాగాన్ని చేరే సరికి, అక్కడ స్త్రీలూ, పిల్లలూ వరుసలు వరుసలుగా కూర్చుని ఉన్నారు. వాళ్ళ ముందు ఆకులు పరచి ఉన్నాయి. కొంతసేపటికి, యువ రాణి ప్రియంవద వెంట వచ్చిన పరిచారికలు పాత్రలలో తెచ్చిన భోజనం అందరికీ వడ్డించారు. అందరూ చాలా సంతోషంగా భోజనం చేస్తున్న దృశ్యం చూసిన రాజు పరమానందం చెంది, “ప్రియంవదా, నీ ఔదార్యం మెచ్చుకో తగినది. బాధలలో ఉన్నపాళ్ళను ఆదుకోవడం లోనే మానవ జన్మకు సార్థక్యం లభిస్తుంది. ఆవిషయం