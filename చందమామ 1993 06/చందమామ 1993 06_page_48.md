ఆ రాత్రి గడిచి తెల్లవార గానే విభీ షణుడు రాముడి కోసం స్నానానికి పనికి వచ్చే నీరూ, సుగంధ లేపనాలూ, బట్టలూ తెచ్చి, రాముడి చేత స్నానం చేయించ టానికి స్త్రీలను కూడా తెచ్చాడు.

రాముడు విభీషణుడితో, “సుగ్రీవుడు మొదలైన వానర వీరులను స్నానానికి పిలువు. నేను వెంటనే అయోధ్యకు పోవాలి. పధ్భాలుగేళ్ళూ నిండిన మర్నాడు నేను కనిపించక పోతే అగ్నిప్రవేశం చేస్తానని శపథం చేసిన నా తమ్ముడు భరతుణ్ణి చూడటం కన్న నాకు ఈ స్నానం వగైరా ముఖ్యం కాదు,” అన్నాడు.

దానికి విభీషణుడు, “రామా, నిన్ను ఒక్క రోజు లోపల అయోధ్యకు చేర్చగలను. కుబేరుడి నుంచి రావణుడు బలాత్కారంగా సంగ్రహించిన పుష్పకవిమానం ఉన్నది. నీకూ, సీతకూ, లక్ష్మణుడికీ నేను చేసే సత్కారాలన్నీ స్వీకరించమని నా ప్రార్థన,” అన్నాడు.

దానికి రాముడు, “విభీషణా, నువ్వు యుద్ధంలో నాకు సహాయ పడటమే నాకు గొప్ప సత్కారం. నా కోసం చిత్రకూట వర్యతానికి వచ్చిన భరతుణ్ణి చూడాలని నా మనసు చాలా తొందరపడుతున్నది. అంతే గాక మా తల్లులైన కౌసల్యనూ, సుమిత్రనూ, కైకేయినీ, గురువులైన వసిష్ఠుడు మొదలైన వారీనీ, స్నేహితులనూ, నగరవాసులనూ

చూడాలని కూడా తొందరగా ఉన్నది. అందుచేత వెంటనే పుష్పకవిమానం తెప్పించు. నేనిక్కడ ఒక్క క్షణం కూడా ఉండలేను. వెంటనే నేను వెళ్ళిపోవటానికి అనుజ్ఞ ఇయ్య,” అన్నాడు.

వెంటనే విభీషణుడు పుష్పకవిమానాన్ని తీసుకువచ్చాడు. పూలమాలలతో అలంకరించి ఉన్న ఆ విమానాన్ని రాముడికి చూపి, “ఇంక ఏమిసెలవు?” అని అడిగాడు వినయంగా.

“వానరులు చేసిన సహాయం ఇంతా, అంతా కాదు. వారికి బట్టలూ, నగలూ మొదలైనవి ఇచ్చి సత్కరించు. దేవతలకు లొంగని ఈ లంకానగరం వానరుల