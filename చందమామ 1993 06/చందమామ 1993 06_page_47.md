ఆయనను చూసి రామ, లక్ష్మణులు నమస్కారం చేశారు. దశరథుడు తన వ్రియపుత్రుడైన రాముణ్ణి కౌగిలించుకుని ఇలా అన్నాడు:

“నాయనా, రామా! నిన్ను విడిచి ఉండ డంచేత నాకు ఈ స్వర్గసుఖాలూ, దేవరులు నాకు చూపించే గౌరవమూ ఆనందం కలిగించలేక పోయాయి. శత్రువులను చంపి, వనవాసదీక్ష పూర్తి చేసిన నిన్ను చూస్తే నాకు పరమానందంగా ఉన్నది. నిన్ను అడవికి పంపమని కైకేయి కోరిన కోరిక ఇంకా నా మనస్సును వేధిస్తూనే ఉన్నది. రావణుణ్ణి నువ్వు చంపటం కోసం దేవతలే నీ పట్టా భిషేకానికి విఘ్నం కలిగించారని నాకిప్యుడు

తెలిసింది. నువ్వు వనవాసం మాని ఇంటికి తిరిగి వెళ్ళగానే కౌసల్య సంతోషిస్తుంది. నువ్వు వెళ్ళి పట్టాభిషేకం చేసుకో. రాజ్య పాలన చేస్తూ నీ తమ్ములతో నహా సుఖంగా ఉండు.”

రాముడు చేతులు జోడించి దశరథుడితో ఇలా అన్నాడు: “నన్ను వనవాసానికి పంపమనే పక్షంలో కైకేయినీ, భరతుణ్ణీ విడిచిపెట్టుతానన్నావు. ఇప్పుడు వాళ్ళ మీద అనుగ్రహం చూపించు.”

దశరథుడు అందుకు ఒప్పుకుని, లక్ష్మణుణ్ణి కౌగలించుకుని, అతను రాముడికి చేసిన సేవలను ప్రశంసించాడు. తరవాత ఆయన సీతతో, “రాముడు నిన్ను విడిచి పెట్టుతానన్నందుకు కోపగించుకోకు,” అని చెప్పి, సంతోషంగా స్వర్గానికి తిరిగి వెళ్ళిపోయాడు.

తరవాత ఇంద్రుడు రాముడి ముందుకు వచ్చి, ఏదైనా వరం కోరుకోమన్నాడు. తన కోసం ప్రాణాలర్పించిన వానరులందరూ తిరిగి బతికేలాగు చెయ్యమని రాముడు ఇంద్రుణ్ణి కోరాడు. ఇంద్రుడు అందుకు సమ్మతించాడు. మరు క్షణమే యుద్ధ రంగంలో అవయవాలూ, తలలూ తెగి, చచ్చిపడి ఉన్న వానరులూ, భల్లుకాలూ చెక్కు చెదరకుండా నిద్రలేచినట్టు బతికి లేవటం చూసి, బతికి ఉన్నవాళ్ళు ఆశ్చర్య పడ్డారు.