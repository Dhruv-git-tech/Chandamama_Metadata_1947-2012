సాష్టాంగ పడి లేచి, వానకూడా లక్ష్య పెట్ట కుండా ఇంటికి వెళ్లిపోయాడు.

తన భర్త వట్టి చేతులతో ఇంటికి రావటం చూసి బలభద్రుడి భార్య ఆశ్చర్య పోతూ, “కట్టెలు కొట్టుకు రాలేదా? గొడ్డలి ఏమయింది? ఈ పూట మనమంతా పస్తేనా?” అని ఆదుర్దాగా అడిగింది.

“ఇక మనకు కట్టెలతోనూ, గొడ్డలితోనూ పనిలేదు. అమ్మవారు అనుగ్రహించింది!” అంటూ బలభద్రుడు భార్యకు అడివిలో జరిగినదంతా చెప్పాడు.

బలభద్రుడి భార్య ఒక కొత్తకుండ తెచ్చి దానిపైన మూత ఒకటి పెట్టి, వట్టి పాయియ మీద పెట్టి దించింది. మూత తీసి చూస్తే

అందులో సమస్తమైన ఆహారాలూ, పిండి వంటలూ కూడా ఉన్నాయి. భార్యాభర్తలూ, పిల్లలూ కూడా తమ జన్మలో మొదటిసారి సుఖంగా భోజనంచేసి పడుకుని హాయిగా నిద్రపోయారు.

అది మొదలు బలభద్రుడి కుటుంబానికి తిండికొరత లేదు. వాళ్లు పూటపూటా షద్రసోపేతంగా భోజనం చేస్తున్నారు. వాళ్లు తినటమే గాక, ఇరుగుపారుగు వాళ్లను పిలిచి వారికి కూడా మృష్టాన్న భోజనాలు పెడుతున్నారు.

బలభద్రుడి ఇంటి పక్కనే ఇంకొక ఇల్లు న్నది. ఆ ఇంటావిడ పేరు మండోదరి. జన్మలో ఎన్నడూ గంజీ తప్ప ఎరగని బలభద్రుడి కుటుంబం రోజూ సుష్టుగా భోజనం చేస్తూండటం గమనించి మండోదరి, “ఇంత ఉన్నవాళ్లం మాకే సాధ్యం కాదుగదా, ఈ గర్భదరిద్రులు రోజూ పిండి వంటలు ఎలా చేసుకుంటున్నారు? ఇంత లోనే వీళ్లకింత సిరిఎత్తుకోవడానికి కారణ మేమిటి?” అనుకున్నది.

ఆవిడ బలభద్రుడి చిన్న కొడుకును పిలిచి, “ఒరే, మీ నాన్నఅడివికిపోయి కట్టెలు తీసుకురాటం కూడా లేదు. ఈ వంట సరుకులన్నీ ఎట్లా తెస్తున్నారు? రోజూ మీ అమ్మ ఇంత పెద్ద వంటలు ఒంటరిగా ఎట్లా చెయ్యగలుగుతున్నది?” అని అడిగింది రహస్యంగా.