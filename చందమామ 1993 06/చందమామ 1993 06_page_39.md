కొంతకాలానికి బైరాగి తిరిగి వచ్చి సంగతి తెలుసుకున్నాడు. అచ్చమ్మ ప్రవర్తనకు కారణం తెలుసుకునేందుకు అక్కడి నుంచి కాంతమ్మ ఇంటికి వెళ్ళాడు. అక్కడి పరిస్థితి స్వయంగా తెలుసుకుని తిరిగి వచ్చాక, భ్రమరాంబ ఇంటి పరిస్థితిని గమనించాడు.

అంతా శ్రద్ధగా చూస్తున్న భ్రమరాంబ, బైరాగిని, “తేడా ఏమైనాతెలిసిందా, స్వామీ?” అని అడిగింది.

అందుకు బైరాగి, “కాంతమ్మ ఇంట్లో పనెక్కువ. అయితే ఆమె అచ్చమ్మ చేత అవసరం మేరకు మాత్రమే పని చేయించు కుంటుంది. వాళ్ళింట్లో మంచి నీళ్ళు తాగితే లోటాను నీళ్ళతో తొలుచుకుని మళ్ళీ వాడుతారు తప్ప, ఎప్పటికప్పుడు పని మనిషిని తోమ మనరు. తాము పని చేసే టప్పుడు ఎలా ప్రవర్తిస్తారో, పనిమనిషి విషయంలోనూ అలాగే ప్రవర్తిస్తారు. ఆమెను తమలో ఒకతెగా భావిస్తారు. జీతం ఇవ్వడం వరకు మాత్రమే ఆమె పని మనిషి. అందువల్ల అక్కడ ఆమె ఉత్సాహంగా వుంటుంది,” అన్నాడు.

“నేను మాత్రం దానికి తక్కువేం చేశాను?” అన్నది భ్రమరాంబ ఎంతో ఉక్రోషంగా.

“ఇంకా అర్థం కాలేదా? వాళ్ళు పని వుందని పని చేయించు కుంటున్నారు. నువ్వు పనిమనిషి వుందని పని చేయించు కుంటున్నావు. రెండింటికీ తేడా లేదూ?” అన్నాడు బైరాగి మందలింపు ధోరణిలో.

భ్రమరాంబకు తన తప్పు అర్థమయింది. ఆమె ఏదో అనబోయేంతలో బైరాగి, “నీ అసంతృప్తికి కారణం అసూయ. కాంతమ్మ నీకంటే సంతోషంగా వుందడం, నువ్వు భరించలేక పోతున్నావు. ఆ అసూయను విడిచిపెట్టి కాంతమ్మతో స్నేహం చెయ్యి. గొప్ప కోసం కాక మంచి బుద్ధితో ఇతరులకు సాయపడు. అప్పుడు నీకు కలిగే తృప్తికి అంతుండదు,” అన్నాడు.

భ్రమరాంబ, బైరాగి సలహా పాటించి క్రమంగా అందులోని నిజం గ్రహించింది.