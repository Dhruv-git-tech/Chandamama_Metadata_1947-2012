పైడిరాజు హారం తీసుకుని పరమానంద పడిపోతూ, తను తరుచుగా దొంగ వస్తు వులమ్మే దేవనాథం దుకాణానికి వెళ్ళి, హారం చూపించాడు.

దేవనాథం హారం కేసి కొంచెం సేపు పరీక్షగా చూసి, తర్వాత తల ఎత్తి పైడి రాజుకేసి కోపంగా చూస్తూ, “ఆహా, ఏరా పైడ్రాజు! పూతబంగారం మెరుపులతో, నా కశ్చే కప్పాలనుకున్నావా?” అంటూ హారాన్ని నేలకేసి కొట్టాడు.

పైడిరాజుకు నెత్తినపిడుగుపడ్డటయింది. ఎప్పుడూ ఎదుటివారిని మోసంచేసే తను, ఘోరంగా చిత్తయిపోయాడు. భార్యకు ముఖం చూపించడం ఎలా?

పైడిరాజు బాగా పాద్దుపోయే వరకూ వీధుల్లో తిరిగి ఇల్లు చేరే సరికి, ఇల్లంతా చీకటిగా వున్నది. అనూరాధ లేదు. అతడు దీపం వెలిగించగానే, బల్లమీద అనూరాధ వదిలిపోయిన ఉత్తరం కంటపడింది.

అందులో— నా ద్వారా, మీ గురించి విన్న నా స్నేహితురాలు భానుమతీ, ఆమె

భర్త నీలకంఠంగారూ మీకు తిరుగులేని గుణపాఠం నేర్పేందుకై, ఈ నాటకం ఆడారు. ఒక దొంగకు లేదా మోసగాడికి భార్య అనిపించుకోవడం కన్నా, చావడం మేలు, నా దృష్టిలో. అవ్వ తన చివరి ఘడియ్యల్లోయిచ్చిన వెయ్యిన్నూట పద హార్లు, నాకు దైర్యం చెబుతున్నాయి. ఈ డబ్బుతో రెండు ఆవుల్ని కొనుక్కుని, వాటి పాలు అమ్ముకున్నా నా బ్రతుకు గౌరవ ప్రదంగా గడిచిపోతుంది. అందుకే మా ఊరు వెళ్ళిపోతున్నాను. ఇప్పటికయినా మీరు మనసు మార్చుకుని, మీ తెలివి తేటల్ని సక్రమ మార్గంలో వినియోగించు కుని, కష్టపడి పని చేయగలననుకుంటే, రేపు సూర్యాస్తమయంలోగా మా ఊరు రావచ్చును.

ఉత్తరం చదివిన పైడిరాజు కళ్ళముందు పారలు తొలగిపోయాయి. అతడు మర్నాడు సూర్యోదయం వేళకే, తన ఇంటి గుమ్మం ముందు తలవంచుకుని నిలబడివుండడం చూసి అనూరాధ పరమానందం చెందింది.