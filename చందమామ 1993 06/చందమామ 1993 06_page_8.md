వార్తలు-విశేషాలు

శ్రీ కంచి కామకోటి
పీఠాధిపతి

కంచి కామకోటి పీఠాధిపతి శ్రీ చంద్రశేఖరేంద్ర సరస్వతి మహాస్వాముల వారి శతజయంతి ఉత్స వాలు 1993వ సం॥ మే నెలలో ప్రారంభ మయ్యాయి. యేడాది పాటు ఈ ఉత్సవాలను ఘనంగా జరుపుకోవాలని భక్తులు నిర్ణయించారు. శ్రీ చంద్రశేఖరేంద్ర స్వాములవారి లాగా ఇంత సుదీర్ఘకాలం మరెవరు గాని మరే మఠానికి గాని పీఠాధిపతిగా ఉన్నట్టు దాఖలాలు లేవు.

ఈనాటి పరమాచార్యులు 86 సంవత్సరాలకు పూర్వం ఆదిశంకరుల వారసులుగా కాంచిపుర మఠానికి 68వ శంకరాచార్యులుగా చాలా విచిత్రమైన పరిస్థితులలో నియమించబడ్డారు. 66వ ఆచార్యులయిన శ్రీ చంద్రశేఖర సరస్వతి 1906వ సం॥లో 12 ఏళ్ళ స్వామినాథను అనే బాలుణ్ణి చూశారు. ఆబాలుడి కళ్ళలోని వింతశక్తి స్వామి వారిని ఆకట్టుకున్నది. ఆబాలుడిలో ఆయన 'జగద్గురు' అయ్యేలక్షణాలను చూశారు. తన తదనంతరం ఆ బాలుడే కంచిమఠ పీఠాధిపతి కావాలని తనవెంట ఉన్న పండితులతో చెప్పారు.

మరుసంవత్సరం 66వ ఆచార్యులు కంచి సమీపంలోని 'కలవై' అనే గ్రామంలో పరమపదించారు. ఆ సమయంలో స్వామినాథన్ దిండివనం అనే ఊళ్లో ఒక క్రిస్టియన్ మిషనరీ న్యూల్లో చదువు కుంటున్నాడు. స్వామినాథన్ పెదతల్లి కుమారుడు అంతకుముందే కంచి పీఠాధిపతి వెంట ఉండడం వల్ల, ఆయనను 67వ శంకరాచార్యులుగా నియమించారు. ఆ విషయం తెలియగానే, ఉన్న ఒక్క కుమారుణ్ణీ మఠానికి వదులుకున్న వితంతువయిన పెదతల్లిని ఓదార్చడానికి బయలుదేరిన తల్లి వెంట వెళ్ళాడు స్వామినాథన్.

తల్లీ కొడుకులు కంచికి చేరగానే, కంచి పీఠానికి చెందిన ఒక సన్యాసి, కొడుకును తల్లి నుంచి విడదీసి, కలవైకి తీసుకువెళ్ళాడు. మార్గమధ్యంలో ఆయన ప్రస్తుత పీఠాధిపతి కూడా హఠాత్తుగా అనారోగ్యం పాలయ్యాడనీ, అందువల్ల స్వామినాథన్ 68వ శంకరాచార్య పదవీ బాధ్యతలు చేపట్టాలనీ కోరాడు. అంటే అతడు ఆ క్షణం నుంచి కుటుంబ బంధాలను వదులు కోవాలన్న మాట!