అని ఖలీఫా అడిగాడు. ఆ ప్రశ్నకు సమాధానంగా విదూషకుడు తన అరికాలు ఎత్తి ఖలీఫా మొహం ముందు పెట్టాడు.

ఈ దుండగం కళ్లారా చూసిన ఖలీఫా సేవయులు, విదూషకుడిపై బడి చావ గొట్ట బోయారు.

కాని ఖలీఫా వారిని వారించి, “ఎందుకు ఇలా అమర్యాదగా ప్రవర్తిస్తున్నావు?” అని అడిగాడు.

“ఏలినవారు గమనించాలి. నేను తమ కేసి చేతులు చాచి తమరి బహుమానాలు స్వీకరించినట్టయితే, నాకిప్పడు తమకేసి కాళ్లు చాచే హక్కుండేది కాదు,” అన్నాడు విదూషకుడు.

ఒకసారి ఖలీఫా యుద్ధంచేసి విజయంతో తిరిగివస్తున్నాడు. ఆసమయంలో ఖలీఫా వెంట బుప్లూల్ కూడా ఉన్నాడు. ఒక మజిలీలో అర్ధరాత్రి వేళ ఖలీఫాకు అపరిమితంగా దాహమయింది. ఆయన, “నీరు, నీరు!” అని అరవటం విని విదూష కుడు లేచి వెళ్లి నీరు తెచ్చాడు.

“ఈ నీరు తాగేముందు ఏలినవారు దయచేసి ఒక్క ప్రశ్నకు సమాధానం చెప్పాలి. ఈ నీరు లభ్యం కాని పక్షంలో దీనికోసం ఏలిన వారు ఎంత ఇచ్చిఉండే వారు?” అన్నాడు విదూషకుడు.

“అర్ధరాజ్యం ఇచ్చేవాణ్టి!” అంటూ ఖలీఫా నీరు తాగాడు.

“మరొక్క అనుమానానికి కూడా ఏలిన వారు సమాధానం చెప్పాలి తాగిన నీరు అల్పాచమానం రూపంలో బయటికి రాక, లోపలే ఆలాగే బిగదీనుకు పోతే దాన్ని బయటికి రప్పించటానికి ఎంత ఇస్తారు?” అని విదూషకుడు అడిగాడు.

“అవసరమైతే అర్ధరాజ్యం ఇస్తాను!” అన్నాడు ఖలీఫా.

“ఇన్ని నీళ్లకూ, ఇంత అల్పాచమానానికి సమానమైన విలవ గల రాజ్యం కోసం యుద్ధాలు దేనికి, ప్రభూ?” అన్నాడు బుప్లూల్.

ఖలీఫా ఎంతో సిగ్గుతో తల వంచు కున్నాడు.