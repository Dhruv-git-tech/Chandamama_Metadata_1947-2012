అతడు క్షణం ఆలస్యం చెయ్యకుండా గుడిలోకి వెళ్ళాడు. గుడిలో జనం పలచగా వున్నారు. పైగా చాలా మంది పిల్లలు, వృద్ధులు.

ఒక పక్కగా కొబ్బరిచిప్పను ముక్కలు చేస్తున్నది, ఒక పాతికేళ్ళ స్త్రీ. పైడిరాజు ఆమెను సమీపించి, “మీరేనా భానుమతి గారు?” అని అడిగాడు.

ఆమె అవునన్నట్టు తలవూపింది. పైడి రాజు ఉత్తరాన్ని ఆమెకిచ్చాడు. ఆమె ఉత్తరం చదివి, “ఇంతకు ముందే హారాన్ని పార్వతమ్మకిచ్చాను. ఆమె తన కూతురు పెళ్ళికి పదిహేను వందలు సర్దమన్నది. సమయానికి చేతిలో డబ్బులేదు. హారాన్ని

ఎవరి దగ్గరైనా కుదువ పెట్టి ఆవసరం గడుపు కుంటానంటే యిచ్చాను. అయ్య గారు ఈసారి పట్టం వెళ్ళినప్పుడు, హారం మార్చే సంగతి చూడవచ్చని చెప్పండి,” అన్నది.

బంగారంలాంటి అవకాశం, చేతికి చికికి నట్లే చికికి చేజారిపోతున్నందుకు, పైడిరాజు విలవిల్లాడిపోయాడు. అయితే, ఆ మరు క్షణం మెరుపులా ఒక ఆలోచన వచ్చింది.

అతడు, భానుమతితో, “అయ్యగారు మరెన్నాళ్ళకు మళ్ళీ ఒకసారి పట్టం వెళతారో తెలియదు. ఇప్పుడే పని పూర్తి చేయించవచ్చు. నా దగ్గర వెయ్యిన్నూట పదహారు రూపాయలున్నవి. మీరనే ఆ పార్వతమ్మకి ఆ డబ్బిచ్చి, హారం తీసుకు రండి. నేను నీలకంఠంగారి నడిగి, ఆ మొత్తం తీసుకుంటాను,” అన్నాడు.

భానుమతి, పైడిరాజు యిచ్చిన డబ్బు సంచి తీసుకుని, “ఈ మొత్తం పార్వతమ్మకు సరిపోతుందో లేదో అడిగి చూస్తాను. గుడి వెనకే వాళ్ళ ఇల్లు!” అంటూ వెళ్ళిపోయింది.

ఆ తర్వాత నాలుగైదు నిమిషాలు గడవ కుండానే, భానుమతి తిరిగి వచ్చి, హారా న్నొకదాన్ని పైడిరాజుకిస్తూ, “మొన్న అయ్య గారి మేనకోడలి పెళ్ళిలో, అలివేలుగారు వేసుకున్న హారం నమూనాలో కొత్తహారం వుండాలని చెప్పండి,” అన్నది.