సూర్యకాంతిలో మిలమిలా మెరిసిపోతున్న
వెండికొండలు కనిపించినై. వాటిని చూస్తూనే
మైమరచిపోయి, “ఆహా, ఎంతవెండి! ఎంత
వెండి! దీనిని రాజధానికి తరలించేందుకు
ఎన్నివందల వాహనాల అవసరం కలుగు
తుందోగదా!” అంటూ వెనుదిరిగేందుకు
తలతిప్పాడు విశ్వసేనుడు.

ఆ సమయంలో అతడికి దాపులవున్న
ఒక ముని పర్ణశాల కనిపించింది. ముని
రెండు లేడిపిల్లలకు పచ్చికపరకలూ, లేత
ఆకులూ తినిపిస్తున్నాడు. కొంచెం దూరంలో
రెండు లేళ్ళు తమ పిల్లలకేసి చూస్తూ తల
లాడిస్తున్నవి. ఆ దృశ్యం చూసిన విశ్వసేనుడి
మనస్సు చివుక్కుమనగా, “అయ్యో! ఈ
అమాయకజీవుల్ని వేటాడేందుకానేను, రాజ
ధానినుంచి మందీ మార్బలంతో అరణ్యానికి
వచ్చింది!” అనుకుని, ముందుకడుగేసేందుకు

సంశయిస్తూండగా, ముని అతణ్ణి చూసి,
“రాజా, సంశయిస్తున్నాపెందుకు, రా! వెంట
అంగక్షకులు లేకుండా ఇంతదూరం ఎందుకు
మ్చినట్టు?” అని అడిగాడు ప్రశాంతమయనుతో.

విశ్వసేనుడు, ఆయనకు ప్రణామంచేసి,
మహామునుల దగ్గర దాపరికం కార్యహానికి
దారితీస్తుందని భావించి, అంతకు ముందు
బుషి వెండికొండల గురించి చెప్పిన సంగతి
వివరించాడు.

అంతా విన్న ముని, విశ్వసేనుడికేసి పరీక్షగా
చూసి, “రాజా, ఈ వెండికొండలకే అంతగా
తబ్బిబ్బవకు. ఉత్తరంగా మరొక నాలుగు
కోసుల దూరం వెళ్ళావంటే, నీకు బంగారు
కొండలు లభ్యం కాగలవు!” అన్నాడు.

బంగారు కొండలమాట వింటూనే విశ్వ
సేనుడు మహదానందంచెంది, మునికి నమ
స్కరించి, అక్కడినుంచి కదలి కాలిబాటమెంట
నడిచి కొంతసేపటికి బంగారుకొండలున్న
ప్రదేశాన్ని చేరాడు.

బంగారు కొండలు పచ్చని కాంతులు వెద
జల్లుతూ ధగద్ధగలాడుతున్నవి. విశ్వసేనుడు
ఆశ్చర్యానందాలలో మునిగిపోయి, పెద్దగా,
“ఆహా, నా జీవితం ధన్యం. ఈ బంగారు
కొండలన్నీ నా సాంతసాత్తు!” అంటూ చిన్నగా
కేకేశాడు.

అల్లంతదూరంలోగల ఒక సరస్సులో
స్నానంచేసి బయటికి షస్తున్న ఒకయోగి, రాజు
మాటలు విని, చేతిలోని దండంపైకెత్తి, “రాజా,
ఈ బంగారుకొండలు కంటబడిన మాత్రానే,
అంతగా మైమరిచిపోకు. మరొక్క నాలుగే
నాలుగు కోసులు ఉత్తరంగా వెళ్ళావంటే, నీకు
వజ్రాల గనులు దర్శనమిస్తాయి,” అన్నాడు.