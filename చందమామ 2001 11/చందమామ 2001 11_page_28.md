మరునాడు, సవతి తల్లి తనకూతురు శ్యామల చేతికి భోజనం ఇచ్చి, పాలంలో పనిచేస్తున్న తండ్రికి తీసుకువెళ్ళమని చెప్పింది. దారిలో శ్యామలకు కూడా పాము కనిపించింది. రమకు వరాలిచ్చిన పాము అదేనని శ్యామలకు తెలి యదు. చెట్టుపైనున్న ఏ భూత్మో, దయ్యమో ఆ వరాలు ఇచ్చి ఉంటుందని శ్యామల అనుకున్నది. అందువల్ల పాము పూలమాల కావాలని అడిగి నప్పుడు, శ్యామల కోపంగా తిడుతూ దానిని అవతలికి తోసి ముందుకు వెళ్ళింది.

పాముకు కోపం వచ్చి, “ప్రపంచంలోనే అతి వికారమైనముఖం కలిగి ఉంటావు! ప్రతి ఒక్కరూ నిన్ను తిట్టిపోస్తారు!” అని చోపించింది.

ఇంటికి తిరిగి వచ్చినశ్యామల వికారముఖం

చూసి తల్లి దిగ్గ్రాంతిచెందింది. ఏం చేయాలో ఆమెకు పాలుపోలేదు. వాళ్ళ బాధ చూసి, రమకూడా బాధపడింది. మళ్ళీ వెళ్ళి పామును కలుసుకుని శ్యామలకిచ్చిన శాపాన్ని తొల గించమని ప్రార్థించింది. “తల్లీ కూతుళ్ళ చేత నానాబాధలు అనుభవిస్తూ కూడా వాళ్ళ మంచి కోరుకుంటూన్న నీ మనసు చాలా దొడ్డది. అలాగే నీ కోరిక నెరవేరుస్తాను,” అని పాము కొంతసేపు ఆగి మళ్ళీ ఇలా అన్నది: “నీ కరుణకు మెచ్చి

ఇంకొక కానుక ఇస్తాను. వచ్చేవారం ఈ రాజ్యాన్నేలే రాజు, మీ గ్రామంగుండా వెళ్ళనున్నాడు. నీ మధురమైన కంఠస్వరంతో ఒక పాటపాడి వినిపించావంటే, నిన్ను రాజు ఆదరించగలడు. త్వరలో నువ్వు యువ రాణివి కాగలవు!”

రమ ఇంటికి తిరిగి వచ్చింది. శ్యామలకు పూర్వరూపం వచ్చింది. అంతేకాదు; పాము చెప్పినట్టే వారం తిరిగేసరికి, ఆ దేశపురాజు ఏదో పనిమీద ఆ గ్రామం గుండా వెళ్ళు వలసి వచ్చింది. రాజుగారి రాక గురించి తెలియ గానే గ్రామ పెద్దలు ఆయనకు స్వాగతం పలక డానికి సభ ఏర్పాటుచేశారు. కార్యక్రమం ప్రారంభంకావడానికి ముందు రమను ప్రార్థనా గీతం పాడమన్నారు. రమ ఆలపించిన మృదు మధురమైన ప్రార్థనాగీతాన్ని విన్న రాజు మనసు పరాశించింది. రాజు రమను ఆప్యాయంగా ద్గగికి పిలిచాడు. ఆమెను తనమెంట తీసుకుపోయి దత్తత చేసుకుంటానని రమ తండ్రికి చెప్పాడు. ఆయన సంతోషించాడు. అయితే రమ మాత్రం అందుకు ఒప్పుకోకుండా, “మా తండ్రినీ, తల్లినీ, చెల్లెలినీ ఇక్కడే వదిలి నేనుమాత్రం రాజధానికి రాలేను, క్షమించండి,” అన్నది వినయంగా.

అందుకు రాజు చిన్నగా నప్పి, “మీ కుటుంబమే రాజధానికి రావచ్చు. మీ తల్లి తండ్రులు రాజభవనంలోనే చేతసైన పనులు చేసుకుంటూ నీ కళ్ళ ఎదుటే కాలం గడపవచ్చు. త్వరలో నువ్వే ఈ రాజ్యానికి యువరాణివి అవుతావు!” అన్నాడు రమతో.

ఆమె అందుకు అంగీకరించింది. రమ సవతి తల్లీ, కూతురు శ్యామలా అన్ని రోజులు రమను హింసించినందుకు పశ్చాత్తం చెంది క్షమించమని ఆమెను వేడుకున్నారు.

కరుణ, కఠిన హృదయాలను కూడా జయిస్తుంది!