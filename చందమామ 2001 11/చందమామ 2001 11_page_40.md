మాట్లాడి వెళతాను,"అన్నాడు. అయితే రమాపతి బాబు, "అర్జున్, నేను చెప్పినట్టు చెయ్. లోపలికి వెళ్ళు!"అన్నాడు.

అర్జున్ అయిష్టంగా లోపలికి వెళ్ళాడు.

జాఫర్ యజమానిచెప్పే సూచనలను మౌనంగా విన్నాడేతప్ప, అర్జున్ను చూసినప్పుడు వాడిలో కలిగిన ఉస్సాహమంతా నీరుగారి పోయింది.

జాఫర్ ఆ రోజంతా కష్టపడి పనిచేశాడు. మనసులో మాత్రం అలలు అలలుగా ఆలోచనలు: "అర్జున్ కూడా నా ఈడువాడే... అయినా ఎంత అందంగా, హుందాగా ఉన్నాడు! వాడితో మాట్లాడాలనే అనుకుంటాను. అలాంటివాడితో మాట్లాడ్డం, స్నేహం చేయడం తనకు సాధ్యమయ్యే పనేనా? ఇద్దరిమధ్యా పెద్ద అగాధం ఉందికదా! నేనేమో పనిచేస్తే తప్ప కడుపు నింపుకోలేని కటిక దరిద్రుణ్ణి! అర్జున్ ధనికుడు.. తాను సేవకుడు.. అతడు యజమాని!" ఇలా రకరకాల ఆలోచనలు!

ఆ రోజు సాయంకాలం ఇంటికి బయలుదేర డానికి సిద్ధమవుతూండగా, అర్జున్ నవ్వుతూ తనకేసి రావడంచూసి జాఫర్ ఆశ్చర్య పోయాడు. "జాఫర్! ఉదయమే నీతో మాట్లాడనందుకు బాధగా ఉంది. నిన్ను, ఒకవిషయం అడగాలని వచ్చాను," అన్నాడు అర్జున్.

జాఫర్ ఏమిటి అన్నట్టు చూశాడు.

“నువ్వు. నాకు స్నేహితుడిగా ఉంటావ?” అంటూ అతన్ని సమీపించి చేయి అందించాడు.

జాఫర్ ఏం చెప్పాలో తెలియక అలాగే నిల బడ్డాడు. మౌనాన్ని అంగీకారంగా భావించి, అర్జున్ వాడిచేయి అందుకుని, “జాఫర్ ఇప్పుడు నాకెంతో సంతోషంగా ఉంది. నేను మంచి స్నేహితులకోసం తహతుహలాడుతున్నాను. స్కూలు హాస్టల్లో నాకు ఒక్క స్నేహితుడుకూడా లేడంటే నమ్ము,” అన్నాడు.

ఇద్దరిమధ్యా మాటా, మాటా కలిసి స్నేహం మొగ్గుతొడిగింది. ఇద్దరి మనసులూ కలిశాయి.

ఆటపాటలు కొనసాగాయి. అయితే, తమ తోటలో పని చేసే కుర్రవాడికీ, తన కొడుక్కూ వమ్మ పెరుగుతూన్న చెలిమిని అర్జున్ తల్లి హెచ్చరికతో గమనించసాగింది. తన తల్లి దండ్రుల మిత్రుల పిల్లలతో ఆడుకోవడానికి అర్జున్ ఆసక్తి కనబరిచేవాడు కాదు. ఆ విషయంగా అర్జున్ తల్లి వాణ్ణి ఒకనాడు హెచ్చరించింది. అందుకు అర్జున్, “అమ్మా! జాఫర్ చాలా

మంచివాడని నువ్వేకదా చెప్పావు. వాడంటే నాకు చాలా ఇష్టం!” అన్నాడు.

ఇలా కొన్ని రోజులు గడిచాయి. ఒకనాడు అర్జున్, జాఫర్ వుండే పల్లెను చూడాలన్నాడు. వెంటనే ఇద్దరు మిత్రులూ కలిసి కాలి నడకనే బయలు దేరారు. జాఫర్ తల్లీ, చెల్లెలూ అర్జున్ను ప్రేమతో పలకరించారు. అతడి ఆప్యాయతకు వాళ్ళు పొంగిపోయారు. వాళ్ళు అమిత ప్రేమతో పెట్టిన ఫలహా రాన్ని అర్జున్ చాలా ఇష్టంగా తిన్నాడు. నలుగురూ కలిసి రోజంతా హాయిగా గడిపారు.

స్నేహానికి లేవు
అడ్డుగోడలూ,
అగాధాలూ!