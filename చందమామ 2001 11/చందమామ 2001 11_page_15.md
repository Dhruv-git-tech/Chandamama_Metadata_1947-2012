చాలుచూసి, ఖడగజీవదత్తులు ఆశ్చర్య పోయారు. “చిన్న విజయం, పిసరంత అధి కారం, క్షణాలమీద బందిపోటు సమర బాహులో ఎంత మార్పు తెచ్చింది!” అన్నాడు ఖడగవర్మ, జీవదత్తుడితో మెల్లిగా.

అంతలో సమరబాహు, ఖడగజీవదత్తులతో, “క్షత్రియయోధుల్లారా! ఇక మన కోటకు బయల్దేరిపోదామంటారా?” అన్నాడు.

“రాజాజ్ఞకు తిరుగేముంది! అలాగే బయలుదేరదాం,” అన్నాడు జీవదత్తుడు.

ఒంటెలమీదా, గుర్రాలమీదా ఎక్కిన సమరబాహు అనుచరులు, బందీలైన వీరుర సైనికుల్ని కొండకోటకేసి నడిపించారు.

అందరూ కొంతసేపటికి కొండకోటను చేరేసరికి, పర్వతం దిగువనున్న చెట్లకింద ఒక చిన్న గుడారమూ, దానిముందు ఎత్తయిన ఆసనంమీద కూర్చునివున్న ఒక వృద్ధుడూ, అతడి చుట్టూ చిన్నపరివారమూ ఖడగజీవ దత్తుల కంటపడింది.

ఎవరీ వృద్ధుడు అని ఖడగజీవదత్తులు ఆశ్చర్యపడేంతలో, ఇద్దరు సేవకులు వెంట రాగా వృద్ధుడు, వాళ్ళను సమీపించి, “నేను వీరపురరాజుగారి ప్రధానమంత్రిని. మా చారులు వర్ణించినట్టు, మీరు మహాయోధు లైన ఖడగజీవదత్త నామధేయులయి ఉంటా రనుకుంటాను!” అన్నాడు.

అవునన్నట్టు తల ఊపి ఖడగజీవదత్తులు, ఆ వృద్ధమంత్రికి నమస్కరించారు. అంతలో గుర్రాలు దిగి అక్కడికి వచ్చిన సమర బాహునూ, స్వర్ణాచారినీ ఆయనకు పరిచయం చేస్తూ, “వీరు కొండకోట రాజుగారు సమరబాహు, ఆయన వారి మహామంత్రి స్వర్ణాచారిగారు!” అన్నాడు జీవత్తుడు.

వీరురసేనాని తలవంచి సమరబాహుకు నమస్కరించాడు. అంతలో సైనికులందరూ నిరాయుధులుగా బిలంపైకి వచ్చారు. సమర బాహు, స్వర్ణాచారితో, “మహామంత్రీ! ఈశత్రు వుల్ని ఎలా శిక్షిద్దామంటారు?” అని అడిగాడు.

స్వర్ణాచారి, ఖడగజీవదత్తులతో చిన్నగా ఏదో సంప్రతింపులుచేసి, “మహారాజా! వీళ్ళను ఎలా శిక్షించాలన్నది, వీరపురరాజు మనపట్ల అనుసరించబోయే విధానాన్నిబట్టివుంటుంది. ముందు వీళ్ళందర్నీ మన కొండ కోట కారా గాఠంలో బంధిద్దాం,” అన్నాడు.

“సరి, సరి, యుక్తియుక్తమైన ఆలోచన!” అన్నాడు సమరబాహు.

ఆ క్షణంవరకూ కేవలం బందిపోట్ల నాయకుడైన సమరబాహు మాటల్లోనూ, హావభావాల్లోనూ వచ్చిన రాజోచితమైన లక్ష