పామువరాలు

ఉత్తరప్రదేశ్‌లోని రాంపూర్ అనే చిన్న గ్రామంలో రమ అనే ఒక అమ్మాయి ఉండేది. ఆమెకు చిన్నప్పుడే తల్లి చనిపోయింది. సవతి తల్లి ఆమెను రాచి రంపాన పెట్టేది. సవతి చెల్లెలు శ్యామల కూడా రమను చీటికీ వూటికీ తిట్టి పోసేది. ఇంటెడుపనీ రమ ఒక్కతే చేయవలసి వచ్చేది.

“ఏమే సోమరిపోతుదానా! బట్టలు తకమంటే ఏమిటా కునుకుపాట్లు? తొందరుగా కానీ.. అవతల అంట్లుతోమాలి, వంట చేయాలి, మీ అయ్యకు పాలానికి తిండి తీసుకుపోవాలి, మహారాణిలా కూర్చోవద్దు!” అంటూ సవతి తల్లి పెట్టే చీవాట్లు వినడం రమకు అలవాటైపోయింది. అయితే రమమాత్రం ఎదురుతిరిగి పల్లెత్తుమాట అనేదికాదు.

ఒకనాడు రమ తండ్రికి భోజనం తీసుకుని పాలాలగుండా వెళుతున్నది. దారిలో వున్న చెట్టుపై నుంచి ఏదో ఉన్నట్టుండి ఆమెపై పడింది. బాధతో ఏడుస్తూ పైకి చూసింది రమ. అప్పుడే అటుగా వచ్చిన ఒక పాము అక్కడే

ఆగి, “ఎందుకమ్మా ఏడు స్తున్నావు?” అని అడిగింది.

రమ కళ్ళు తుడుచు కుంటూ జరిగింది చెప్పింది. ఆ మాటవిన్న పాము, “సరే. దానిని అలా ఉంచు. నువ్వు నాకొక సాయంచేస్తే నీ కష్టాలు పోగొడతాను,” అన్నది.

రమ “ఏమిటి?” అన్నట్టు చూసింది.

“మా చెల్లెలు యేపు ఒక పూజకు వెళ్ళాలి. అందు కామెకు ఒక పూలమాల కావాలి. నువ్వొక్కపూలమాల కట్టి ఇస్తే బావుంటుంది!” అన్నది పాము.

రమ సరేనని, చుట్టుపక్కల పాలంగట్ల మీదఉన్న పూలనుకోసి, అందమైన పూలమాల కట్టి తీసుకువచ్చింది. దానిని చూడగానే పాము చాలా సంతోషించింది. “పామునైనప్పటికీ నా మాట నువ్వు గౌరవించావు. చాలా సంతోషం! నీకు నేను రెండు వరాలు ఇస్తాను. నువ్వు ఇల్లు చేరేలోగా చాలా అందంగా మారిపోతావు. నీకు మృదు మధురమైన కంఠస్వరం వస్తుంది, కానీ నేను వరాలు ఇచ్చిన సంగతి ఎవరికీ చెప్పువద్దు,” అని చెప్పి, పాము మాల తీసుకుని వెళ్ళిపోయింది.

ఇంటికి చేరగానే రమ అందంలోనూ, కంఠస్వరంలోనూ వచ్చిన మార్పును చూసి సవతి తల్లి అమితాళ్ళర్యం చెంది ఏం జరిగిందని అడిగింది. రమ, పాము తన సంగతి ఎవరికీ చెప్పవద్దని హెచ్చరించిందిగనక, దాని ఊసెత్తకుండా చెట్టు మీది భూతం సాయంచేసినట్టు చెప్పి, మిగిలిన దంతా పూసగుచ్చినట్టు వివరించింది.

జయంతా సందా
సాంబల్‌పూర్

పి. అభివేక్
హైదరాబాద్