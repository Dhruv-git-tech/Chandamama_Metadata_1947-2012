వృద్ధమంత్రి తలాడించి, “స్వశక్తితో జయించుకున్న ఈ ప్రాంతాలను సమర బాహురాజుగారు నిశ్చింతగా ఏలుకోవచ్చు. ఈ మాట మా మహారాజుగారి పరంగా, వారి ప్రధానమంత్రినైననేను చెబుతున్నాను. కానీ, నేను వచ్చింది మీ ఇద్దరికోసం.. ఏకాంతంగా మాట్లాడాలి,” అన్నాడు.

తాను ఇంత సులువుగా రాజైనందుకు తన్మయుడైపోతూ సమరబాహు, వీరపుర సేనానితో, “మీరూ, మీ సైనికులూ-అందరూ ఈరోజు నాకు అతిథులు! రేపు ఉదయాన్నే బయల్దేరి మీ రాజధానీ నగరానికి వెళ్ళిపోవచ్చు,” అన్నాడు.

వీరపుర ప్రధానమంత్రి, సమరబాహు కేసి చూసి చిరునవ్వు నవ్వి, ఖడ్గజీవదత్తులను వెంటబెట్టుకుని కొంచెం దూరంగాపోయి, “ఖడ్గజీవదత్తుల్లారా! మిమ్మల్నిగురించిన సమాచారం, మా చారులనుంచి విన్నదానికన్న, అనుకోకుండా ఒకానొక యక్షుడివల్ల గడచిన రాత్రి ఇంకా ఎంతగానో తెలుసుకున్నాము,” అన్నాడు.

“యక్షుడా! ఎవరా యక్షుడు?” అంటూ జీవదత్తుడు ఎక్కడలేని ఆశ్చర్యంపాంది,

ఖడ్గవర్మతో, “ఖడ్గా! మంత్రిగారు చెప్పే ఈ యక్షుడు, పద్మపురం రాకుమార్తె పద్మావతిని అపహరించుకు పోయినవాడు కాదుగదా?” అన్నాడు.

ఖడ్గవర్మకూడా ఆశ్చర్యంతో తలమున కల్తె ఉన్నాడు. వీరపుర మంత్రి వాళ్ళిద్దరికీ ఎలాంటిసమాధానం చెప్పుకుండా ముందుకు నడుస్తూ పోయి, ఎదురైన ఒక చిన్న గుట్ట మీద నిలబడి, దిగువనున్న నదికేసి చేయి చూపుతూ, “ఖడ్గజీవదత్తుల్లారా! రథాకారంలో నదిలో కనిపించే ఆ పడవను పరిశీలనగా చూడండి!” అన్నాడు.

ఖడ్గజీవదత్తులు, మంత్రిచెప్పిన పడవకేసి చూశారు. అది తాము పద్మపురంలో విన్నదీ, అరణ్యపురంలో చూసినదీ అయిన రాతిరథ ఆకారంలో వున్నది.

జీవదత్తుడు ఉత్సాహంగా తన చేతిలోని దండాన్ని పైకెత్తి పట్టుకుని, “ఆహా, ఇన్నా శ్చకు ఆ దుర్మార్గుడైన యక్షుడు మనతో ముఖాముఖి పోరాటానికి సన్నద్ధుడై వచ్చా డన్నమాట! బావుంది. మనశక్తి ఎలాంటిదో వాడికి చూపెడదాం,” అంటూ నదికేసి బయలుదేరాడు.

—(ఇంకావుంది)