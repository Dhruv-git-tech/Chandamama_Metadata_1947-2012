గాడిదకు గుణపాఠం

వాసు ఒక కోడినీ, కుక్కవిల్లనూ, గాడిదనూ పెంచేవాడు. గాడిదను ఇంటి వెనక ఉన్న చావడిలో గుంజకు కట్టి, అక్కడే మేత వేసేవాడు. కుక్కను వాకిట్లో కట్టి ఉంచే వాడు.

వాసు తన పనంతా ముగించుకుని ఇంటికి రాగానే, కుక్క తోక ఆడిస్తూ, కిందామీదా దూకుతూ వచ్చి అతనికి స్వాగతం పలికేది. వాసు కూడా కుక్క పిల్లను ఎంతో ఆప్యాయంగా ఎత్తుకుని, సుతారంగా వీపు నిమిరి దాంతో కొంతోసేపు అడుకునేవాడు. దానికి రొట్టెముక్కలు వేసేవాడు. కుక్కపిల్ల వాటిని తిని ఉత్సాహంతో ఇల్లంతా తిరిగివచ్చేది.

గాడిద రోజంతా కష్టపడేది. ఇంటినుంచి పాలాలకు వ్యవసాయ పనిముట్లను మోసుకు పోయేది. అడవినుంచి ఇంటికి కట్టెలు మోసుకు వచ్చేది. యజమాని అప్పుడప్పుడూ గాడిదను నూనె గానుగకు కట్టేవాడు.

తన పరిస్థితిని తలుచుకుని గాడిద ఒకనాడు విషాదంలో మునిగిపోయింది. తనకు ఎన్ని కష్టాలు! పాద్దున లేస్తే క్షణం తీరిక లేదు. ఒళ్ళు

హూనం అయ్యేలా కష్టపడాలి. అయినా ఏ ఒక్క పనీ చేయకుండానే కుక్క పిల్ల, యజమాని చేతిలో ఎంతగానో సుఖపడి పోతున్నదని అసూయ పడింది. సాయంకాలం కుక్కను దగ్గరికి పిలిచి గాడిద తన అక్కసు వెళ్ళు బోసుకుంది: “నువ్వు ఒక్కపనికూడా చేయవు. అయినా, నీకుమంచి తిండి దొరుకుతోంది. నేనేమో బండెడమోతలు మోస్తాను. అయినా మన యజమాని రుచీపబీలేని గడ్డిపెడతాడు.

ఈ అన్యాయానికి అంతం అంటూ లేదా?”

“నా బతుకు నువ్వనుకునేటంత సులువు కాదు. నేను రాత్రి తెల్లవార్లూ మేలుకుని ఇల్లు కాపలా కాయాలి. అప్పుడే నన్ను వదిలిపెడతారు. పగలంతా వాకిట్లో కట్టుబానిసలాపడి ఉంటాను. నువ్వేమో పగలంతా స్వేచ్ఛగా తిరుగుతావు.

ప్రపంచాన్నంతా చూస్తావు. పైగా మన యజమాని పాద్దస్తమానం నీన్ను కని పెట్టుకునే ఉంటాడు కదా? ఆ భాగ్యం నాకుందా? ఈ దిగులెందుకు మరి!

అన్నది కుక్క.

అయినా గాడిదకు మనసొప్ప లేదు. వాళ్ళ మాటలను విన్న కోడి వికవికా నవ్వి, “మిత్రులారా! మనం మన పనులుసక్రమంగా నెరవేర్చాలే గానీ, ఇతరులతో పోల్చుకుని కుమిలి పోకూడదు. నేను గుడ్లు పెడతాను. వాటిని యజమాని తీసుకు వెళతాడు. గుడ్లు పెట్టడం వరకే నా బాధ్యత. ఆ బాధ్యతను నేను సంతోషంగా