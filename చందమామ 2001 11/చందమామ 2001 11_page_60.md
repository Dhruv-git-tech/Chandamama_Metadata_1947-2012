తిలకించాము. రాజ్యంలోనే పేరుగాంచిన గాయనీగాయకుల అద్భుత గానాన్ని రోజంతా వీనులవిందుగా ఆలకించాము. అదొక అద్భుత అనుభవం! అదిసరే, నీకు ఎలాంటి కలవచ్చిందో ఇంకా నువ్వు చెప్పనేలేదే!” అన్నాడు కనకయ్య.

“అదేం చెప్పమంటారు బాబూ! అటు కళ్ళు ముశానో లేదో తెలియదు. కాళికాదేవి కళ్ళురు ముతూ నా ముందుకు ఉరికి, ‘అప్రాచ్యుడా! సంతోషంగా గడపవలసిన ఈ పండుగపూట పాద్దుట్టుంచీ ఏమీ తినకుండా పస్తుతో పడుకు న్నావా? ఇప్పుడే వెళ్ళి వంటగదిలో ఉన్న జిలే బీలన్నిటినీ తినేస్తావా? లేక గొంతు నులిమి చంపేయమన్నావా?’ అని హుంకరించింది బాబూ. నేను భయంతో వణికిపోతూ, ‘తల్లీ ఆ పని మాత్రం చేయలేను. నేనూ, నా యజమానీ ఒక పందెం వేసుకున్నాం. ఆ పందెం ప్రకారం— బ్రహ్మాండమైన కలకన్నవారే వాటిని తినాలి. అదీ తెల్లవారాకే సాధ్యం. కాబట్టి దయతలచి నన్ను బలవంతపెట్టవద్దు. నా యజమానికి ఇచ్చిన మాటను తప్పలేను,” అని చెప్పాను. అయితే ఆమె నా మాట వినిపించుకోలేదు. ‘నా మాటకు ఎదురాడకు! వెళ్ళి జిలేబీలు తిను! నా ఆజ్ఞను తిరస్కరించావో ఇప్పుడే హతవారుస్తాను,’ అంటూ త్రిశులాన్ని పైకెత్తింది బాబూ. పండుగ పూట ప్రాణాలు కోల్పోవడం ఇష్టంలేక జిలేబీ లను తినవలసి వచ్చింది!” అన్నాడు దీనంగా ముఖం పెట్టి చెన్నయ్య.

ఇంతపెద్దకథ విని విసిగిపోయిన కన కయ్య, “నాకు ఎలాంటి చప్పడూ వినిపించ లేదే! పక్క గదిలోనే కదా నిద్రపోతున్నాను. నువ్వు పిలిచి ఉంటే నీ రక్షణకు వచ్చి ఉండేవాణ్ణి కదా? కలలో ఎవరో బెదిరించారని జిలేబీలన్నీ తినేశావే!” అన్నాడు బాధగా.

తమ సహాయం తీసుకోవాలనే అనుకున్నాను, బాబూ! అయితే మీరు రాజ దర్భారులో సింహాసనంమీద రాణిగారి పక్కన కూర్చుని నర్తీమణుల నాట్యాన్ని తిలకిస్తున్నారు

వారి! మీ చుట్టూ, మంత్రులూ, అంగ రక్షకులూ, భటులూ చెప్పలేనంత మంది! అయినా, ధైర్యంచేసి మీ ఎదుటికి చొచ్చుకు రావడానికే ప్రయత్నించి ముందుకు అడుగు వేశాను. వెంటనే ఇద్దరు భటులు నా రెక్కపట్టి ఇవతలికి లాగి వెనక్కు తోసేశారు. వాళ్ళు నన్ను తమ దరిదాపులకు రానిస్తే ఒట్టు!” అన్నాడు చెన్నయ్య చెప్పలేని నిస్సహాయతను కనబరుస్తూ.

కనకయ్య నోట మాటరాలేదు. కొంతసేపు మౌనంగా ఉండిపోయాడు. తన ఎత్తుకు పైఎత్తు వేసిన చెన్నయ్య తెలివిని మనసులోనే మెచ్చు కున్నాడు. తన నీడలో బతుకుతూన్న వాణ్ణి మోసం చేయాలన్న తన మూర్ఖపుటాలోచనకు సిగ్గుపడ్డాడు. తెలివైనవాడూ, నమ్మకస్థుడూ అయిన చెన్నయ్యను వదులుకోవడానికి ఆయనకు మనసొప్పలేదు. అయినా, కూర్చుని తిన్నా తరగని ఆస్తి తనకున్నది. ఎందుకీ పిసినారితనం అని బాధతో ఆలోచించాడు. ఆ రోజు నుంచి తానూ కడుపునిండా తింటూ, చెన్నయ్యకూ ఇంత పెడుతూ సుఖంగా కాలం గడిపాడు.