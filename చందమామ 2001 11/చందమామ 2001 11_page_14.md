ఇప్పుడేం చేయడమా అని అతడు ఆలోచి
స్తున్నంతలో, పైనుంచి కాలుతున్న కట్టెలూ,
భగభగమంటూ మంటలు రగులుతున్న
పుల్లలూ, ఎండుటాకులూ వాళ్ళున్న ప్రాంతాన
పడసాగినై. అది చూసిన సేనానికి తాసెంత
గడ్డుచిక్కులో పడిందీ అర్థమైంది. అతడు
కత్తిని నేలమీద పడవేసి, సైనికులందరికీ
ఆయుధాలు కిందపెట్టమని ఆజ్ఞ ఇచ్చి,
బిలద్వారంకేసి తలెత్తి, “వీరపుర సేనానినైన
నేను, నా సైనికులతోపాటు లొంగిపోతు
న్నాను. ఆయుధాలు లేకుండా బిలంపైకి
రాబోతున్నాను,” అని కేకపెట్టాడు.

“ఖడ్గా, సేనాని అన్నమాటల్లో మోసం
ఏమీ వున్నట్టు లేదు. ఇక వాళ్ళందర్నీ బిలం
పైకి రమ్మందామా?” అన్నాడు జీవదత్తుడు.

ఖడ్గవర్మ జవాబు చెప్పేలోపలే గురు
భల్లూకుడు, “అయ్యా! రాజులూ, వాళ్ళ
బంట్లూ నమ్మదగిన మనుషుల లెక్కలోకి
రారు. ముందుగా నా శిష్యుల్ని పైకి రమ్మని,
సంగతి తెలుసుకుందాం,” అన్నాడు.

“కుటిలుడికి, కుటిలుడే సరైన ఉజ్జీ!”
అంటూ జీవదత్తుడు నవ్వి, “భల్లూకా! నీ
శిష్యుల్ని ముందుగా పైకి రమ్మని కేకపెయ్యి,
అన్నాడు.

గురుభల్లూకుడు ఈటిను పైకెత్తి, “వృకే
శ్వరీమాతకూ, జై!” అంటూ బిలద్వారం
దద్దరిల్లేలా కేకపెట్టి, “ఒరే, శిష్యుల్లారా!
ముందుగా మీయిద్దరూ పైకి రండి. అంత
వరకూ ఆ రాజభృత్యుల్ని ఉన్నచోటనే ఆగ
మనండి,” అని సమరబాహుకు కనుసైగ
చేసి, “ఇది, కొండకోట సమరబాహు మహా
రాజుగారి ఆజ్ఞ!” అన్నాడు.

గురువు ఆజ్ఞ వింటూనే శిష్యులిద్దరూ
బిలం పైకి వచ్చారు.

లోపలవున్న వీరపుర సేనానికి, తను ఒక
రాజుకూ, ఇద్దరు యువ క్షత్రియయోధు
లకూ, భయంకరులైన ఎలుగ్గొడ్డుముఠా
వాళ్ళకూ బందీనైపోయానన్న భయంతో
ముచ్చెమటలు పోశాయి.

భల్లూకుడి శిష్యులు బిలంలో జరిగిన
దంతా చెప్పారు. అప్పుడు ఖడ్గజీవదత్తులు,
వీరపు సేనానిని బయటికి రావలసిందిగా
ఆజ్ఞాపించారు. వీరపుర సేనాని బిలంపైకి
వస్తూనే ఖడ్గజీవదత్తులకు నమస్కరించ
బోయేంతలో, జీవదత్తుడు అతడికి సమర
బాహును చూపించి, “ఈయన ఈ ప్రాంతా
లకు రాజు, ఉత్తమ చంద్రవంశస్థుడు.
మీరు లొంగిపోవలసింది, ఈ మహారాజుకు!”
అన్నాడు.