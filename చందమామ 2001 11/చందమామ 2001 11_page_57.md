“స్వామీ! నా సంతోషం రామయ్యను మించడంలోనే వున్నది. మీకు చేతనైతే అనుగ్రహించండి. లేకుంటే నా అదృష్టం ఇంతేనని సరిపెట్టుకుంటాను,” అన్నాడు భీమయ్య.

సాధువు ఒక క్షణం కళ్ళు మూసుకొని ఆలోచించి, “నీ కోరిక తప్పక తీరుతుంది. అయితే, అందుకు రామయ్య అనుమ తించాలి,” అన్నాడు.

భీమయ్య చిన్నబుచ్చుకుని, “మీకు ఇష్టం లేకపోతే ఇష్టం లేదని చెప్పండి. అంతే కానీ నేను తనను మించడానికి రామయ్య అను మతి లభిస్తుందనుకో వద్దు,” అన్నాడు.

“పెర్రిఫాడా! అనుమతిస్తే నీవు రామయ్య కంటే పైభవంగా వుంటావు. అనుమతించక పోతే, రామయ్య తక్కువగా వుంటాడు. ఈ విషయం రామయ్యకు తెలియదుకాబట్టి - రెండువిధాలా నీకే లాభం. నా మాట విని వెంటనే అతడికి కబురు పంపించు,” అన్నాడు సాధువు.

భీమయ్య, రామయ్యకు కబురు పంపాడు. రామయ్య వస్తూనే భీమయ్య కోరిక తెలుసు కుని, వెంటనే తన అంగీకారం తెలిపాడు.

సాధువు ఆశ్చర్యపడి, “నాయనా! ఎవరైనా ఇతరులకంటే గొప్పగా వుండాలనుకుం టారు. భీమయ్య నీ కంటే గొప్పగా వుండడా నికి అంగీకరించడంలో నీ ఉద్దేశమేమిటి?” అని అడిగాడు.

“మహాత్ములు, తమకు తెలియనిదేముంది! ఇరుగుపారుగులు మనకంటే తక్కువగా వుంటే, వారిలో మనపట్ల అసూయా ద్వేషాలు రేగి మనను బాధిస్తాయి. వారు మనకంటే గొప్పగా వుంటే, మనను పట్టించుకోరు; లేదా మనపై జాలితో సాయపడతారు. అదీకాక, మన ప్రగతికి మాత్రమే సంతోషపడితే, కేవలం అప్పుడప్పుడు మాత్రమే సంతోషపడగలం. ఇతరుల ప్రగతి చూసి సంతోషించే వారికి నిత్య సంతోషం! ఎందువల్లనంటే, ఎప్పుడూ ఎవరో ఒకరు ప్రగతిని సాధిస్తూంటారుగదా!” అన్నాడు రామయ్య.

ఆ మాటలతో భీమయ్యకు రామయ్య సంతోషంలోని రహస్యం తెలిసిపోయింది. ఇది చెప్పడానికే సాధువీ ఏర్పాటుచేశాడని అర్థం చేసుకుని, అతడారోజు నుంచీ తన కంటే ఎక్కువగా ఇతరుల ప్రగతికి సంతో షిస్తూ నిత్యసంతోషి అయ్యాడు.