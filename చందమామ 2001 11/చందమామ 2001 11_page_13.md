గుర్రాలను చెట్లకింద మందవేసి కాపలాపెట్టి, తన దగరకు రమ్మన్నాడు. వాళ్ళలా చేసి రాగానే, వాళ్ళతోపాటు కాల్పల సైనికుల్ని కూడా వెంటబెట్టుకుని జాగ్రత్తగా బిలంలోకి దిగుతూ, భల్లూకుడి శిఘ్యులను ముందు నడవమన్నాడు.

వాళ్ళంతా బిలంలోకి దిగగానే, హఠాత్తుగా పాదలచాటునుంచి నలుగురు ఎలుగ్గొడ్డు వాళ్ళు బయటికి వచ్చి, గుర్రాలకు కాపలా వున్న ఇద్దరు వీరపుర సైనికులను పట్టుకుని కాళ్ళూ చేతులూ కట్టి, దూరంగావున్న గచ్చ పాదల్లోకి విసిరివేశారు. ఆ సమయంలో అక్కడికి ఖఢగజీవదత్తులు, సమరబాహూ, గురుభల్లూకుడితో పాటు వచ్చారు. జీవ దత్తుడు, గురుభల్లూకుడితో, “ఇప్పుడు వీరపుర సేనానిని ప్రాణాలతో ఎలా పట్టుకోవాలన్నదే గడ్డుసమస్య. బిలంలో వున్నవాళ్ళను హడలగొట్టేందుకు, దాని ద్వారందగ్గర ఎండు కట్టెలూ ఎండు పుల్లలను కాల్చి, ఆ పొగ కొంత లోపలికిపోయేలా చేద్దాం. ఆ పని నీ

శిఘ్యులకూ, సమరబాహు అనుచరులకూ అప్పగించాను,” అన్నాడు.

గురుభల్లూకుడు సంగతి చెప్పగానే, వాళ్ళు, ఆ చుట్టుపక్కల దొరికిన ఎండు పుల్లల్ని పోగుచేసి, బిలద్వారం అంచున వేసి నిప్ప ముట్టిస్తూండగా, జీవదత్తుడు బిలం లోకి తొంగిచూస్తూ, “ఓ, వీరపుర సేనానీ! నువ్వూ, నీ సైనికులూ ఆయుధాలను బిలం లోనే వదిలి రెండు మూడు నిమిషాల్లో బయటికి రావాలి. అలా చేయకపోయావో, బిలానికి నిప్పుపెట్టి, మరికొన్ని క్షణాల్లో మీ అందర్నీ అగ్నికి ఆహుతి చేస్తాం!” అని కేకపెట్టాడు.

బిలదుర్గంలో శత్రువులకోసం వెతుకు తున్న వీరపుర సేనానికి, పైనుంచి జీవదత్తుడు చేసిన హెచ్చరిక వినిపించింది. అతడు బిలం లోని ఎన్నిగదులు వెతికినా, ఒక్కగానొక్క మనిపైనా కనిపించలేదు. గురుభల్లూకుడి శిఘ్యులు తనను తేలిగ్గా మోసంచేశారని గ్రహించాడు.