వ్యవస్థాపకులు
చి.నాగిరెడ్డి - చక్రపాణి

# నవ్వే పువ్వుల ప్రత్యేక సంచిక!

నవంబర్ అనగానే మనకు గుర్తుకువచ్చేది బాలలదినోత్సవం. మన తొలి ప్రధాని జవహర్ లాల్ నెహ్రా జన్మదినమైన నవంబర్ 14వ తేదీన బాలలదినోత్సవం జరుపుకుంటున్నాము.

అయితే, ఇది ఆచరణలోకి రాకముందే అంటే 1954 లో ఐక్యరాజ్యసమితి సాధారణసభ-బాలల సంక్షేమ పథకాలను చేపట్టడానికి అన్నిదేశాలూ ప్రపంచవ్యాప్తంగా బాలలదినోత్సవం జరపాలని పిలుపునిచ్చింది. ఆ తరవాత 1959 నవంబర్ 20 వ తేదీ బాలల హక్కుల ప్రకటనను వెలువరించింది. ఈ ప్రకటన వెలువడిన నవంబర్ 20 వ తేదీని ప్రపంచ బాలలదినంగా జరుపుకోవాలని కూడా ఆదేశించింది. ఆవిధంగా నవంబర్-నవ్వే పువ్వులైన బాలబాలికలకు సంబంధించిన నెలగా నిలిచిపోయింది.

పిల్లలకూ, పెద్దలకూ ఆనందం కలిగించే దీపావళిపండుగ కూడా ఈనెలలోనే షస్తున్నది. అపాయకరమైన బాణాసంచా తయారీ పరిశ్రమలలో ఇకమీదట పిల్లలను పనిలోకి తీసుకోకూడదని బాణాసంచా తయారీదారుల సంస్థ నిర్ణయించింది. బాలల హక్కులకోసం కృషి చేస్తూన్నవారికి ఇది కాస్త ఊరట కలిగించే వార్త!

యువాసారకుల పృదయాలను విజ్ఞాన వినోదాలతో అలరింపచేయాలన్న లక్ష్యంతోనే చందమామ పయనిస్తున్నది. గత యేడాదిలాగే ఈ సంవత్సరంకూడా బాలరచయితల రచనలతో, బాలచిత్రకారుల చిత్రాలతో నవంబర్ చందమామ పిల్లల ప్రత్యేక సంచికగా వెలువడుతున్నది.

పిల్లల పరిపూర్ణ వికాసానికి తిండి, బట్ట, నీడ, ప్రేమ, విద్య మొదలైనవాటికి హక్కులు ఉన్నట్టే, వారి సృజనాత్మక శక్తులను వ్యక్తీకరించడానికి కూడా అవకాశం కల్పించాలని చందమామ భావిస్తోంది. అలాంటి అవకాశం కల్పించడానికి చేసిన ప్రయత్నఫలితమే ఈ చందమామ నవంబర్ సంచిక. పిల్లలు తమ ప్రతిభను వ్యక్తీకరించడానికి ఉపకరించిన ఒక వేదికగా ఇది పాఠకుల ఆదరాభిమానాలను చూరగొనగలదని విశ్వసిస్తున్నాము!