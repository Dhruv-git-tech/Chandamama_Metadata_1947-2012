భారత సంస్కృతి-చరిత్ర- 22

ఒక గొప్ప నాగరికతలోని ఘట్టాలు
తరతరాలుగా సత్యం కోసం జరిగిన అన్వేషణ!

22. ఆస్తికుడు - నాస్తికుడు!

సందీపుడు వచ్చి విషయం చెప్పుగానే, అతడితల్లి జయశ్రీ మండిపడి, “అసలు నువ్వెందుకు ఆ సమావేశానికి వెళ్ళావు? వాళ్ళల్లో కొందర్ని నేను ఎరుగుదును. ఏమీ తెలియకపోయినా, సర్వం తెలిసినట్టు విర్రవీగేరకం మనుషులు!” అన్నది కోపంగా.

“అమ్మా! నేను అక్కడికి వెళ్ళానేతప్ప వాళ్ళ అభి ప్రాయాలతో ఏకీభవించలేదు. పైగా వ్యతిరేకించాను. గోడకు వేలాడుతున్న చిత్రుటాన్ని చూపించి, ‘ఇక్కడ చిత్రుం ఉందంటే, ఆ చిత్రాన్ని గీసినచిత్రకారుడు ఉన్నట్టే, ప్రపంచ సృష్టికి ఆధారంగా సృష్టికర్త తప్పక ఉండి తీరాలి’ అని వాదించాను,” అన్నాడు సందీపుడు.

అప్పుడే గదిలోకి అడుగుపెట్టిన దేవనాథుడు, తల్లీకొడుకులమధ్య జరుగుతూన్న ఆసక్తికరమైనచర్చ ఎలా ఆరంభమయిందని అడిగాడు. సందీపుడు కారణం చెప్పాడు:

సందీపుడు చదువుతూన్న బడిలో హేతువాదీ, నాస్తికుడూ అయిన ఒక ఉపాధ్యాయుడు ఉన్నాడు. నెలానెలా ఒక ఆదివారం సాయంకాలం ఆయన మిత్రులనూ, విద్యార్థులనూ తమ ఇంటికి ఆహ్వా నించి, హేతువాదం గురించీ, నాస్తికత్వం గురించీ చర్చలు జరుపుతూ ఉంటాడు. అలాంటి సమావేశానికి వెళ్ళివచ్చినందుకే సందీపుణ్ణి జయశ్రీ మందలిస్తున్నది.

“సందీపా! ప్రతిచిత్రం వెనకా ఒక చిత్రకారుడు ఉంటాడన్న నీ వాదం వింటూంటే, వెనకటికి ఒక శాస్త్రవేత్తకూ, ఆయన స్నేహితుడికీ మధ్య జరిగిన ఒక సంఘటన నాకు గుర్తుకు వస్తున్నది. విజ్ఞాన శాస్త్రవేత్త ఆస్తికుడు. అంటే, దేవుడు ఉన్నాడని నమ్మేవాడు. అయితే, ఆయన స్నేహితుడికి దేవుడున్నాడనే నమ్మకంలేదు. పరమ నాస్తికుడు. ఈ సమస్య గురించి వాళ్ళు తరథూ వాదేపవాదాలకు దిగేవాళ్ళేగాని, ఆమోద