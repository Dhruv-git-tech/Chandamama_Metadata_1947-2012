సైనికులను వెంటబెట్టుకుని, అరణ్యానికి వెళ్ళి, రెండు రోజులపాటు రకరకాల జంతువు లను వేటాడడంలో ఉత్సాహంగా కాలం గడిపాడు.

మూడవనాడు తిరిగి రాజధానికి బయలు దేరబోతూండగా, సైనికుల్లో ఒకడు మరొక సైనికుడితో, ఆ చుట్టుపక్కలగల ఋష్యాశ్రమాల గురించి చెప్పడం విని, తాను ఆ ఆశ్రమాలను దర్శించాలనుకున్నాడు. ఆయన మెంటమచ్చిన సైనికులతో, “నా మెంట మీరెవరూ రానవసరం లేదు. నేను ఈ ప్రాంతాలగల ఋషులను దర్శించి, సూర్యాస్తమయంలోపల తిరిగివస్తాను,” అని బయలుదేరాడు.

గతరెండు సంవత్సరాలుగా సరైన వర్షాలు లేక, పంటలు పండక కరువు పరిస్థితులకు గురికానున్న తన రాజ్యాన్ని గురించి ఆలోచిస్తూ, రాజు నడుస్తూండగా, ఒక చెట్టు కొమ్మపై నుంచి కోతిపిల్ల ఒకటి దభీమంటూ కిందపడి బాధతో కీచుకీచుమనసాగింది.

“పాపం, తల్లిని పోగొట్టుకుని, ఇంతచిన్న వయసులో చెట్ల కొమ్మలమీద తిరగడం అంతగా అలవడకజారి కిందుడి వుంటుంది! దీన్ని ఇప్పుడు వెంట తీసుకుపోయి ఏ సైనికు డికో ఇచ్చి సాకమనడం మేలవుతుంది,” అని విశ్వసేనుడు జాలిపడుతూ, కోతిపిల్లను పట్టుకోబోయాడు. అంతలో కొమ్మల్లోంచి తల్లికోతి కుప్పించి కిందికిదూకి, కిచకిచమంటూ రాజు చేతిని గోళ్ళతో గీరి పిల్లను పాదివి పట్టుకుని చెట్టుకొమ్మల్లోకి పారిపోయింది.

ఈ జరిగినది రాజు మనసును చాలా కలతపరిచింది. ఆయన మరికొంత దూరం నడిచి ఒక ఋష్యాశ్రమాన్ని చేరుకున్నాడు.