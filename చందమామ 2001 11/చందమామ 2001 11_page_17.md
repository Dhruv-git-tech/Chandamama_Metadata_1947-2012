చీకటికొట్టు అనుభవం

దొంగ ఒకడు, ఒక రాత్రి రాజభవనంలో దొంగతనానికి పోయి, భటులకు చిక్కిపోయాడు. అయితే, ఈలోపల వాడు ఒక భటుణ్ణి బాగా గాయపరిచాడు. భటులు వాణ్ణి అప్పటిక్కుడు రాజుదగ్గరకు లాక్కుపోయి సంగతి చెప్పారు.

రాజు అగ్రుంచి, “వీణ్ణి అయిదేళ్ళపాటు చీకటికొట్లో పడేయండి. ఒకవేళ వీడు అయిదేళ్ళ తర్వాత ఇంకా బతికిపుంటే, విడుదల రోజున నా దగ్గరకు తీసుకురండి,” అని అజ్ఞాపించాడు.

అయిదేళ్ళకాలం ఇట్టే గడిచిపోయింది, భటులు వాణ్ణి రాజుదగ్గరకు తీసుకుపోయారు. బక్కచిక్కిపోయి రోగిగిప్పుడిలావున్న దొంగను చూడగానే, రాజుకు ఎంతో జాలి కలిగింది. ఆయన వాడితో, “చీకటికొట్లో చాలా కష్టాలనుభవించినట్టున్నది. సరే, ఈరోజుతో నిన్ను విడుదల చేస్తున్నాం,” అన్నాడు.

అందుకు దొంగరెండుచేతులూ జోడించి, “మహారాజా! చీకటికొట్లో మొదట బాధగావున్నా, తర్వాత తర్వాత అంతా సుఖంగానే జరిగిపోయింది. తెల్లవారుతూనే నిద్రలేవడం, ఆకలిబాధకు ఎక్కడ ఏది ఎలా దొంగిలించడమా అని, నాలుగు వీధులూ తిరిగే బాధతుప్పింది. అన్నిటికన్నా-వెలుగునూ, చల్లచల్లగా వీస్తున్న పిల్లగాలుల్నీ నేను భరించలేను. దయతలచి నన్నుమళ్ళీ ఆ చీకటికొట్లోకే పంపండి,” అన్నాడు.

ఆ జవాబుతో రాజుకు, మనుషులు ఎంత క్ష్టానికైనా ఓర్చి పరిస్థితులకు క్రమంగా ఎలా అలవాటు పడిపోతారో అర్థమైంది. ఆయన వాడికి నాలుగు ఓదార్పు మాటలు చెప్పి, “భయపడకు, క్రమంగా నువ్వీస్వేచ్చా జీవితానికి కూడా అలవడిపోతావు,” అని, వాణ్ణి తన తోటమాలి వెంట వుంటూ, తోచిన పనేదో చేస్తూండమని పంపేశాడు.