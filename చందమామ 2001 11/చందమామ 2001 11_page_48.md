అడిగింది శ్యామల ఆశ్చర్యంతో.

“ఈ బృహాస్పతి వేరు. ఈయన ఒక పండితుడు. మహామేధావి. లోకాయత సిద్ధాంతాలను ప్రచారం చేసిన తత్వవేత్తలలో అజితుడు, సంజయుడనేవారు సుప్రసిద్ధులు. అయితే, చార్యాకుడికి అనంతరం ప్రాచీన ‘అజీవిక’ సిద్ధాంతాన్ని మళ్ళీ ప్రచారం చేసిన గోశాలుడనే నాస్తికూడాదే అందరూ ముఖ్యంగా చెప్పు కుంటారు. ఆయన జీవితం విషాదాంతమయింది!” అన్నాడు దేశాధుడు.

“ఎందుకు విషాదాంతమయింది?” అని అడిగింది జయశ్రీ.

“అదొక ఆసక్తికరమైన ఉదంతం,” అంటూ దేవనాథుడు గోశాలుడి కథ చెప్పసాగాడు:

అహింసను పరమధర్మంగా బోధించే జైన మతాన్ని స్థాపించిన వర్థమాన మహావీరుడి సమకాలికుడు గోశాలుడు. మొదటి ఇద్దరూ మంచి స్నేహితులుకూడా. అయితే, క్రమక్రమంగా మహావీరుడంటే గోశాలుడికి అసూయ ఏర్పడిందని చెబుతారు.

ఒకనాడు ఆ ఇద్దరు మిత్రులూ కలిసి అడవి మార్గంగుండా నడిచి వెళుతున్నారు. చిన్న చిన్న మొగ్గ లతో ఒక చెట్టుకు అల్లుకుని ఉన్న పచ్చటి పూలతీగ ఒకటి వర్థమానుడి కంటబడింది. ఆయన దానిని సంతోషంగా గోశాలుడికి చూపుతూ, “మిత్రమా! ఆ

తీగను చూడు! ఈరోజు తీగకు మొగ్గలుగా ఉన్నవి ఒకటి రెండు రోజుల్లో పువ్వలుగా వికీస్తాయి! ప్రకృతి ఎంత అద్భుతమైనదో గమనించావా?” అన్నాడు.

“అవి తప్పక వికసించగలవని నువ్వు చెప్పగలవా?” అని గద్దించి అడిగాడు గోశాలుడు.

మిత్రుడి కంఠస్వరం విని ఒక్కక్షణం విస్తు పోయాడు మహావీరుడు. తనేదో యధాలాపంగా అమాట అన్నాడు. అయినా ఇప్పుడు ఆయన తీవ్రంగా ఆలోచిస్తూ గంభీరుదనుడయ్యాడు. ఒక్కనిమిషం కళ్ళు మూసుకుని తెరచి, “అవును! ఈ మొగ్గలు తప్పకుండా పువ్వలుగా వికసించగలవు!” అన్నాడు ఎంతో విశ్వాసంతో.

గోశాలుడు కాస్త హేళనగా, నర్మగర్భంగా నవ్వాడు తప్ప, మరేమీ మాట్లాడలేదు. ఇద్దరూ కలిసి మళ్ళీ ముందుకు నడవసాగారు. కొంత సేపటికి ఒక ముని ఆశ్రమంచేరి, రాత్రికావడంతో అక్కడే పడుకున్నారు.

అర్థరాత్రి అయింది. మహావీరుడు గాఢ నిద్రలో ఉన్నాడని గ్రహించి, గోశాలుడు గుట్టు చప్పడు కాకుండా లేచి, ఆశ్రమం నుంచి వెలుపలికి వచ్చి, చకచకా మొగ్గల తీగ అల్లుకున్న చెట్టుదగ్గరికి చేరాడు. కోసితో తీగను తెంచి, చుట్టచుట్టి దాపుల నున్న ఒక గోతిలో పడవేసి, ఆశ్రమానికి తిరిగివెళ్ళి పడుకున్నాడు.