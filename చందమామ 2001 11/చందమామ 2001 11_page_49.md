రెండు రోజుల తరవాత ఇద్దరు మిత్రులూ అదే
అడుి మార్గంగుండా వెళ్ళడం తుస్థించింది. రెండు
రోజుల క్రితం ఆ తీగను చూసినప్పుడు వాళ్ళమధ్య
జరిగిన సంభాషణల గురించి మహావీరుడు మరిచి
పోయాడు. గోశాలుడు మాత్రం ఆ చోటును సమీ
పించబోతూ, “నువ్వు మొన్నచూసిన మొగ్గలు నువ్వు
చెప్పినట్టు ఈ రోజు పూచి వుండవు!” అన్నాడు హేళనగా
నవ్వుతూ.

“నువ్వు అలా అనుకుంటున్నావా?” అని అడి
గాడు మహావీరుడు ఆశ్చర్యంగా.

“అనుకోవడంకాదు; నాకు దృఢంగా తెలుసు.
పువ్వులు పూయలేదు,” అన్నాడు గోశాలుడు
నమ్మకంతో.

మాట్లాడుతూ వాళ్ళు తీగ ఉన్నచోటికి చేరారు.
గోశాలుడు తెంచి గోతిలో పడవేసిన తీగ అక్కడే వేళ్ళూ
నింది. నిన్నరాత్రి కురిసిన వానకు మొగ్గలన్నీ రంగు
రంగుల పువ్వులుగా పూచి కళకళలాడుతున్నాయి.

మహావీరుడు మందహాసంచేస్తూ వాటిని చూపాడు
గానీ, మరేమీ మాట్లాడలేదు. అయితే, తీరని ఆశా
భంగానికి గురైన గోశాలుడు ఆవేశంతో ఒళ్ళుమరిచి
మహావీరుణ్ణి నానామాటలన్నాడు. “అంతా ముందే

నిర్ణయమై ఉన్నట్టయితే, మనం ఎందుకు పని
చేయాలి? మన చేతలకు అర్థం ఏమిటి? అసలు
మానవ జీవితానికి అర్థం పర్థం అంటూ ఉంటుందా?”
అని మండిపడుతూ అక్కడినుంచి వెనుదిరిగి వెళ్ళి
పోయాడు.

రోజులు గడిచేకొద్దీ ఆయన మహావీరుడిపట్ల,
తీరని అసూయ, ద్వేషం, పగ పెంచుకున్నాడు.
మహావీరుడు ప్రచారంచేసే ప్రతి సిద్ధాంతానికి ప్రతి
కూలంగా ప్రచారం చేయడం ప్రారంభించాడు.
అంతటితో ఆగకుండా, మంత్ర తంత్రాలతో మహా
వీరుణ్ణి మట్టుపెట్టడానికి ప్రయత్నించాడు. అయితే
మహావీరుడి మంచితనం, ఆధ్యాత్మికబలం ఆయన
ప్రాణానికి కవచంగా నిలిచాయి. గోశాలుడు ఆయన
మీదికి ప్రయోగించిన దుష్టశక్తులు, ఆయన్ను ఏమీ
చేయజాలక గోశాలుడి మీదికే తిరగబడ్డాయని చెబు
తారు. గోశాలుడు రోగగోస్తుడయ్యాడు. కొన్నాళ్ళకు
మతి చలించి మరణించాడు.

“నిప్పరవ్వలా ఆరంభమయ్యే అసూయ క్రమంగా
కారుచిచ్చులా మనిషి జీవితాన్ని ఎలా నాశనం చేస్తుందో
చూశారు కదా?” అన్నాడు దేవనాథుడు కథకు
ముగింపుగా.

— (ఇంకావుంది)