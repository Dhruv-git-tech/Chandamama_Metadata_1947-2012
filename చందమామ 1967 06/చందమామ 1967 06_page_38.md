సుల్తాను సత్యం నుంచి వర్తకుడి సరు
కులూ, డబ్బూ తెప్పించి, వర్తకుణ్ణి
బంధించి, కారాగృహంలో పెట్టించాడు.

అక్కడ మహమ్మద్ భార్య జరీనా తన
భర్త కోసం ఎంతోకాలం ఎదురు చూసింది.
అతనైతే రాలేదు గాని, అతని నౌకరు ఒకడు
మట్టిగొట్టుకుని తిరిగి వచ్చి, ఆమెకు జరిగిన
దంతా వివరంగా తెలియజేశాడు.

అంతా విని జరీనా తన భర్తను బంధ
విముక్తుణ్ణి చెయ్య నిశ్చయించుకున్నది.
ఆమె బోలెడన్ని ఎలుకలను పట్టించి, ఒక
పెట్టెనిండా పెట్టించింది. కొంత బంగారం
వెంట తీసుకుని, మగ వాడి దుస్తులు

ధరించి, ఒక బిడారుతో సహా బయలుదేరి,
సుల్తానుండే నగరానికి వెళ్ళింది.

అక్కడ ఆమె సత్యంలో విడిది చేసి,
కొందరు నౌకర్లను సత్యంలోనే ఉండమని
మరి కొందరు నౌకర్లను వెంటబెట్టుకుని,
ఒక బంగారుపళ్ళెం నిండా కానుక లుంచి,
సుల్తాను భవనానికి పట్టించుకు పోయింది.
తాను సుల్తానుతో చదరంగం ఆడేటప్పుడు,
ఒక్కొక్క ఎలుకనే తామున్న గదిలోకి
వదలమని ఆమె తన వెంట ఉన్న నౌకర్లను
ముందుగా హెచ్చరించింది.

సుల్తాను జరీనాను చూసి మగవాడనే
అనుకున్నాడు.