# పెంకాయదొంగ

ఒక గ్రామంలో పెదరామయ్య అనే భూస్వామి సిద్ధిగాడనేవాణ్ణి నాలుగు రూపాయల నెల జీతంమీద తోట మాలిగా పెట్టుకుని, వాడి చేత తోట వేయించాడు. అందులో అరటి చెట్లూ, మామిడి చెట్లూ, కొన్ని కొబ్బరి చెట్లూ నాటారు. కూరగాయలు కూడా వేశారు.

కాలక్రమాన తోట పెరిగి వచ్చింది. తన జీతం కాస్త పెంచమని సిద్ధిగాడు భూస్వామిని ఆడిగాడు.

“అప్పుడేనా? అంత తొందరపడకు. కొబ్బరిచెట్లు కాపుకు రానీ, చూద్దాం,” అన్నాడు పెదరామయ్య.

కొబ్బరి చెట్లకు కూడా గెలలుపడ్డాయి. తన జీతం మరి రెండు రూపాయలైనా పెంచి తీరాలని సిద్ధిగాడు పట్టుబట్టాడు.

“పోరాపో! ఇప్పుడు నీకు తోట పని ఏమంత ఉన్నదని? నీ జీతం ఒక్క దమ్మిడి కూడా పెంచను. ఇష్టముంటే ఉండు, లేక పోతే పని మానేసి వెళ్ళిపో,” అన్నాడు యజమాని.

సిద్ధిగాడు చిక్కులో పడ్డాడు. వాడు తోటకు చెయ్యవలిసిందంతా అదివరకే చేశాడు. ఇక చెయ్యవలిసిన కష్టమైన పని ఏదీలేదు. ఆసంగతి తెలిసి యజమాని అంత ధీమాగా ఉన్నాడు. ఇంతకాలమూ ఒళ్ళు దాచుకోకుండా, న్యాయంగా పని చేసిన సిద్ధిగాడు ఇకనుంచి దొంగతనానికి ధిగధలిచాడు.

వాడు ప్రతి రాత్రీ తోట నుంచి రెండేసి టెంకాయలు దొంగతనం చేస్తూ వచ్చాడు. మూడు రోజులు గడిచేసరికల్లా పెదరామయ్యకు కొబ్బరికాయలు పోతున్నట్టు ఆచూకీ తెలిసింది, కాని దొంగ ఎవరో తెలియలేదు. ఆయన సిద్ధిగాణ్ణే ఆడిగి చూశాడు. కొబ్బరి కాయలు పోతున్నాయని