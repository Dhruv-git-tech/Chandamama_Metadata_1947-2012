సజీవమైన మసీదు

ఉత్తరదేశంలో ఒక నగరాన్ని ఒక సుల్తాను ఏలుతూండేవాడు. ఆ నగరంలోనే ఒక ప్రసిద్ధుడైన ఫకీరు ఉండేవాడు. అతను వైద్యంలో సిద్ధహస్తుడు. అతని చేత్తో ఇచ్చిన మందుకు తిరుగు ఉండేది కాదు, ఎలాంటి కఠినవ్యాధులూ నయమయేవి.

అందుచేత రాజ్యంలోని ముసల్మానులూ, హిందువులూ కూడా అతని దగ్గిరికి వచ్చి మందు 'పుచ్చుకునేవారు.

ఫకీరు మందు లిచ్చినందుకు డబ్బు అడిగేవాడు కాడు. కాని ధనికులు అతని వద్ద చికిత్సలు పొందినప్పుడు తమ శక్తికొద్దీ డబ్బిచ్చేవాళ్ళు. రెండు మతాలకు చెందిన వాళ్ళు అతని పైన అభిమానం చూపే వాళ్ళు. అతను కూడా అందరినీ ఒకే విధంగా చూసేవాడు.

కొంతకాలానికి ఫకీరు దగ్గిర చాలా డబ్బు పోగయింది. దాన్ని అతను ఏదైనా సత్కా

ర్యానికి వినియోగించ నిశ్చయించి, సుల్తాను పద్దకు వెళ్ళి, తనకు ఎక్కడైనా కొంత స్థలం ఇప్పించమని వేడుకున్నాడు.

ఫకీరు ఇల్లు వేసుకుంటాడు కాబోలు ననుకుని సుల్తాను అతనికి కొంత స్థలం మంజూరు చేశాడు.

ఫకీరు తన వద్ద ఉన్న డబ్బు ఖర్చు చేసి, సుల్తాను మంజూరు చేసిన స్థలంలో ఒక మసీదు కట్టించాడు. అతను కూడా అస్త్రమానమూ ఆ మసీదులోనే ఉంటూ తన వైద్యవృత్తిని ఎప్పటిలా సాగించు కుంటూ వచ్చాడు.

ముసల్మానులు తండోపతండాలుగా ఆ మసీదుకు వచ్చి, దైవప్రార్ధనలు చేసి, తమకు కావలిసిన మందులూ, మాకులూ ఫకీరు వద్ద తీసుకుపోతూ వచ్చారు. కాని ఫకీరు నివాసం మసీదు కావటం చేత హిందువులు మాత్రం ఆటుకేసి రావటం