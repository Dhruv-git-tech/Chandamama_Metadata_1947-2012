వచ్చారు. మంచి వంటకాల వాసన వాళ్ళకు కూడా తగిలింది.

“ఇక్కడ ఈ పిండివంటలూ భోజనమూ ఎలా వచ్చాయి?” అని కొందరు దొంగలు అన్నారు.

“ఎలా వస్తే నేం? కడుపు నిండా తినేద్దాం. ఏమిటా చచ్చు సందేహాలు?” అన్నారు మరికొందరు.

“తొందరపడకండి. మనని చంపి మన డబ్బు కాజెయ్యటానికి ఎవరైనా దుర్మార్గులు విషం కలిపిన ఆహారం ఇక్కడ పెట్టి ఉండవచ్చు. అలా చేసినవాళ్ళు దగ్గిర లోనే ఉంటారు. వెతకండి,” అన్నారు ఇంకొందరు దొంగలు.

వాళ్ళు త్వరలోనే, అంత దూరంలో చెట్టు కింద నిశ్చలంగా కూర్చుని ఉన్న సుబ్బయ్యను చూశారు.

దొంగలంతా బిలబిల మంటూ పోయి సుబ్బయ్యను చుట్టుముట్టి, “ముచ్చు

వెధవా! మమ్మల్ని చంపి మా డబ్బు కాజెయ్యటానికి ఇక్కడ చీకట్లో మాటువేసి కూర్చున్నావా? నువే తిను నీ విషపు తిండి!” అన్నారు.

“నాకేమీ తెలీదు. నేను తినను!”

అన్నాడు సుబ్బయ్య.

సుబ్బయ్య తిననంటే తిననని మొండి కెత్తటం చూసి దొంగల అనుమానం మరింత దృఢహపడింది.

వాళ్ళు సుబ్బయ్యను చావగొట్టి, బల వంతాన ఆ వంటకాలు ఆతని నోట గుక్కారు. వాటిని సుబ్బయ్య తిన్నాడు. సుబ్బయ్య చావకపోవటం చూసి దొంగలు అతనికో పెట్టటం మానేసి, కుంభం అంతా తామే తినేసి తమ పని ముగించుకుని వెళ్ళిపోయారు.

దేవుడే నెగ్గాడు గదా అనుకుని సుబ్బయ్య ఆ చీకట్లో పడి తిన్నగా ఇల్లు చేరుకున్నాడు.