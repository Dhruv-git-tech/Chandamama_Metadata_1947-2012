మెస్సువా భర్త తల ఎత్తి విచారంగా చూశాడు. కాని మెస్సువా నవ్వి, తన భర్తతో, “చూశావా? నే నెరుగుదును. వీడు మాయ దారికాడు—నా కొడుకే!” అన్నది.

“కొడుకో, మాయదారో, ఏమైతే మనకేం వొరిగింది? మనం చచ్చిన వాళ్ళ కింద జమే,” అన్నాడు మెస్సువా భర్త.

మౌగ్జీ కిటికీలో నుంచి చూపిస్తూ, “అదే ఆరణ్యానికి దారి. మీ కాళ్ళకూ, చేతులకూ స్వేచ్ఛ వచ్చింది. వెళ్ళిపొండి,” అన్నాడు.

“నీకు తెలిసినట్టుగా మాకు ఆరణ్యం తెలీదురా, బాబూ. నే నెక్కువ దూరం నడవగలనని తోచదు,” అన్నది మెస్సువా.

“అదీగాక ఊళ్ళో ఉన్న ఆడా మగా మా మీద విరుచుకుపడి, మమ్మల్ని తిరిగి తెస్తారు,” అన్నాడు ఆమె భర్త.

మౌగ్జీ తన కత్తి మొనతో అరిచేతిని గీరుతూ, “ఎవరినీ ఏమీ చెయ్యాలనే ఉద్దేశం నాకు లేదులే — ఇప్పుడప్పుడే!

అయినా మిమ్మల్ని ఎవరూ ఆడ్డగిస్తారను కోను. అదీగాక, త్వరలోనే వాళ్ళకు బోలె డంత ఇతర పని తగులుతుంది,” అని అతను తల ఎత్తి, వెలపల కోలాహలం ఆల కించి, “ఓహ్యా, మా వాళ్ళు బలదేవుణ్ణి పదిలేశారన్నమాట!” అన్నాడు.

“నిన్ను చంపమని ఉదయం అతన్ని పంపారు. నీకు కనిపించాడా ఏం?” అన్నది మెస్సువా ఆదుర్దాగా.

“ఆ, కనిపించాడు. అతనొక విచిత్రమైన కథతో వచ్చి ఉంటాడు. ఆ కథ పూర్తి అయేలోపుగా మనం చెయ్యవలిసింది బోలెడుస్తాది. నేను వెళ్ళి జనం ఏం చెయ్య దలిచారో తెలుసుకుని పస్తాను. ఈలోగా మీరు ఎక్కడికి వెళ్ళదలిచినదీ నిశ్చయించుకుని, నాకు చెప్పండి,” అని మౌగ్జీ బయటికి పోయి, గ్రామప్రాకారం వెంబడి పాకుతూ, చెట్టు కింది జనం చెప్పేది వినిపించే దూరంలో ఆగాడు. —(ఇంకావుంది)