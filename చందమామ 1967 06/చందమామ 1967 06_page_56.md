# దేవుడికి పరీక్ష

ఒక ఊళ్ళో ఒక గొప్ప భక్తుడుండేవాడు. ఆయన ఊరూరూ తిరిగి ప్రజలకు దేవుడి మహిమలను గురించి బోధ చేస్తూ ఉండే వాడు. ఒకరోజు ఆ భక్తుడు రామన్న పాలెం అనే గ్రామంలో ఈ విధంగా ఉప న్యాసం చేశాడు:

> దేవుడు తాను పుట్టించే ప్రతి ప్రాణికీ ఆహారం సిద్ధంగా ఉంచుతాడు. అప్పుడు పుట్టిన బిడ్డకు సైతం తల్లిపాలు సిద్ధంగా ఉంటాయి. చీమలాటి సూక్ష్మ ప్రాణికి కూడా దేవుడు తిండి ఆందిస్తాడు. ఏ ఒక్క జీవినీ తిండిలేక చావనివ్వడు; ప్రతి ప్రాణినీ ఏదోవిధంగా తిండి తినిపిస్తాడు. ఎవరన్నా తినసని మూర్ఛిస్తే తన్ని మరీ తినిపిస్తాడు. సందేహంలేదు.

ఈ విధంగా భక్తుడు ఉపన్యాసం చేస్తూ ఉంటే జనం ఆనందంగా వింటున్నారు. వారిలో సుబ్బయ్య అనే వాడికి మాత్రం

ఈ ఉపన్యాసం నచ్చలేదు. అతను జనం మధ్య లేచి నిలబడి భక్తుడితో, “స్వామీ, మీరు చెప్పేది మరీ విడ్డూరంగా ఉన్నది. తినసని భీష్మించకు కూర్చున్నవాణ్ణి దేవుడు ఎలా తినిపించగలడు?” అన్నాడు.

> “దేవుడికి అదెంతపాటిపని, నాయనా?”

అన్నాడు భక్తుడు.

> సుబ్బయ్య చాలా మొండివాడు. అతను ఆరోజు నుంచి తిండి తినకుండా ఉండ టానికి నిశ్చయించాడు; దేవుడు తన చేత ఎలా తినిపిస్తాడో చూతామనుకున్నాడు.

> అతను ఇంటికి వెళ్ళగానే, భార్య అతన్ని భోజనానికి రమ్మన్నది.

> “నాకు ఆకలి లేదు. నేను భోజనం చెయ్యను,” అన్నాడు సుబ్బయ్య.

> “మీ కిష్టమని కాకరకాయ వేపుడు చేశాను. అంత ఆకలి లేకపోతే కొంచెం తినండి,” అన్నది భార్య.