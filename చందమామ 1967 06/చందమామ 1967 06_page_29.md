లున్నయ్యా? మన దివిటీల నుంచి వచ్చే దేమన్నా, సాంబాణిపాగా? ఆతితెలివికి పోక త్వరగా నడిచిరా," అని కేకపెట్టాడు.

వెనక నడుస్తున్న రాకసుడు మారు మాటాడకుండా తతిమ్మావాళ్ళని అనుసరించిపోయాడు. ధూమకుడూ అతడి స్నేహితు లిద్దరూ ప్రాణగండం తప్పి నంతగా సంతోషించారు. దివిటీ రాకసబ్బంట్లు సౌరంగమార్గం వెంట కంటికి కనబడకుండాపోగానే, ధూమకుడూ వాళ్ళు దాక్కున్నచోటు నుంచి బయిటికి వచ్చి, మళ్ళీ దివిటీలు వెలిగించుకుని, ఈసారి మరింత జాగ్రత్తగా ముందుకు పోసాగారు.

పావు గంటకాలం గడిచింది. సౌరంగ మార్గం యిప్పుడు లోగడవున్నంత చీకటి మయంగా లేదు. ఎక్కడి నుంచో లోనికి వెలుగు ప్రసరిస్తున్నది. "ఇక, మనం దివిటీలు ఆర్పేయవచ్చు, సౌరంగ ద్వారం సమీపిస్తున్నాం," అన్నాడు ధూమకుడు.

వాళ్ళు ముగ్గురూ దివిటీలు ఆర్పి, వాటిని సౌరంగంలోవున్న పెద్ద కంతల్లో ఒక చోట దాచి, నిశ్శబ్దంగా ముందుకు నడిచారు. ఒక మలుపు తిరిగేసరికి సూర్య కాంతి కళ్ళను మిరుమిట్లు కొల్పుతూ సౌరంగద్వారం నుంచి లోపలికి పడుతున్నది. ముగ్గురూ వేటాడే పులుల్లా సక్కుతూపోయి సౌరంగద్వారం చేరేందుకున్న రాతిమెల్లెక్కి, ద్వారం పక్కలనున్న రాళ్ళచాటు నుంచి ముందుకు చూశారు. ఆక్కడ ఎదురైన దృశ్యం వాళ్ళను నిలు వునా కంపింపజేసింది. ఒక మహాకాయు డైన రాకసుడు రంగురంగుల చర్మాలతో కుట్టిన దుస్తులు ధరించి, నెత్తిన కిరీటంతో, చేతిలో పెద్ద ముళ్ళగద ఎత్తి పట్టుకుని, ఏనుగులు పూన్నిన రథంలో ఆరణ్య మార్గాన పోతున్నాడు. అతని రధానికి వెనకగా సాయుధులైన రాకసులనేక మంది నడుస్తున్నారు.

—(ఇంకా వుంది)