రాజైన పేదవాడు

క్రైరోనగరంలో మహ్మాద్ ఆనే చిరుపేద యువకు డుండేవాడు. అతని తండ్రి తోలు తిత్తిలో నీరు తెచ్చి ధనికుల దుకాణాల ముందు చల్లి, ఆ విధంగా జీవయాత్ర సాగించాడు. మహ్మాద్ కాస్త పెరిగాక అతను కూడా ఒక చిన్న తోలు తిత్తి తీసు కుని నీళ్ళు చేరవేసి పనిలో తండ్రికి సహాయపడుతూ వచ్చాడు.

కొంతకాల మయాక మహ్మాద్ తండ్రి చనిపోయాడు. మహ్మాద్ కు తండ్రి నుంచి దక్కిన ఆస్తి రెండు తోలుతిత్తులే.

మహ్మాద్ తన తండ్రిలాగా దృఢశరీరి కాడు. తన తండ్రి చేసిన వృత్తి తనకు సాధ్యం కాదని తెలుసుకుని, అతను పగలు వీధుల వెంట తిరిగి బిచ్చమెత్తి, రాత్రిపూట మసీదు దగ్గిర, తోలుతిత్తులను తలగడగా పెట్టుకుని పడుకుని నిద్రపోతూ ఉండేవాడు. అతను ముష్టైత్తిన డబ్బులు సరిగా తిండికే

చాలేవి కావు. అందుచేత అతను ఎలాంటి సుఖాలూ ఎరగడు.

ఇలా ఉండగా మహ్మాద్ కు ఒకనాడు ఒక ధనికుడు అయిదు వెండి దిరహములు చేతిలో పెట్టాడు; ఏమంటే ఆ రోజు ఆ ధనికుడు పుట్టిన రోజు. ఆ డబ్బుతో మహ్మాద్ గొప్పగా విందు భోజనం చేద్దా మనుకుని తిండి దుకాణాలున్న ప్రాంతం కేసి బయలుదేరాడు.

దారిలో అతని కొక మనుషుల గుంపు కనిపించింది. అందమా సవ్వుతూ ఆల్లరి చేస్తున్నారు. ఆ గుంపు మధ్య ఒక కోతిని పట్టుకుని ఒక మనిషి నడుస్తున్నాడు. ఆ కోతిని చూడగానే మహ్మాద్ కు, అది ఉంటే తన జన్మకు ఇంకే వినోదమూ ఆక్కర్లేదని పించింది. అందుచేత అతను కోతి గలవాణ్ణి సమీపించి, తన వద్ద ఉన్న అయిదు దిరహములూ పెట్టి ఆ కోతిని కొన్నాడు.

ని. మాధవరావు