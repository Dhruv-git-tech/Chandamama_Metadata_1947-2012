# అరణ్యపురాణం

## 13

బిలదేవుడూ, బొగ్గులవాళ్ళూ ఒకరి వెసక ఒకరుగా బారులో నడుస్తూ వెళ్ళిపోయారు.

“నేను వెంటనే మనిషిమందను చేరాలి,” అన్నాడు మౌగ్గీ చివరకు.

“మరి వీళ్ళ మాటేమిటి?” అన్నాడు పెద్దన్న, వెళ్ళిపోతున్న బొగ్గులవాళ్ళ కేసి ఆకలిగా చూస్తూ.

“చీకటి పడే దాకా వాళ్ళు గ్రామ ద్వారం చేరకుండా నువ్వు ఆపగలవా?” అన్నాడు మౌగ్గీ.

“వాళ్ళను గానుగెద్దుల్ని తిప్పినట్టు గుండ్రంగా ఒకే దారిలో నడిపించమంటే నడిపించనూ?” అన్నాడు పెద్దన్న.

“అధేమీ అవసరం లేదు గాని, కాస్త పాట పాడి కొంచెం ఉత్సాహం ఇస్తే చాలు. పాటి ఆటే ఇంపుగా ఉండ పనిలేదు. బాఘురా, నువు కూడా వాళ్ళ వెంట

ఉంటావు కదూ? చీకటి పడ్డాక నన్ను గ్రామం సమీపంలో కలవండి. ఆ చోటు పెద్దన్నకు తెలుసు,” అన్నాడు మౌగ్గీ.

అరణ్యం కుండా పరిగెత్తుతూ మౌగ్గీ తన ముందు నడిచే సలుగురు బొగ్గుల వాళ్ళనూ, భుజాన పెట్టుకున్న తుపాకీ గొట్టం అన్ని వైపులకూ ఊపుకుంటూ నడిచే బలదేవుణ్ణీ చూశాడు. అతని వెసకనుండి అతని మిత్రులు “పాట” ప్రారంభించారు. బాఘుర తల వంచి అరణ్యమంతా దద్దరిల్లే టట్టు పెడబొబ్బ పెట్టాడు. అన్నలు వెయ్యి తోడేళ్ళకు సమంగా పెట్టిన కేకలు అరణ్యం అన్ని వైపుల నుంచీ ప్రతిధ్వనించాయి.

బొగ్గులవాళ్ళూ, బలదేవుడూ అదిరి పోయి, ఎండి పోయిన మండలను పెళ పెళా తొక్కుకుంటూ అందిన చెల్లుకే శారు. బలదేవుడు మంత్రాలు చదివాడు.