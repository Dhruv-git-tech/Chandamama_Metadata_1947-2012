గుణమణి

రెండువందల సంవత్సరాలకు పూర్వం
మైసూరు ప్రాంతంలో నిజగల్లు అని ఒక
చిన్న రాజ్యం ఉండేది. ఆ రాజ్యానికి
ప్రభువు రామరస నాయకుడు. ఆయన
గొప్ప వీరుడు. మంచి మనస్సు కలవా
డున్ను. పట్టపురాణి పేరు లకుమవ్వ.

రాజు సమస్తమైన వైభవాలతోను తుల
తూగుతూ ఉండేవాడు. కాని, ఒక్కటే
లోపం. పెళ్లి అయి పదేళ్లయినా, సంతతి
కలగలేదు. రాజు చేయని పూజలు
లేవు. రాణి నోచని నోములు లేవు. ఎంత
చేసినా, ఫలితం లేకపోయింది.

లకుమవ్వ మనస్సు చాలా కించ
పడింది. ఏమీ? రాజ్యమన్న తరవాత
యువరాజు ఉండాలి కద! ఉన్నప్పుడే
పరిపాలన సవ్యంగా సాగిపోతుంది.

లేకుంటే అంతా అరాచకమే. కనుక,
ఆమె తీవ్రమైన ఆలోచనలో పడింది.
ఆలోచించగా ఆలోచించగా ఆమెకు ఒక
చక్కటి ఉపాయం తట్టింది. వెంటనే
ఆమె, తనకు దగ్గర బంధువైన ఒక
సుందరికి కబురు పంపి రప్పించి, తనకు
సహచారిణి గా పెట్టుకున్నది. ఆమె
చక్కని చుక్క, సుగుణాల రాణి. పేరు
గిరిజవ్వ.

ఈ గిరిజవ్వను గురించి పట్టపు రాణి
లకుమవ్వ భర్తకు ఎంతగానో చెప్పి,
ఆమెను పరిణయమాడవలసిందని
కోరింది. మొదట, రాజు ఈ సలహాకు
ఇష్టపడలేదు కాని, లకుమవ్వ పదే పదే
వేడుకోగా, ఎలా అయితేనేం, గిరిజవ్వను
రాణిగా చేసుకోవడానికి సమ్మతించాడు.