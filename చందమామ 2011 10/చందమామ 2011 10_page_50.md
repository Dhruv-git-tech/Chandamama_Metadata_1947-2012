సుఖినోభవంతు

‘బామ్మానీకు నాకంటే చింటూ అంటేనే ఎక్కువ ఇష్టం కదా!’ అంటూ గారంగా బామ్మను వాటేసుకున్నాడు చిన్నూ.

‘అవేం మాటలురా చిన్నూ! బాబాయి కొడుకు చింటూ ఎంతోనువ్వూ అంతే నాకు.’ బామ్మ కమలమ్మ చిన్నూ తల ప్రేమగా నిమిరింది.

‘మరయితే ఇక్కడికొచ్చి వారమైనా కాకుండా అప్పుడే బాబాయి వాళ్ల ఊరు ఎందుకు వెళ్ళిపోతానంటున్నావు?’ నిల దీశాడు చిన్నూ.

‘‘బాబాయిది పల్లెటూరుకదరా? అక్కడ స్వచ్ఛమైన గాలికి నా ఉబ్బసం జబ్బు కాస్త అదుపులో ఉంటుందిరా చిన్నూ! అన్నది బామ్మ ‘అలాగయితే దీపావళి ఇంక నాలుగు రోజులేగా ఉంది. పండగెళ్లాక వెళ్లొచ్చు కదా బామ్మా,’ చిన్నూ పట్టు

విడవలేదు. అమ్మయ్యో ఈ పట్నాల్లో దీపా వళ్లి అంటేనే నాకు గుండె దడ. నాకసలు ఊపిరి కూడా ఆడదురా చిన్నూ!’’ అసలు విషయం చెప్పక తప్పలేదా విడకి.

‘అదేంటి బామ్మా అలాగంటావు?’ బామ్మ మాటల్లో అంతరార్థం తెలియని చిన్నూ విస్తుబోయాడు.

‘నాకు తెలుసురా.. దీపావళి అంటేనే పిల్లల పండగ. మీ కుర్రాళ్లకి బోలెడు టపా కాయలు కాల్చాలని ఉంటుంది. మీ వయసుకి అది సహజమే గాని పసిపిల్లలు, ముసలివాళ్లు, ఇంకా నాలాంటి రోగిష్టి వాళ్లకి మాత్రం దీపావళి అమావాస్య అంటే యముడి దర్శనం అయిపోతుందిరా నాన్నా!’ చిన్నూకి ఏదో అర్థం అయ్యో అవన ట్టుంది. ‘అంటే మేము టపాకాయలు కాలిస్తే నీ ఆరోగ్యం చెడిపోతుందంటావ్!’

పి.వి. శేషారత్నం