‘ప్రభువును బట్టే మంత్రి’ అంటూ విక్రమకేతుణ్ణి అనుసరించాడు మంత్రి.

ఇద్దరూ అడవిలో కొంతదూరం ప్రయాణించాక పొదల చాటున పొంచివున్న పులి కనిపించింది. అది బాగా బలిసి ఉంది. అది తమపై దాడిచేసేలోపు అప్రమత్తమై బాణాన్ని సంధించాడు విక్రమకేతుడు.

పులికి తగిలిన బాణం నేలపై పడింది. ఆశ్చర్యపోయి దగ్గరకు వెళ్లి చూశారు. అది ఒక శిల్పం. ఇంకొంచెం ముందుకు వెళ్లారు. ఒక సింహం లేడిని నోట కరచుకుని నిల బడి ఉంది. తమతో పాటు తీసుకువచ్చిన గుర్రాలు ఆ సింహాన్ని చూసి విదిలించుకు పారిపోయాయి. రాజు బాణాన్ని గురి చూసి సంధించబోయాడు.

‘ప్రభూ! ఇదీ శిల్పమే!’ అన్నాడు మంత్రి. ముందుకు వెళుతున్న కొలది జీవం ఉట్టిపడిన క్రూరమృగాల శిల్పసంపద అక్కడక్కడ కనిపించింది. ప్రజల్ని భయ భ్రాంతుల్ని చేయడానికి శత్రురాజులు పన్నిన పన్నాగమని మంత్రికి అనుమానం వచ్చింది. కాలినడకన కొద్ది దూరం నడిచాక ఆ ఇద్దరికీ ఒక చోట ఒక వ్యక్తి శిల్పానికి రంగులు అద్దుతూ కనిపించాడు.

ఇంతవరకు చూసిన శిల్పాలకు ఈ వ్యక్తికిసంబంధం ఉందని గ్రోంచి ‘ఎవరు నువ్వు?’ అని గద్దించి అడిగాడు మంత్రి.

ఎదురుగా రాజూ, మంత్రీ కనిపించ డంతో రంగులు అద్దుతున్న వ్యక్తి గౌరవం కొద్దీ నిలబడ్డాడు.

‘నేను మీ రాజ్య పౌరుడిని. శిల్పాలను చెక్కి రంగులు అద్దడం నా వృత్తి,’ అని సమాధానమిచ్చాడు శిల్పి.

‘శత్రు రాజులతో చేతులు కలిపి ఈ పనిచేస్తున్నావా?’ కోపంతో ప్రశ్నించాడు మంత్రి. ‘మాతృభూమిపై మమకారంలో ఈ పని చేస్తున్నాను. శత్రురాజులతో నాకు సంబంధం లేదు. కళను ప్రదర్శించడంలో నా దేశప్రతిష్టను నిలబెట్టాను,’ గర్వంగా చెప్పుకున్నాడు శిల్పి.

‘నీ చేతిలో ముస్తాబైన సజీవ శిల్పాలను చూసి అభినందించక తప్పదు. కాని అదే సమయంలో నీవు దేశద్రోహానికి పాల్పడు తున్నావు. ఈ సజీవ శిల్పసంపదను చూసి భయకంపితులైన ప్రజలు అడవివైపు రావటం మానుకున్నారు. ప్రజల్ని భయ