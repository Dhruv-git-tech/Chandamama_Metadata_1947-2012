ద్ధంగా తోచాయి అభిరాముడికి. ధనికునికి ఉచితంగా, బీదవానికి పైకం తీసుకుని వైద్యం చేయడం సమంజసం అనిపించ లేదు. ఎంత ఆలోచించినా గురువుగారి ఆంతర్యమేమిటో బోధపడలేదు. ఆ రాత్రి కలతనిద్ర పోయాడు.

మరుసటిరోజు ఉదయం.. తన సందేహానికి నివృత్తి దొరకకుంటే స్వాంతన లభించదని భావించాడు. నేరుగా చరక నాథుడినే, ‘నిన్నటినుంచి నన్నొకసందేహం పీడిస్తూ ఉంది. అడగమంటారా?’ అని ప్రశ్నించాడు.

‘నిరభ్యంతరంగా.. సందేహమే జ్ఞానా నికి మూలం. శిష్యుని సందేహనివృత్తి గురువు కర్తవ్యం, ప్రశ్నించు’, నవ్వుతూ అన్నాడు చరకనాథుడు.

గురువు చెప్పిందంతా విన్న అభిరాముడు, ‘వేమవర్మకు వచ్చిన చర్మవ్యాధి తీవ్రమైనది. దానికి తగిన మందులు మన వద్దలేవు. రుసుము తీసుకుంటే, డబ్బులు

తీసుకుని కూడా ఔషధాలివ్వలేదని భావిస్తాడు. పైగా అతను అహంకారి, మనపట్ల ప్రజల్లో దుష్ప్రచారం చేస్తాడు. అందుకే అతని సామ్మును తిరస్కరించాను’.

‘మరి బీదవాడైన సంజీవునివద్ద సామ్ము తీసుకోవడం సరైనదేనా?’

‘సంజీవుడు కష్టజీవి. మనం అతనిదగ్గర పైకం తీసుకోకుంటే చిన్నతనంగా భావిస్తాడు. అతను ఏదీ ఉచితంగా కోరడు. తానేకాదు... ఇక్కడి ప్రజలంతా దాదాపు అలాంటివారే! దాంతో... అతణ్ణి సంతృప్తి పరచేందుకు కాస్త రుసుము తీసుకుని, దానికి ఎన్నోరెట్లు విలువైన ఔషధాలు ఉచితంగా ఇవ్వడం జరిగింది. మనం ఇక్కడ స్థిరంగా ఉండి ప్రజలను పూర్తి ఆరోగ్యవంతులుగా మార్చాలంటే ఈమాత్రం లౌక్యంతప్పదు.’ వివరించాడు చరకనాథుడు.

గురువుగారి లౌక్యానికి అచ్చెరువొందిన అభిరాముదు వైద్యజ్ఞానంతోపాటు చక్కటి వ్యవహారశైలిని అలవర్చుకున్నాడు.