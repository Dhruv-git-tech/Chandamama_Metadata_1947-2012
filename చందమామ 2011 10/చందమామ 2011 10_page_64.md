ఆవాంతరం వచ్చి పడింది. ఒకనాడు ఇందూరు సంస్థాన సేనాధిపతి తుకాజీ తన భటులతో వచ్చి గంధేకర్‌కు బిడ్డలు లేరు గనక, శాసనం ప్రకారం, అతని ధనం యావత్తూ రాణీగారికి ఒప్పగించమన్నాడు.

రుక్మాబాయి తన జీవనభృతికి అందులో కొంత మాత్రమే మిగుల్చుకోవచ్చును.

రుక్మాబాయి తుకాజీకి తన భర్త తుది కోర్కె వివరించి చెప్పింది. కాని శాసనం ఇలా ఉన్నప్పుడు తుకాజీ ఏం చేయగలడు? గంధేకర్ ధనాన్ని పట్టించుకుపోయి రాణిగారి ఖజానాకు చేర్చాడు.

రుక్మాబాయి రాణి అహల్యాబాయి వద్ద అర్జీ పెట్టుకున్నది. రాణిగారి కొలువుకు వెళ్లి తన భర్తకు చెందిన ధనాన్ని తనకు తిరిగి ఇప్పించినట్లయితే ఆయన తుది కోర్కె ప్రకారం చెరువులూ, బావులూ, ఆలయాలూ, సత్రాలూ కట్టిస్తానన్నది.

రాణి అహల్యాబాయి రుక్మాబాయి చెప్పినదంతా విని, గంధేకర్ ఇంటినుంచి

తెచ్చిన సామ్ము తిరిగి ఇచ్చివేయవలసిందిగా తుకాజీకి ఉత్తరువు ఇచ్చింది. తుకాజీ నిర్ఘాంతపోయి, ‘దేవీ, ఇది శాసనానికి విరుద్ధం!’ అన్నాడు. ‘ఈ సామ్ముతో మనం ఏం చేస్తాం?’ అని అడిగింది రాణి తుకాజీని.

‘చెరువులు, బావులు తవ్వించటం, సత్రాలు కట్టించడం వంటి ప్రజోపయోగా లకు ఖర్చు పెడతాం!’ అన్నాడు తుకాజీ.

‘అవును. ఈ రుక్మాబాయి కూడా ఈ ధనాన్ని అందుకే ఖర్చు పెడుతుంది. ఇక తేడా ఏమంటే మన అధికారులు కేవలం జీతాలకొరకు పని చేస్తారు. ఈమె అలా కాక, తన భర్తమీది భక్తితో ఇవే పనులు స్వయంగా చేయిస్తుంది. ఇందులో ఒక్క చిల్లిగవ్వ కూడా జీతం కింద పుచ్చుకోదు. కనుక ఆ ధనం ఆమెకు తక్షణం ఇచ్చి వెయ్యి,’ అని రాణి అహల్యాబాయి తుకా జీకి ఆజ్ఞాపించింది.

రాణిగారి తీర్పుకు ఇందూరు సంస్థాన ప్రజలందరూ చాలా సంతోషించారు.