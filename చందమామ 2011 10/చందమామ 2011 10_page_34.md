కయ్యంలో వియ్యం

సుమారు నాలుగువందల సంవత్సరాల కిందట, మైసూరు ప్రాంతంలో ఒక రాష్ట్రాన్ని పురుషోత్తముడనే రాజు పాలించుతూ ఉండేవాడు. ఆయన గంగవం శానికి చెందినవాడు. గౌరవనీయుడైన ప్రభువు. అవివాహితుడు. తనకు తగిన కన్య దొరికితే తప్ప పెళ్లాడనని పట్టుదల వహించాడు.

ఆకాలంలో, కాంచీపురాన్ని ఏలేకంచి రాజుకు ఒక కుమార్తె ఉండేది. ఆమె లోకైక సుందరి అని పేరు పొందింది. పురుషోత్తముడికి ఈ కన్య అన్ని విధాలా తగినదని లోకంలో ఒక వదంతి బయల్దే రింది. ఈ వార్తపురుషోత్తముడి తండ్రికి చేరగానే, ఆయన కంచిరాజుకు పురోహి తుని ద్వారా రాయబారం పంపించాడు.

పెళ్లి చూపులకు ఏర్పాటు కూడా జరిగింది. కంచి రాజు వారికి సమస్తమైన మర్యాదలూ జరిపించి, తమకు కావల సిన భోగట్టాలన్నీ తెలుసుకున్నాడు. పురుషోత్తముడు గొప్పవంశానికి చెందిన యువకుడు. మంచి విద్యావంతుడు, శక్తి సామర్థ్యాలు కలవాడు.

అన్నిటికీ మించి ఉన్నతమైన అంతస్థ కలిగిన వాడు. పైగా ఆ సమావేశంలో పురుషోత్తముడూ కంచి రాజు కూతురూ ఒకరినొకరు చూసుకొని మనసులో ఇష్టపడ్డారు.

ఇన్నివిధాల అనుకూలంగా ఉండే పురుషోత్తముని సంబంధం కంచి రాజుకు బాగా వచ్చింది. అందుచేత, ఖాయపరిచి కబురు చేద్దామని అనుకుంటున్నాడు.