నాదీ గడ్డం

అనగనగనగా ఒక ఊరిలో ఇద్దరు స్నేహి
తులు. వాళ్లిద్దరూ బాగా వ్యాపారం చేసి,
డబ్బు కూడబెట్టుతున్న వాళ్లే. ఐతే మొద
టివాడు కొంచెం ఖర్చుమనిషి. రెండవ
వాడికి ఎంత వచ్చినా ఇంకా రావాలి అనే
కాంక్ష ఎక్కువ. మొదటి వాడికి నున్నటి
గుండు. రెండవవాడు ఏ కారణం వల్లనో
గెడ్డం పెంచాడు.

ఒక రోజున ఇద్దరూ సరదాగా మాట్లా
డుకొంటూ ఉండగా, మొదటివాడు 'నేస్తం!
ఇన్నాళ్లాయె నీ ఎదట అనలేదు కాని, నీ
గెడ్డం చూస్తే ఎంతో ముచ్చట వేస్తూం
దోయ్. ఇంత వరకూ నేనెన్నో గెడ్డాలు
చూసుకుంటూ వస్తున్నా. నీ గెడ్డంలాంటి
గెడ్డం మట్టుకు మన దేశంలోనే లేదంటే
నమ్ము,’ అన్నాడు.

ఇందుకు రెండవవాడు మురిసిపోతూ,
‘అవును మిత్రమా, అందరూ ఇలాగే
అంటున్నారు. అంతే కాదు. ఎంతోమంది
నా గెడ్డం మీద కన్ను వేశారు కూడాను.
అవకాశం దొరికితే వాళ్లు కొనివేద్దామని
కూడా ఉన్నారు,’ అని చెబుతూ, తన
గెడ్డంలోకి కుడిచేతి ఐదువేళ్లూ పోనిచ్చి
ఉత్సాహంతో నిమురజొచ్చాడు.

ఈ మాట వినగానే, మొదటి వాడు
ఆత్రంతో ‘ఎవడో ఎందుకు? నేనే కొంటా.
ఎంతో చెప్పు,’ అన్నాడు.

ధనాశ గల రెండవవాడికి మనస్సులో
అనేకమైన ఊహలు ఒక్కసారిగా పరుగు
లెత్తినై. అప్రయత్నంగా మాటవరుసకు
ఇలా అనేశాడు. ‘అయితే ఒక వెయ్యి
మొహరీలు ఇయ్యి చూద్దాం.’