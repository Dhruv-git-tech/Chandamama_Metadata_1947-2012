## మహామల్లు

శుంభావతీ నగరాన్ని శంబలుడనే రాజు పరిపాలన చేసేవాడు. ఆయన ఆస్థానంలో గొప్పగొప్ప మల్లులూ, వీరులూ గల పరివారం ఉండేది. ఒకప్పుడు మహామల్లుడనే ఒక గొప్ప వస్తాదు శంబలుని ఆస్థానానికి వేంచేశాడు.

ఆయన దేశదేశాలలో ఎంతోమంది మల్లులను గెలిచి, ఘనమైన బిరుదులూ, పతకాలూ పొందినవాడు, నన్ను ప్రపంచంలో ఎవ్వరూ జయించలేరు, అని చేతికి తోడా వేసుకున్నటువంటి మొనగాడు.

మహామల్లునేరుగా శంబల మహారాజు వద్దకు వెళ్లి, 'మీ ఆస్థానంలో నన్ను గెలిచే వాళ్లెవరైనా ఉన్నారా? ఉంటే సరి, లేకపోతే, మీరు ఓడిపోయినట్లు ఒప్పుకుని నాకు బిరుదుపత్రం ఇప్పించండి,' అని సవాలు చేశాడు.

అందరూ తెల్లబోయారు. ఏమి చెప్పనూ రాజుకు తోచింది కాదు. వెంటనే మంత్రి లేచి 'దీనికే మున్నది ప్రభూ! మన ఆస్థానంలో ఉంటూ ఉండే, చండ ప్రచండ దోర్దండ గుండూ మల్లుగారికి ఈ లోకంలో సాటి ఎవరు? వారు ఇప్పుడు ఊరికి వెళ్లి ఉన్నారు. ఎల్లుండీపాటికి రానే వస్తారు. వస్తూనే ఈ మహామల్లు గారికి బదులు చెప్పనూ చెబుతారు,' అన్నాడు.

వెంటనే మహామల్లుకు సమస్తమర్యా దలతోనూ చక్కటి బస ఏర్పర్చబడింది. మహామల్లు బసలో కూర్చున్నాడే కానీ, మంత్రిమాటలు విన్నప్పటినుంచీ మనస్సు అదొకలాగా మారిపోయింది.

అతడు పరిచారకులను చేరబిలిచి, ఆ గుండూ మల్లు గురించి భోగట్టాలు అడిగాడు ఆత్రంతో. అందుకు పరిచారికులు,

బి. లక్ష్మీనారాయణ