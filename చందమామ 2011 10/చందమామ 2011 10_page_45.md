సేనాని పదవి రావడంతో కస్తూరి నాయకునికి పరిస్థితులు మరీ అనుకూలంగా అమరిపోయినై. శత్రువర్గానికి చెందిన పొరుగురాజులతో కుట్రచేసి, కస్తూరి నాయకుడు 'ఫలానా రోజున రాత్రివేళ దాడి వెడలి రండి. నేను కోట ద్వారాలు తెరిచి ఉంచే ఏర్పాటు చేస్తాను' అని చెప్పాడు.

కస్తూరి నాయకుడు చెప్పినట్లుగానే, రాత్రి సమయాన శత్రు దళాధిపతి సులు వుగా కోటలో చొరబడ్డాడు. కపటియైన కస్తూరి నాయకుడు శత్రువులతో యుద్ధం చేస్తున్నట్లు నటించాడు. కాని త్వరలోనే వాడు చేసిన కుట్ర వెల్లడైపోయింది. పాపం, ఆ యుద్ధంలో రామరస నాయ

కుడు వీరమరణం పొందాడు. నిజగల్లు రాజ్యం శత్రువుల వశమయిపోయింది. కస్తూరి నాయకుడు తనను నిజగల్లు రాజుగా చేయమని శత్రురాజును కోర బోయాడు. ఐతే ఇప్పుడు గిరిజవ్వ అద్భుత సౌందర్యం చూసిన ఆ దళాధిపతి ఒక కొత్త షరతు పెట్టాడు. 'గిరిజవ్వ నన్ను పెళ్లాడితే, ఆమెకు పుట్టే బిడ్డను రాజుగా చేసి నిన్ను ప్రతినిధిగా చేస్తాను అని. లేకుంటే నీకూ లేదు, ఆమెకూ లేదు', అని బెదిరించాడు కూడాను.

చేసేదిలేక, అప్పటికి సరే అని తల ఊపాడు కస్తూరి నాయకుడు. పోయి గిరిజవ్వ ఉద్దేశం తెలుసుకుందామని ఇద్దరూ కలిసి, ఆమె వద్దకు వెళ్లారు. దళాధిపతి తన ఉద్దేశం ఆమెకు చెప్పి, జవాబు కోరాడు. 'మా తమ్ముడు ఒప్ప కుంటే నాకు అభ్యంతరం లేదు.' అన్న దామె.

ఏమీ సంశయించకుండా వెంటనే కస్తూరి నాయకుడు 'నాకు సమ్మతమే సమ్మతించక విధిలేదు,' అన్నాడు.

అప్పుడామె ఒకే ఒక కోరిక కోరుకు న్నది. 'మా కులాచారం ప్రకారం, పెళ్లికి ముందు నేనూ, నా తమ్ముడూ ఊరే గింపు చేసి రావాలి,' అన్నది. ఈ వింత కోరికకు అక్కడి అందరూ ఆశ్చర్యపోయారు. దళపతి సరేనన్నాడు. ఊరేగింపు జరగడానికి తగన ఏర్పాట్లు చేశారు.