శిథిలాలయం - 19

(శిఖిముఖీ, విక్రమకేసరీ తమ అనుచరులతో శిథిలాలయ పూజారి ఉన్న ఇంటిని చుట్టు ముట్టినాగుమల్లిని బంధవిముక్తురాలిని చేశారు. పూజారి, సవరభేరుండంతో అరణ్యంలోకి పారిపోయాడు. నాగుమల్లి, శిఖిముఖితో అతడు బ్రహ్మాపుత్రా నదీలోయల నుంచి తిరిగి వచ్చేవరకూ తాను పెళ్లాడబోవటం లేదని చెప్పింది. తరవాత-)

శివాలుడు తన అనుచరులందరినీ వెంట బెట్టుకుని మధ్యాహ్నం వేళకు కుంభార మిట్టపల్లె చేరాడు. తాను పల్లెలో లేని సమయాన శిథిలాలయ పూజారి పల్లెపై ఏదైనా అఘాయిత్యం చేసి ఉండవచ్చన్న భయం అతణ్ణి దారి పాడవునా బాధించింది. కాని పల్లె చేరుతూనే అలాంటి ఉప ద్రవం ఏదీ జరగలేదని తెలిసి చాలా సంతో షించాడు.

ఇన్నాళ్లకు శివాలుడికి, విక్రమకేసరి తండ్రి జయపాలుడు తనకు పంపిన తాళపత్రాలు తీరిగ్గా చదివిచూసే అవ

కాశం దొరికింది. జయపాలుడి తండ్రి విక్రమకేసరి రెండవ సారి బ్రహ్మాపుత్రా లోయలకు ఎందుకు వెళ్లటం జరిగిందో, వాటిల్లో అతడికి సూచన ప్రాయంగా ఉన్న కొన్నిస్థలాల పేర్లద్వారా అర్థమైంది. అతడు ఈ రెండవ యాత్ర పెట్టుకున్నది బ్రహ్మ పుత్రానదిలోని అసంఖ్యాకమైన లంకల్లో ఒకటైన వృశ్చికలంక చేరేందుకు. ఆ లంక మీదే శిథిలాలయం ఉన్నదని వాడుక. అందులో అంతులేని ధనకనకాలే కాక, వెలలేని శిల్పసంపద కూడా ఉన్నదని చెబుతారు. విక్రమకేసరి ఆ ధనాన్ని, వీలయితే