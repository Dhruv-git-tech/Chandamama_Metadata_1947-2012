పురుషోత్తముడు కూడా ఈ సంబంధం నిశ్చయమైనట్లే భావించి తన రాజ్యానికి వెళ్లిపోయాడు.

అయితే, తీరా పురుషోత్తముడు మరలి పోయిన తరవాత కంచిరాజుకు ఒక చిత్రమైన సంశయం పట్టుకొన్నది. అది ఏమి టంటే...,

గంగవంశపు రాజులు గొప్ప భక్తులు. తరతరాలుగా వారు జగన్నాథస్వామిని కొలుస్తూ ఉండేవారు. పుణ్యక్షేత్రమైన శ్రీజగన్నాథంలో స్వామికి బ్రహ్మాండమైన ఆలయం నిర్మించింది కూడా వారే. అనగా గంగవంశ ప్రభువులే. స్వయంగా స్వామి వారికి కైంకర్యాదులు జరిపించడం ఆ రాజులకు వంశాచారమై ఉంటున్నది.

ఇలా వంశపరంపరగా వస్తున్న ఆచా రాన్ని అనుసరించి, ఏడాదికి ఒకసారి లాంఛనప్రాయంగా, పురుషోత్తముడు కూడా జగన్నాథస్వామివారి ఆలయానికి వెళ్లడం ఉత్సవ సమయమందు స్వామికి సేవచేసినట్టు సూచనగా బంగారు కట్టు గల చీపురుతో అట్టే నేల ఊడవటం మామూలు.

ఈ సంగతి తెలిసిన కంచిరాజు మనసు మార్చుకుని, ‘ఊడ్చేవాడికా నా కూతు రునిచ్చి పెళ్లి చేయడం? ఇవ్వను గాక ఇవ్వను,’ అని ఖచ్చితంగా చెప్పి, పురు షోత్తముడి తండ్రికి కబురు పంపించాడు. కంచిరాజు పంపిన కబురు చెవి నపడగానే, పురుషోత్తముడికి చెప్పలేని పౌరుషం వచ్చేసింది. అందులోనూ, ఈ విధంగా తమ ఇలవేలుపయిన స్వామి వారినే దూషించడంతో అతను ఉగ్రుడై, కంచిరాజుకి శాస్త్రి చేయాలని ప్రతిజ్ఞ పట్టాడు.

పురుషోత్తముడు ఇలా ప్రతిజ్ఞ పట్టిన మరి కొద్ది రోజులలోనే రాజు సేనలు పోయి కంచి రాజ్యాన్ని ముట్టడించినై. అయితే, కంచి రాజు చూడగా సామాన్యుడు కాడు. ఆ యుద్ధంలో గంగ వంశపు సేనలను అవలీలగా తరిమి వేశాడు కంచిరాజు.

ఓడిపోయిన పురుషోత్తముడు నిరాశ చెందలేదు. ఈసారి రెట్టింపు ఉత్సా