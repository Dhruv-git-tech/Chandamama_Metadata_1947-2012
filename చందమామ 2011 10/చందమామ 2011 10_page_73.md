నూడుల్ కథా కమామిషు

నూడుల్స్ ఎక్కడ పుట్టాయి? చైనాలోనా, ఇటలీలోనా, అరేబియాలోనా?
దీనికి సమాధానం చెప్పడం కష్టం. కాని మీకు ఆసక్తి గొలిపే కొన్ని వాస్తవాలు ఇక్కడ చూడండి.

ప్రపంచంలోని పలుప్రాంతాలలో పలురకాల నూడుల్స్ ని జనం ఆరగిస్తున్నారు.
చైనాలోని పసువునది సమీపంలో 4000 సంవత్సరాల క్రితం భద్రపర్చిన కుండెడు
పసుపుపచ్చ నూడుల్స్ ని పురావస్తుశాస్త్రవేత్తలు కనుగొన్నారు. నూడుల్స్ పురాతన
కాలం నుండి తయారు చేయబడుతున్న వంటకం అని ఇది నిరూపిస్తోంది మరి!

మీరు జపాన్‌కి వెళ్లేటప్పుడు, అక్కడ మీ నూడుల్స్‌ని కరకర నమిలి తినండి.
అది అక్కడివారి ఆచారం మరి. మీకు ఆతిథ్యమిచ్చినవారు మీ చర్యను పెద్ద
గౌరవంగా లెక్కిస్తారు.

చైనీయులు పుట్టినరోజు సందర్భంగా కేక్‌లకు బదులుగా నూడుల్స్‌ని తయారు చేయడానికే ఇష్టపడతారు! ఎందుకు? నూడుల్స్ దీర్ఘాయువును సూచిస్తాయి. పుట్టినరోజు జరుపుకుంటున్న వ్యక్తి కోసం రూపొందించిన ఈ నూడుల్స్‌ని ఎన్నటికీ కోయరు. పుట్టినరోజు బహుమతులలో నూడుల్స్ చోటుచేసుకుంటాయి కూడా!

ప్రాగన్ గడ్డపు నూడుల్స్ గురించి మీరు విన్నారా? దీన్ని ప్రాగన్ పట్ల గౌరవ సూచకంగా, చాంధ్రమాసమైన ఫిబ్రవరి నెలలో ప్రత్యేకించి ఆరగిస్తారు. ఈరకం నూడుల్స్‌లో పోగుల్ని ప్రాగన్ గడ్డంలోని వెంట్రుకలంత మెత్తగా చేస్తారు కాబట్టి దీనికి ఆ పేరు వచ్చింది.

రెండుచేతులతో సాగదీసే నూడుల్స్ అనేవి చైనాలో సాంప్రదాయకంగా నూడుల్స్‌ని చేసే ఒక పద్ధతి. దీంట్లో మూడు దశలుంటాయి. మెలితిప్పడం, వంచడం, లాగడం. నిపుణుడైన వంటవాడు చేతులతో నూడుల్స్‌ని సాగదీయడం చూస్తుంటే ఇంద్రజాల ప్రదర్శన చూస్తున్నంత అనుభూతి కలిగిస్తుంటుందని ప్రతీతి.