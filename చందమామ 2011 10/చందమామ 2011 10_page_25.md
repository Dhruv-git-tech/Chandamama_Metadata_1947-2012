చూసి బ్రాహ్మణుడితో ఆయన భార్య,
‘మీకు నా చింతఏమీ లేనే లేదు. మనవాడి
పెళ్లిమాటైనా ఆలోచించారు కారు.’ అని
కళ్లు ఒత్తుకున్నది.

దానికి బ్రాహ్మణుడు, ‘ప్రేయసీ,
పాముకు ఎవరు పిల్లనిస్తారు? పాతాళానికి
పోయి నాగకన్యకు ఇయ్యమని వాసుకిని
ప్రార్థించవలసిందే గాని,’ అన్నాడు.

ఈ మాటకు భార్యహృదయవిదారంగా
ఏడ్చేసరికి, ఆ బ్రాహ్మణుడు భార్య పట్ల
గల ప్రేమ కొద్దీ, తమ నాగకుమారుడికి
వధువును వెతుకుతూ ప్రయాణమ
య్యాడు.

చాలా నెలల అనంతరం ఆయన చాలా
దూరాన ఉన్న కుట్కుటం అనే నగరం

చేరుకుని, అక్కడ ఉండే తన మిత్రుడూ,
బంధువూ అయిన ఒక సంపన్నుడి ఇంటికి
వెళ్లాడు. ఆయన స్నానం చేసి, భోజనం చేసి,
ఆ రాత్రి అక్కడే నిద్రపోయాడు. మర్నాడు
ఉదయం ఆయన తిరిగి ప్రయాణమవు
తుండగా ఆయన మిత్రుడు, ‘ఇక్కడికి
ఏం పనిమీద వచ్చావు? ఎక్కడికి బయలు
దేరుతున్నావు?’ అని అడిగాడు.

‘నా కొడుక్కు వధువు కోసం చూస్తూ
వచ్చాను,’ అన్నాడు బ్రాహ్మణుడు.

‘అలా అయితే నా అందాల కూతుర్ని
నీ కోడలిగా చేసుకో. నువ్వూ నేనూ, ఒకే స్థితి
గల వాళ్లం. ఒకే కులం వాళ్లం. ఎరిగిన
వాళ్లం,’ అన్నాడు మిత్రుడు.

బ్రాహ్మణుడు ఇందుకు సంతోషంగా
ఒప్పుకుని, వధువునూ, ఆమె తాలూకు
దాసదాసీలనూ వెంట తీసుకుని రాజ
గృహానికి తిరిగి వచ్చాడు.

పెళ్లి కూతురి అసాధారణ అందచం
దాలు చూసి, ఆమెను పాముకిచ్చి పెళ్లి
చేస్తున్నారని వినీ జనం తండోపతండాలుగా
పోగయారు. ఆ పిల్లను చూడగానే వాళ్లకు
జాలి కలిగింది.

వాళ్ళామె పరివారంతో, ‘ధర్మం ప్రకారం
నడుచుకునే సజ్జనులమని చెప్పుకునే
వాళ్లు ఎక్కడున్నా రత్నంలాంటి, ఈ పిల్లను
వెధవ పాముకు ఇచ్చి పెళ్లి చెయ్యటం
కద్దా?’ అన్నారు.