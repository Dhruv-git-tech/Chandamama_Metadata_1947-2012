ఈ సంగతి అంతా తెలిసిన లకుమవ్వ వచ్చి, ‘దళాధిపతిని పెళ్లాడవద్దు సుమా,’ అని హితవు చెప్పబోయింది. కాని, గిరి జవ్వ చెవిని పెట్టలేదు. అలా మాట మన్నించక పోవడం అక్కయందు భక్తి లేక కాదు, ఒక గొప్ప ఉద్దేశం నెరవేర్చే టందుకే. ఊరేగింపు సమయాన గిరిజవ్వ తన బిడ్డను అక్కగారయిన లకుమవ్వకు అప్పగింత పెట్టి, ‘అక్కా! ఈ బిడ్డ నీది..!’ అంటూ ఆఖరు మాటలు చెప్పి, తన మానాన తను వెళ్లింది.

గిరిజవ్వ కోరిక ప్రకారం గొప్ప ఊరే గింపు సాగింది.. ఒకపక్క నుంచి కస్తూరి నాయకునిది, మరో పక్క నుంచి గిరిజ వ్వది. కట్ట కడపట, నిజగల్లు నగరమధ్య మందు గల ఎత్తయిన బండరాయిపైన ఇద్దరూ కలుసుకున్నారు. అక్కడ గిరిజవ్వ, తమ్ముడికి హారతి ఇచ్చి, ‘తమ్ముడూ, నీవల్ల కదా, నాకు ఇంతటి మహాపదవి

వచ్చింది!’ అనేసరికి, వాడు నిజమేనని పొంగిపోయాడు.

మరుక్షణమందే ఆమె శక్తిరూపం దాల్చి ఉగ్రురాలై, ‘ద్రోహీ! నావల్ల, నా వెంట వచ్చిన నీవల్ల రామరసనాయకుని ఇల్లూ కూలిపోయింది. మన ఇద్దరివల్లా రెండు వంశాలకూ, అటు ఏడుతరాలా ఇటు ఏడు తరాలా తీరని అపకీర్తి వచ్చింది. మన వంటి మహాపాపులు ఇంకా జీవించి ఉండటం భూమాతకు భారం!’ అంటూ, ఆవేశంతో తమ్ముడిని కౌగలించుకొని, ఎత్తయిన ఆ శిఖరంమీదనుంచి కిందికి దూకేసింది!!

పడీపడటంతోనే మారుమాట లేకుండా ఆ రెండు ప్రాణాలూ ఈ లోకం విడిచి పోయినై. గుణమణి, పూజ్యురాలు అని పేరు పొందిన గిరిజవ్వ బలి అయిన ఆ చోటున ఒక గ్రామం వెలిసి, నేటికీ నిలిచి ఉన్నది.