స్నేహితుడైన వెంకటేశాన్ని రప్పించి, ఆ ముంతల రహస్యాన్ని వాడితో కూడా చెప్పాడు. శోభనాద్రిని కోరినట్లే, ‘ఈ ఉపకారం నాకు నువ్వు చెయ్యాలి. ఈ రహస్యాన్ని నువ్వు శోభనాద్రికి కూడా తెలియనివ్వకూడదు. వాడంటే నాకు ఏమాత్రం నమ్మకం లేకనే నీకు కబురు చేయించాను,’ అన్నాడు.

‘వాడికెందుకు తెలవనిస్తాను? ఇంక మీరు నిశ్చింతగా ఉండవచ్చు. వ్యవహా రమంతా నేను చూసుకుంటాను,’ అని నమ్మకంగా అన్నాడు వెంకటేశం.

కొన్నాళ్లకు గవర్రాజు చనిపోయాడు. ఆ తర్వాత ఒక రోజు కావమ్మ శోభనాద్రితో, ‘డబ్బుకు ఇబ్బందిగా ఉంది. పాతిక రూపాయలు కావాలి,’ అని అడిగింది.

‘నాదగ్గిర సొమ్ము ఎక్కడిది? అంతే కాకుండా మీరు మాత్రం అప్పు చేసి ఎన్నాళ్లు గడపగలరు? మీ ఇల్లు అమ్మేస్తే ఒకవెయ్యి రూపాయలు వస్తుందే. అలా చెయ్యకూడదా?’ అన్నాడు శోభనాద్రి.

‘నాకీ ఆలోచన తోచిందే కాదు. అమ్మే టట్లయితే రాత్రి నిశ్చయించుకు చెబుతాను,’ అన్నది ఆవిడ. ఈ సంగతి ఇలా ఉండగా, ఆ సాయంత్రమే వారింటికి వెంకటేశం వెళ్లాడు.

‘శోభనాద్రి ఇల్లు అమ్మితే వెయ్యిరూ పాయలు వస్తుందన్నాడు,’ అని ఆవిడ

ఆ సంగతి అతడితో చెప్పింది. అందుకు వెంకటేశం, ‘వెయ్యేమిటి? మీరే అమ్మ దలుచుకుంటే నేను పదిహేను వందలిస్తాను,’ అన్నాడు.

మర్నాడు పొద్దుట మళ్లీ వచ్చిన శోభ నాద్రితో కావమ్మ వెంకటేశం సంగతి చెప్పింది.

‘నేను రెండువేలిస్తాను,’ అన్నాడు శోభనాద్రి. పదహారు వేల రూపాయలు ముంతలలో ఉన్న ఇంటిని రెండు వేలిచ్చి కొంటే నష్టమేమిటి గనుక?

మామూలు ప్రకారం ఆ సాయంత్రం వచ్చిన వెంకటేశం రెండు వేల ఐదువం దల వరకూ ఇస్తానన్నాడు. ఈ విధంగా రోజురోజుకీ వాళ్లిద్దరి మధ్యా పోటీ వచ్చి