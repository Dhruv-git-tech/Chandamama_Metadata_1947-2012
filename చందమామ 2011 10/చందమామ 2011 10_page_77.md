భారత దర్శిని

దీపాల పండుగ మాత్రమే కాదు...

రావణుడిపై విజయం తర్వాత, 14 ఏళ్లు అరణ్య వాసం ముగిసి అయోధ్యాపురికి రాముడు తిరిగి వచ్చిన సందర్భాన్ని పునస్కరించుకుని ఉత్తరాదిన దీపావళిని జరుపుకుంటారు. అయితే క్రీ.శ 530లో భారతదేశంపై దండెత్తివచ్చిన హూణులపై విజయం సాధించి విక్రమాదిత్య మహారాజు రాజధాని ఉజ్జయినికి తిరిగి వచ్చిన సందర్భంగా కూడా దీపావళిని జరుపుకునేవారు. ఇక జైనమతాన్ని ఆచరించేవారు, తమ మత సంస్థాపకుడు మహావీరుడు దీపావళి నాడే నిర్వాణం పొందారని భావిస్తుంటారు. మొఘల్ చక్రవర్తి జహంగీర్ చెరనుంచి విడుదలైన తర్వాత ఆరవ సిక్కు గురువు హరగోవింద్ దీపావళి నాడే అమృత్ సర్ వచ్చాడని సిక్కుల విశ్వాసం. దీన్ని పునస్కరించుకుని స్వర్ణ దేవాలయాన్ని దీపావళి నాడు దీపకాంతులతో అలంకరించేవారు.

ఎద్దులూ – సంగీతమూ

గ్వాలియర్ కోటలో మన్ మందిర్ అనే రాజప్రాసాదం ఉంది. దీనిని తోమర్ పాలకుడు మన్ సింగ్ (1486-1516) నిర్మించాడు. సంగీతం అంటే అతనికి చాలా ఇష్టం. రాజ ప్రాసాదం మూలల్లో తాను ఉంటున్నప్పుడు కూడా సంగీతం వినేలా దీన్ని రూపొందించాడు. సంగీతంపై తనకున్న వ్యామోహమే అతడిని, గిరిజన బాలిక మృగనయనిని సన్నిహితులను చేసింది. ఒకసారి వేటకెళ్లి వస్తుండగా తను కూర్చుని ఉన్న ఏనుగు కదలక ఆగిపోయింది. ఎందుకంటే దారికడ్డంగా రెండు పోట్లగిత్తలు కుమ్ములాడుకుంటున్నాయి. ఆ దారిలో ఇద్దరు పల్లె యువతులు కనబడ్డారు. గిత్తలను చూసి భయపడినప్పటికీ, వారిలో ఒక యువతి ధైర్యంగా ముందడుగేసి ఆ గిత్తలను అదిలించి విడదీసింది. ఆమె పేరు మృగనయని. మన్ సింగ్ ఆమెను రాజప్రసాదానికి రావలసిందిగా ఆహ్వానించాడు. ఆమె సంగీతాలాపనకు ముగ్ధుడై ఆమెను పెళ్లిడాలని నిశ్చయించుకున్నాడు కాని ఆమె గుజ్జర్ తెగ యువతి కావటాన ఆమెను పెళ్ళాడలేకపోయాడు. అయితే ఆమెకోసం మన్ సింగ్ గుజారి మహల్ పేరిట వేరొక భవంతిని నిర్మించాడు. ఇదే ప్రస్తుతం పురావస్తు ప్రదర్శనశాలగా ఉంటోంది.