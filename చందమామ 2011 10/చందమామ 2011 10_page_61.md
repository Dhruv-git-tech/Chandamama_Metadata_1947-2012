దనుకుంటున్నావా? ఊహు, అది అక్కడ లేదు. అదుగో, కేసరి దాన్ని సర్వదా తన దుస్తుల్లో దాచుకు తిరుగుతున్నాడు. కొంచెం దగ్గరకొచ్చి, అడుగు, ఇచ్చేస్తాడు,’ అన్నాడు.

విక్రమ కేసరి తన దుస్తుల్లో నుంచి ఒక పెద్ద తాళపత్రం తీసి పూజారి కేసి రెపరెప లాడించాడు. పూజారి దాన్ని చూస్తూనే పళ్లు కొరికి, ‘దానికోసం అడగాలా? అడు గుతున్నాను. నోటితో కాదు కత్తితో!’ అంటూ తన చేతుల్లో ఉన్న చురకత్తిని విక్రమకేసరి కేసి విసిరాడు.

రానున్న ప్రమాదాన్ని ముందుగానే గుర్తించిన శిఖిముఖి, విక్రమకేసరిని భుజాలు పట్టుకుని కిందికి లాగాడు. చురకత్తి రివ్వమంటూ పోయి ద్వారబంధా నికి బలంగా గుచ్చుకుపోయింది.

శిఖిముఖి, పూజారిని పట్టుకునేందుకు ముందుకు దూకేంతలో అతడు గది వెనక

వున్న పిట్టగోడ మీంచి కిందికి దూకేశాడు. నివ్వెరపోయిన శిఖిముఖి, విక్రమకేసరీ పిట్టగోడను ఒక్క తృటికాలం ఆలస్యంగా చేరారు.

పూజారి అంత ఎత్తు నుంచి కిందపడి మరణిస్తాడని వాళ్లనుకున్నారు.

కాని, మిద్దె కింది ఆవరణలో నిలబడి ఉన్న సవరభేరుండం, పూజారి నేల తాక కుండా మధ్యలోనే పట్టుకుని, అతడిని దాపుల ఉన్న రెండు గుర్రాల్లో ఒకదాని మీదఎక్కించి, తాను రెండో గుర్రం మీదికి లంఘించాడు.

శిఖిముఖి చప్పన వెనక్కు తిరిగి, ‘అజితా! వీరభద్రా! మీరు సత్రం ఆవరణ లోకి పరిగెత్తి, గుర్రాలమీద పారిపోతున్న ఆ దుర్మార్గుల్ని పట్టుకోండి!’ అని పెద్దగా కేకపెట్టాడు. అజితుడూ, వీరభద్రుడూ ఒక్కుదుటున కిందికి పరిగెత్తారు.

(ఇంకా ఉంది)