తున్న కుమారుడు. పోల్చుకోవడానికి కూడా వీల్లేనంత సంపన్న జీవితం తనది.

తర్వాత అరవింద్ మిత్రుడిని తన దుస్తుల కర్మాగారానికి తీసుకెళ్లాడు. అక్కడికి వెళ్లగానే ఆనంద్ కి చిరాకేసింది. పాతయంత్రాలు, నిరక్షరాస్యులైన కార్మికులు, ఇరుగ్గా ఉన్న కర్మాగారం.. దీన్ని చూడ టానికా తను వచ్చింది. అనుకుంటూ ఆనంద్ తన కర్మాగారంలోని కొత్తయంత్రాలను, నూతన సాంకేతిక శక్తిని సరిపోల్చు కున్నాడు. ‘ఎంత భాగ్యహీనుడు.. నా ఫ్యాక్టరీకి వచ్చి చూస్తేనా..’ అనుకుంటూ తనలో కలిగిన ఏహ్యా భావాన్ని ఆనంద్ దాచుకో లేకపోయాడు.

మిత్రుడి మనస్సులో చెలరేగుతున్న భావాలను అరవింద్ పసిగట్టాడు. “ఆనంద్, అధునాతన కర్మాగారంలో పనిచేస్తున్న నీతో పోలిస్తే, నేను నడుపుతున్న ఈ షెడ్‌ని కర్మాగారంగా పిలవలేను. నా దగ్గర పనిచేస్తున్న వారిని నీ కింద ఉండే నిపుణ కార్మికులతో పోల్చలేను. నావద్ద పనిచేస్తున్న వారు ప్రధా

నంగా భర్తలను కోల్పోయిన వారు. వికలాంగమహిళలు, అనాథలు. నిజం చెప్పాలంటే ఈ కర్మాగారాన్ని లాభం కోసం నేను నడపలేదు. నా తండ్రి పదే పదే నాతో చెప్పే వాడు. ‘కుటుంబాన్ని పోషించడం అనే స్వార్థ చింతనతో మాత్రమే మనం సంపాదించకూడదు. ఇతరుల కోసం కూడా మనం పాటుపడాలి. నిరాశ్రయులకు, పేదలకు, సహాయ హస్తం అందించాల్సిన విధి మనపై ఉంది. వాళ్లు గౌరవంగా బతికేలా చూడాలి.’ మీ సంస్థలో ఉన్నతాధికారిగా పనిచేస్తూ నువ్వు పొందుతున్న దానికంటే అనేక రెట్ల సంతృప్తిని నేను పొందుతున్నాను.”

ఆనంద్ తెల్లబోయాడు. అరవింద్ చెప్పింది నిజం. తాను తన భార్యాపిల్లల కోసం బతుకుతుంటే, తన మిత్రుడు ఇతరులు గౌరవంగా జీవించడానికి సహాయం చేస్తున్నాడు. అలాంటి మిత్రుడిని తనకంటే అల్పుడిగా చూడటం ఎంత మూర్ఖత్వం? ఆనంద్ తలదించి గొణుకున్నాడు. ‘నిజం గానే దొడ్డమనిషి!’