రమేష్ : మా పారుగింట్లో ఉన్నతను రాత్రంతా తలను గోడకేసి బాదుకుంటూ ఉంటాడు.

రాణి : మీకు బాగా ఇబ్బంది కలిగి ఉంటుంది కదూ.

రమేష్ : లేదు లేదు. రాత్రంతా నా సంగీత సాధనకు కాస్త ఇబ్బంది కలిగింది.

నరేష్ : డాక్టర్‌గారూ, ఈ బకెట్‌కి పెద్ద రంధ్రం పడింది. దయచేసి దీనికి మరమ్మతు చేయండి.

వైద్యుడు : నేనెవరో మీకు తెలుసా?

నరేష్ : తెలీకేం. మీరు ప్లాస్టిక్ సర్జన్ కదా..!

బోనులో ఉన్న దొంగమీద ఎగిరెగిరి పడ్డాడు న్యాయమూర్తి.

పదిహేను సంవత్సరాలుగా చూస్తున్నాను. అదే బోనులోకి వచ్చి నిలబడుతున్నావు. సిగ్గులేదూ!

మీరు సిగ్గుపడాలి కాని నేనెందుకు సిగ్గుపడటం. పదిహేను సంవత్సరాలనుండీ మీరు ఆ కుర్చీ మారలేదు, అన్నాడు దొంగ.

ఏమిటీ ఈ కుక్కను పదివేల రూపాయలకు అమ్ముతావా! చాలా చాలా ఎక్కువ.

అలా అనకండి దీనికి ఉన్న విశ్వాసానికి ఆ డబ్బు చాలా తక్కువ.

ఇది అంత నమ్మకమైనదా?

తప్పకుండా. అయిదుసార్లు అమ్మాను.

ప్రతిసారీ పన్నెండుగంటలలోపే తిరిగి వచ్చింది. దాన్ని విశ్వాసం అనే కదా అంటారు!