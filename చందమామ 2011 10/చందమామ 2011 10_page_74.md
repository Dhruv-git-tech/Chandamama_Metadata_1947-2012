ఉడోన్ నూడుల్స్ అనేవి జపాన్‌లో వేడిగాను, చల్లటి రూపంలోనూ అందించే మందపాటి నూడుల్స్. వీటిని మొదటిసారిగా క్రీ.శ. 900లో బౌద్ధ సన్యాసులు చైనా నుంచి జపాన్‌కి తీసుకువెళ్లి పరిచయం చేశారు. వందలాది సంవత్సరాల క్రితం జపాన్‌లోని ఆసాకుసా ఆలయం బౌద్ధ యాత్రికులకు ఖరీదైన ఉడోన్ నూడుల్స్‌ని అమ్మడం ద్వారా సుప్రసిద్ధి గాంచిందిట!

జపాన్‌లో కొన్ని రెస్టారెంట్లు నగాషి సోమెన్ అనే రకం నూడుల్స్‌ని అందించేవి. పొడవాటి వెదురు దబ్బలో చల్లటినీటిని పోసి ఆ నీటిలో నూడుల్స్‌ని పోసేవారు. ఇవి పైనుంచి కిందికి కారిపోకముందే అతిథులు తమ చాప్‌స్టిక్స్‌తో వాటిని పట్టుకుని ఆరగించాలి. వేగంగా కిందికి జారిపోయే ఈ నూడుల్స్‌ని పట్టుకోవాలంటే చాలా సైపుణ్యం అవసరమవుతుంది. పైగా, వంటవాళ్లు నూడుల్స్ వచ్చేస్తున్నాయంటూ 'ఇకుయో' అని పెద్దగా అరుస్తుంటారు.

జూక్-సింగ్ నూడుల్స్‌ని సాంప్రదాయికంగా ఎలా సిద్ధం చేస్తారో మీకు తెలుసా? వంటవాడు బల్లపై పిండిని ఉంచి దానిపై లావుపాటి వెదురు కర్రను ఉంచి అటూ ఇటూ తిప్పుతూ పిండి మిశ్రమాన్ని నొక్కుతాడు. దీంతో నూడుల్స్ బాగా సాగే స్వభావంతో తయారవుతాయి.

నూడుల్స్ 2005లో మొట్టమొదటిసారిగా అంతరిక్షంలోకి కూడా వెళ్లాయి. 'రామెన్' నూడుల్స్‌కి ప్రసిద్ధిగాంచిన నిస్సిన్ ఫుడ్స్ బంతి ఆకారంలోని నూడుల్స్‌ని 'స్పేస్ రామ్' నూడుల్స్ పేరిట పరిచయం చేసింది. దీంట్లో వోషం ఏమిటంటే, రోదసీయాత్రికులు దీన్ని గొట్టంలో ఉంచి పీల్చడానికి బదులుగా ఫోర్క్ ఉపయోగించి తినవచ్చు.

**నూడుల్స్‌తో పదబంధాలు**

‘మీ నూడుల్ ఉపయోగించండి’ అంటే ‘మీ బుర్రకు కాస్త పదును పెట్టండి’ అని అర్థం. ‘మీ చెవుల్లో నూడుల్స్‌నె నేను వేలాడదీయలేదు’ అని రష్యన్ అన్నాడంటే, ‘నేను మీ కాళ్లు లాగేయలేదు అని అర్థం.