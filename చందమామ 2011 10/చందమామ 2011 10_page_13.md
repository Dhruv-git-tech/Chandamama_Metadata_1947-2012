తన మెడలోని పచ్చల హారం తీసి దూరంగా విసిరి కొట్టింది. కొత్వాల్కి కూడా అది నిజమే అనిపించింది. అయితే ఆ పచ్చలహారం పారేయబుద్ధి కాలేదు. అలాగని అమ్మడా నికి ధైర్యం చాలటం లేదు. అందుకే కొత్వాల్ బాగా ఆలోచించి దాన్ని తరచూ తనకు పని పడే జమీందారుగారికి కానుకగా ఇచ్చాడు. అది వదిలించుకున్న తర్వాత కొత్వాలుకి తప్పిపోయిన కొడుకు దొరికాడు.

పచ్చల హారం జమీందారుగారింటికి చేరినంతనే అతని దగ్గర పెద్ద మొత్తంలో అప్పు పుచ్చుకున్న వ్యక్తి కాలం చేశాడు. ఆ డబ్బు మరిక తిరిగిరాదని జమీందారు దిగాలు పడ్డాడు. అంతలో అతని కూతు రుకిపిచ్చి పట్టింది. జమీందారుకు అదంతా పచ్చలహారం ప్రభావమేననిపించింది.

అతడు కూడా దాన్ని వదిలించుకోవాల నుకున్నాడు. ‘తనకు కలిసి రానంత మాత్రాన మరొకరికి కలిసిరాకపోతుందా?’ అని భావించిన జమీందారు దాన్ని మహా రాణి జన్మదిన సందర్భాన, మహారాజు శివచంద్రుడికి కానుకగా అందించాడు.

ఆ పచ్చల హారం పనితనం చూసిన మహారాణి ఆనందంగా మెడలో అలంరించుకుంది. పక్షం తిరిగేసరికి పారుగు రాజైన జయవర్ధనుడు తన రాజ్యం మీద దాడి చేయబోతున్నాడని వేగుల ద్వారా శివ చంద్రుడికి తెలిసింది.

అతను జయవర్ధనుడిని ఎదుర్కోవడా నికి సైన్యం సమాయత్తం చేస్తుండగా ఆ రాజ్యం సర్వసైన్యాధికారి విక్రమకాంతుడికి విషజ్వరం సోకింది. అది దుశ్శకునంగా భావించిన శివచంద్రుడు జ్యోతిష్కులను పిలిపించాడు.

గ్రహస్థితులు లెక్క గట్టిన జ్యోతిష్కులు ‘రాజా, మీ అంతఃపురాన కొత్తగా చేరిన ఆభరణాలు గానీ, వ్యక్తులు గానీ, జంతువులు గానీ ఏవైనా ఉన్నాయా? అని అడిగారు.

కొద్ది క్షణాలు ఆలోచించిన మహారాజు పచ్చలహారం గురించి చెప్పాడు.

అప్పుడు జ్యోతిష్కులు ‘మహారాజా! ఇదంతా దాని దుష్ప్రభావమే. దాన్ని ఎంత తొందరగా వదిలించుకుంటే అంతమం చింది,’ అని చెప్పారు. శివచంద్రుడు ఆ పచ్చల హారం ఎవరినుంచి ఎవరికి మారి తనకు చేరిందో ఆరా తీయించాడు.