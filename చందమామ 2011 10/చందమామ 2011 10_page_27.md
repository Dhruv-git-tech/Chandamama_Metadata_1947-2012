## స్వార్థజీవి

వర్షాలు కురవక కరువు ఏర్పడ్డంతో రాజ్యంలో పరిపాలన గాడిలో పెట్టడానికి సర్వశక్తులు ఒడ్డసాగాడు రాజు విక్రమకేతుడు. తాత్కాలిక నివారణోపాయాలతో ప్రజలకు సాయం అందిస్తున్నా ప్రజల్లో అసంతృప్తి ఇంకా మిగిలే ఉంది.

రోజులు గడుస్తున్న కొలది ఖజానా ఖాళీ అవ్వసాగింది. ఇప్పుడు రాజ్యంపైకి కొత్త సమస్య వచ్చి పడింది. రాజ్య పాలి మేరల్లో ఉన్న అడవుల్లో క్రూరమృగాలు విచ్చలవిడిగా తిరుగుతూ ప్రజల్ని భయ భ్రాంతులకు గురిచేస్తున్నాయి.

అటవీ సంపద వినియోగించుకునే ప్రజలు అడవుల వైపు పోవడానికే భయపడుతున్నారు.

ప్రజల విజ్ఞప్తి మేర క్రూరమృగాల సంహారానికి ప్రత్యేక దళాలు నియమించాలనుకున్నాడు రాజు. నిధుల లేమి వెక్కిరించడంతో ఆ పని చేయలేకపోయాడు.

పాదుపు చర్యలలో భాగంగా తనే వేటకు వెళ్లాలని నిర్ణయించుకుని మంత్రితో సంప్రదించాడు.

‘ప్రభూ రాజ్య ఆర్థిక పరిస్థితి ఆందోళన కరంగా ఉందని మీ ప్రాణాలను ఫణంగా పెట్టడం శ్రేయస్కరం కాదు. ఈ సమస్యకు పరిష్కారమార్గం ఇంకేదైనా ఆలోచిస్తే బాగుంటుంది,’ అన్నాడు మంత్రి.

‘ప్రజల కష్టాలలో స్పందించని పాల కుడు క్రూరుడితో సమానం. అటువంటి రాజు బతికి ఉన్నా లేనట్టే. నిరంతర ప్రజా సేవకుడు ప్రభువు. ఒక మంచి ప్రభువుగా ప్రజల ఆదరణ పొందడమే నా జీవితా శయం’ అంటూ వేటకు బయలు దేరాడు విక్రమకేతుడు.

బి.వి. పట్నాయక్