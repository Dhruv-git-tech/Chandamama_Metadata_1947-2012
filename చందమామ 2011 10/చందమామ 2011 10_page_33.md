మహామంత్రిని అందుకు బాధ్యుడిగా భావించి వివరణ కోసం అతణ్ణి పిలిపించాడు.

మహామంత్రిని చూస్తూనే రాజు ఒకింత ఆగ్రహంతో, 'మంత్రివర్యా, లోగడ నేను చేతులు ఖండించమనీ, గొంతు కోసేయ మనీ శిక్షించిన వంటవాడు, గాయకుడు ఈ రోజు కనిపించారు. నా ఆజ్ఞని ఉల్లంఘించి వారికి క్షమాబిక్ష పెట్టి విడిచిపెట్టడంలో మీ అంతరరాధం ఏమిటి? నామాటకి ఇక విలు వేమున్నట్టు?' అని ప్రశ్నించాడు.

మహేంద్రవర్మ ఆగ్రహానికి కారణం తెలుసుకున్న మంత్రి, 'మహారాజా, అల్ప మైన వారి పొరపాట్లకు క్షణికావేశంలో మీరు విధించిన శిక్షలు ఎంతమాత్రమూ సమం జసమైనవి కావు. అంతేకాక, మీ ఆజ్ఞాను సారం మీరు విధించిన శిక్షలు కూడా నేను అమలు జరిపాననే అనుకుంటున్నాను,' అన్నాడు.

విషయం అర్థంకాని మహేంద్రవర్మ, 'వాళ్లిద్దరూ ఏ ఆవిటితనమూ లేకసంక్రమం గానే తిరుగుతున్నప్పుడు నా శిక్షలు అమలు జరిగినట్లు ఎలా అవుతుంది?' అని సందేహాన్ని వెలిబుచ్చాడు.

రాజు కోపం కొద్దిగా తగ్గినట్లు గ్రహించిన మంత్రి, 'మహారాజా, నిజానికి వంటవాణ్ణి, గాయకుణ్ణి మీరు వాళ్ల వృత్తి పరంగా శిక్షించారు. కానీ వ్యక్తిగతంగా వాళ్లపై మీకే మాత్రమూ కోపంలేదు. అందుకే వాళ్లనినేను ఆయా ఉద్యోగస్థానాల నుండి తప్పించి రాజాస్థానం నుండి వెలివేశాను. ఆలా గోవిందుడిలో నిష్ణాతుడైన పాకశాస్త్ర ప్రావీ ణ్యుడినీ, శివానందుడిలో మెరుగైన కళా కారుణ్ణీశాశ్వతంగా సమాధి చేసేశాను. ఒక విధంగా మీరు విధించిన శిక్షలనే అహిం సాత్మకమార్గంలోనేను అమలు జరిపాను,' అని వివరించాడు. అంగీకార సూచకంగా రాజు తలపంకించాడు.