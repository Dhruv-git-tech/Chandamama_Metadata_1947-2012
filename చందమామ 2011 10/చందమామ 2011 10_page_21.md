అని మాధవయ్య అనగానే పిల్లలిద్దరూ ‘ఓ... కథంటే మాకెంతో ఇష్టం చెప్పండి తాత గారూ!’ అని సరదా పడ్డారు.

‘అనగనగా ఒకగ్రామంలో సూర్యం అని మీలాంటి పిల్లవాడు ఉండేవాడు. వాడికి మీలా దీపావళి పండుగంటే మహా సరదా. టపాసులు కాల్చడానికి ఎంతో ఇష్టపడేవాడు వాళ్ళనాన్నను టపాసులు కొనమని మహా గోలపెట్టేవాడు. సూర్యం నాన్న టపాసులకు ధనం వృధాచేయరాదనీ ఆ ధనంతో ఎవరికైనా పేదలకు సాయం చేయాలనీ చెప్పేవాడు, టపా సులు కాల్చేప్పుడు పెద్దవారు దగ్గరుండాలనీ కూడా చెప్పేవాడు, ఎందుకంటే ముఖ్యంగా పల్లెల్లో అన్నీ పూరిళ్ళే ఉండేవి ఆరోజుల్లో. అసలు పండగంటే టపాసులు ఎందుకు కాలుస్తారో మీకు తెలుసా?’ ప్రశ్నించాడు మధవయ్య.

‘పండగంటే.. పండగే! టపాసులు కాలిస్తే సరదాగా ఉంటుంది. మొన్న ప్రపంచ కప్ప గెలిచినందుకు అందరూ టపాసులు కాల్చడం మేము టివిలో చూశాం. ఎన్నికలు జరిగిన పుడు గెలిచిన వారు టపాసులు కాల్చడమూ టి.వి.లో చూశాం. సంతోషం కలిగితే టపా సులు కాల్చరా ‘ఏం?’ అన్నారు చేతన, చిన్మయ.

‘మరి దీపావళికి ఎందుకు టపాసులు కాలుస్తారో తెలుసా?’

‘అదేమో అందరూ కాలుస్తారు గనుక మేమూకాల్చాలని అనుకుంటున్నాం. ఇప్పటి దాకా మానాన్న ఎప్పడూ టపాసులు కొననే లేదు. ఎంతసేపూ అమ్మటి.వి.లో చూపడం తప్ప. మా నేస్తగాళ్ళంతా ‘మేము వెయ్యి రూపాయలకు కాల్చాం,’ అంటే మరొకరు ‘మేము మూడువేలకు కాల్చాం’ అంటారు.

‘సరే! అసలు టపాసులు ఎందుకు కాల్చాలో ముందు తెల్సుకోండి, పూర్వం నరకాసురుడనే రాక్షసుడు, దేవుని ప్రార్ధించి, తల్లి చేతులోతప్ప చావులేని వరాలుపాండి, ఆ వర గర్వంతో విర్రవీగి అందరినీ బాధించే వాడు, అంతావెళ్ళి విష్ణుమూర్తిని అర్థించగా, ఆయన వారికి అభయం ఇచ్చి కృష్ణునిగా సత్యభామతో కలసి వెళ్ళి ఆ నరకాసురుని సత్యభామచేత వధింపచేస్తాడు. ఎందుకంటే ఆమె భూదేవి అవతారం, నరకాసురుని తల్లి భూదేవి, అది అతడికి తెలీదు. ప్రజలంతా అప్పటివరకూ ఆ నరకాసురుని భయంతో ఇళ్ళలో దీపాలు సైతం పెట్టుకోక చీకటి ఇళ్ళలో ఉండేవారట, నరకాసురుని మరణం తర్వాత ప్రజలంతా ఆనందంగా ఇళ్ళలోనూ,