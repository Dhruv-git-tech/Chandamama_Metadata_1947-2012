చందమామతో నా జ్ఞాపకాలు - 2

మీ పత్రిక ద్వారా, ఇంగ్లీష్ వాడినైన నేను హిందీ నేర్చుకోవడంలో చాలా సహాయం పొంద గలిగాను. నేను ఇప్పుడు ఆస్ట్రేలియాలో హిందీ భాష నేర్చుకుంటున్నాను. హిందీ భాష నేర్చుకోవడం నాకు మొదట్లో కొంచెం కష్టంగా తోచింది. కాని నా 'పూజ్య గురుదేవ్' నాకు చందమామ సంచికను ఇచ్చి దానిద్వారా హిందీ నేర్చుకోమన్నారు. ఆయన ప్రసాదించిన ఈ ఆలోచనాత్మకమైన బహుమతి నా అధ్యయనాన్ని మరింత సులభతరం చేసింది. నిజం చెబుతున్నా.. చందమామలో నేను చదివిన కథలవంటివి నా జీవితంలో ఇంతవరకు నేను చూడలేదు.

బహుశా, నాకు తప్ప ఈ ఆస్ట్రేలియాలో 'బేతాళ కథలు' గురించి ఎవరికీ తెలియదను కుంటున్నాను. మీవల్లే నేను ఇలాంటి కథలు తెలుసుకోగలుగుతున్నాను. మీ పత్రిక వల్లే నేనిప్పుడు హిందీని బాగా అర్థం చేసుకుంటున్నాను. గడచిన 45 ఏళ్ళకాలంలో నేను పెద్దగా నేర్చుకోలేకపోయాను. కాని గత మూడేళ్ళనుంచి ఇద్దరు పరమ గురువులు, చందమామ ద్వారా నా జీవితంలో నూతన ద్వారాలు తెరుచుకున్నాయి.

అందుకే, చందమామ ప్రియపాఠకులకు నేను ఒక విషయం చెప్పాలనుకుంటున్నాను. వయోవ్మద్దుడినైన నేనే చందమామ ద్వారా ఒక భాష నేర్చుకోగలిగినప్పుడు.. మీకెందుకు సాధ్యపడదు. గుర్తుంచుకోండి. హిందీ ప్రపంచంలో అతి సుందరభాష.

నా ఈ ఉత్తరం ముగించడానికి ముందుగా నా గురువులపేర్లు వెల్లడించాలనుకుంటున్నాను. దీపాతక్కర్ అనే ఒక గుజరాతీ మహిళ హిందీ అక్షరమాలను, అక్షరాలను సరిగా ఉచ్చరించడాన్ని, అనేక పదాలను రూపొందించడాన్ని నాకు నేర్పించారు. ఆమె ఈరోజుకీ సిడ్మీలో టెలి ఫోన్ ద్వారా నాకు హిందీ నేర్చుకోవడంలో శిక్షణ ఇస్తున్నారు. సోదరీ, మీకు నా కృతజ్ఞతలు!

ఇప్పుడు నా ప్రధాన గురువు విద్యాసాగర్ పట్టన్. ఈయనే నాకు తొలిసారిగా చందమామను పరిచయం చేశారు. ఇది నా జ్ఞానాన్ని మరింతగా మెరుగుపర్చింది. ఈ సందర్భంగా, వయసులో చిన్నవాడైన నా గురువుకి నా ఆశీర్వాదాలు.

ప్రియమైన చందమామా...! నీకు ముమ్మారు కృతజ్ఞతలు. నీవు చేపడుతున్న ఈ మంచి కృషిని మరో వంద సంవత్సరాలు కొనసాగించాలని ప్రార్థిస్తున్నాను.

- ఆండ్రూ హెవెట్, మెల్బోర్న్, సిడ్మీ, ఆస్ట్రేలియా-3071

Request to readers: Contributors of stories, memories are requested to send in their entries with their complete name, address, phone no and other contact details to enable us to get back to you.

Write to us:

Chandamama India Ltd., No:2 Ground Floor, Swathi Enclave, Amman koil street, Vadapalani, Chennai-600026.

* Phone: 044-43992828

* Email: online@chandamama.com