మార్గమధ్యంలో ఎలాంటి చిక్కులకూ గురి కాకుండానే పక్షంరోజుల తరవాత శిఖిముఖీ, విక్రమకేసరీ శూరసేన దేశం చేరారు. జయపాలుడు విక్రమకేసరి ద్వారా సంగతి సందర్భాలన్నీ తెలుసుకుని ఎంత ప్రమాదంతో కూడిన కార్యం అయినా సరే, తాను తప్పక బ్రహ్మపుత్రానదీ లోయలకు పోయి, తన తండ్రి సజీవుడో కాదో అన్న సంగతి తెలుసుకు తీరాలన్నాడు.

జయపాలుడి ఆలోచనకు మంత్రీ, ఇతరరాజోద్యోగులూ అభ్యంతరం చెప్పారు. కష్టసాధ్యమైన ఈ పనికి యువకుడే తగిన వాడనీ, ఈ వయసులో జయపాలుడు అంత దూరప్రయాణానికి పూనుకోవడం క్షేమం కాదని సలహా ఇచ్చారు. దాని మేరకు జయపాలుడు తన కొడుకైన విక్రమకేసరి పైన ఈ కార్యభారం పెట్టాడు.

ప్రయాణానికి అవసరం అయిన ఏర్పా ట్లన్నీ ఒకవారం రోజుల్లోపూర్తయినై. విక్రమ కేసరీ, శిఖిముఖుల వెంట రక్షణగా జయ పాలుడు సుశిక్షితులైన ఇద్దరు క్షత్రియ యువకుల్నిపంపేందుకు ఏర్పాటుచేశాడు. అందరూ ఒకనాటి ప్రాతఃకాలాన బ్రహ్మ పుత్రానదీ లోయలకు ప్రయాణమయారు.

వాళ్లు బయలుదేరే ముందు జయ పాలుడు శిఖిముఖిని ఆప్యాయంగా కౌగ లించుకుని, అతడి మెడలో ఒక రక్షరేకు కట్టాడు. అది జయపాలుడికి తన తండ్రి నుంచి లభ్యమయిన తాళపత్రాలు గల

పెట్టెలో దొరికింది. దానిమీద కాళీమాత రూపం చెక్కబడి ఉన్నది.

శిఖిముఖీ, విక్రమకేసరులు తమ ఇద్దరు సహచరులతో నాలుగైదు నెలల కాలం అరణ్యాల్లో, కొండల్లో ప్రయాణించి, చిన్నా పెద్దా నదులను అనేకం దాటి చివరకు కామాఖ్యపురం చేరారు. అక్కడ కొద్ది రోజులపాటు విశ్రాంతి తీసుకుని తరవాత దారిచూపే వాణ్ణెవణ్ణయినా కుదు ర్చుకుని ఇభ్యుజాతి వాళ్ళుండే ప్రాంతం చేరాలని వాళ్లు నిర్ణయించుకున్నారు. తాత విక్రమకేసరి ఈ జాతి వాళ్లు నివసించే ప్రాంతాల కొంతకాలం ఉన్నట్టు శూరసేన దేశపు పండితుడు జయపాలుడికి లోగడ చెప్పి ఉన్నాడు.