ఆకుపసరునిస్తూ.. వేమవర్మగారూ, మీకు ఇంకా కొన్ని మందులు అవసరం. అయితే అవి నా దగ్గర లేవు. అవి తయారు చేసేందుకు తగిన మూలికలు ఈ ప్రాంతంలో లభించవు. నీలగిరి కొండల్లోని ఉదకమండ లంలో ఉన్న మణికాంతుడనే వైద్యప్రము ఖుడి వద్ద లభిస్తాయి. ఇది సుళువుగా తగ్గె వ్యాధి కాదు, సమయం పడుతుంది.’ అన్నాడు.

‘ఆ మందులు ఎక్కడున్నా తక్షణమే తెప్పిస్తాను. వాటి వివరాలు నాకు వ్రాసి ఇవ్వండి’ ఆతృతగా అడిగాడు వేమవర్మ.

చరకనాథుడు మందుల వివరాలను ఒక తాటాకుపై ఘంటంతో వ్రాసి ఇచ్చాడు. దానిని తీసుకుని వెళ్ళబోతూ వైద్యరుసు ముగా కొంత పైకాన్ని తీసి ఇవ్వబోయాడు

వేమవర్మ. ‘గ్రామానికే మకుటం లాంటి మీరు వైద్యశాలకు రావడమే ఆనంద దాయకం. వైద్యరుసుము ఇచ్చి మమ్మల్ని ఋణఁగ్రస్థుల్ని చేయకండి.’ అంటూ ఆ పైకాన్ని సున్నితంగా తిరస్కరించాడు చరక నాథుడు. సంతోషభరితుడైన వేమవర్మ చరకనాథుడి భుజంతట్టి ఇంటికి బయలు దేరాడు.

అదేరోజు సాయంత్రం... సంజీవుడు అనే రైతుకూలి తీవ్రమైన ఉదర వ్యాధితో వైద్యశాలకు వచ్చాడు. బాధతో పొట్ట చేత్తో పట్టుకుని మెలికలు తిరిగిపోతున్నాడు. అతణ్ణి వెంటనే ఓ చెక్కబల్లపై పడుకోబెట్టి పొట్టపై లేపనపుపట్టీ వేశాడు చరకనాథుడు.

అభిరాముడిని పురమాయించి అప్పటి కప్పడు మహాప్రాణ కషాయం తయారు చేయించి తాపించాడు. కొంచెం సేపటికే నొప్పి తగ్గుముఖం పట్టి సంజీవుడు తేరు కున్నాడు. మరొక గంటకు పూర్తి స్వస్థత చేకూరింది.

‘నీ కడుపు నొప్పి పూర్తిగా మాయమైనట్లే, తిరిగి వచ్చేందుకు సాహసించదు మరి. ఎలాంటి ఇబ్బంది కలిగినా మొహమాటప డక ఇక్కడికి వచ్చేయి’ నమస్కరిస్తోన్న సంజీవుడిని వారిస్తూ చెప్పాడు చరకనాథుడు.

సంజీవుడు తన జేబులోని స్వల్ప పైకాన్ని తీసి అందించాడు. ఆయన దానిని ఆనందంగా స్వీకరించి సంజీవుణ్ణి సాగనం పాడు. రెండు సంఘటనలు పరస్పరవిరు