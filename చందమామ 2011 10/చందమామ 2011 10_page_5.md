ఆగస్ట్ నెల బేతాళకథ 'ధర్మయ్య తీర్పు' చాలా బాగుంది. దేశంలో ఇవ్వాళ రైతులు ఎదుర్కొంటున్న సమస్యలను కథరూపంలో చాలా బాగా మలిచారు. సేద్యంపై రైతుల ఆసక్తిని ఎవరూ చంపకూడదు. మనకాలం రైతాంగ సమస్యను బాగా చిత్రించారు. చిన్న కథలు సైతం చాలా బాగున్నాయి. ఇక 'చందమామతో మా జ్ఞాపకాలు' శీర్షిక ఒక అద్భుతం.

- ప్రత్యూష-రాగలీన, తిరుపతి

చందమామకు లేఖ వ్రాస్తుంటే ఆత్మీయుడికి వ్రాసినట్లుంటుంది. పత్రికలో ఏ శీర్షికా తీయవద్దు. కాని ఫోటో వ్యాఖ్యల పోటీ మళ్లీ కొనసాగించండి. సుడోకుని ఆపివేయకండి. ఎందుకంటే ఇది పిల్లల్లో ఆలోచనా శక్తిని పెంచుతుంది. క్విజ్ చాలా బాగుంది. మీరు చేసే కొత్త, మంచి ప్రయోగాలకు మా సహకారం ఎల్లప్పడూ ఉంటుంది.

- పులిజాల రవీందర్ రావు, హైదరాబాద్

మా పాత చందమామని ఏ మార్పులు, లేకుండా సకాలంలో అందించండి చాలు. చందమామ కథలు అంటారే గాని చందమామ శీర్షికలు అనరు. ఇలాంటి వంద శీర్షికలు ఒక్క చిట్టి చందమామ కథకు సరిరావు. చివరి 12 పేజీలు దండుగ.

- డా. విజయసాగర్-సీత, జమహరు, నరసరావుపేట

చందమామలో చిట్టిపాట్టి కథలతో పాటు కథలు, సీరియళ్లు చాలా చాలా బాగున్నాయి. మళ్ళీ నెల ఎప్పుడు వస్తుందా అని ఎదురు చూడవలసి వస్తోంది.

- పురం శివశంకర్, హైదరాబాద్

చందమామను గత పదేళ్లుగా చదువుతున్నాము. ఎలాంటి మార్పులూ చేయకండి. ఇలాగే కొనసాగనివ్వండి. 25 ఏళ్లు, 50 ఏళ్ల నాటి కథలను ప్రచురించండి. 'ముగ్గురు మాంత్రికులు' సీరియల్ని, పౌరాణిక సీరియల్స్ ని తిరిగి ప్రచురించండి. కొత్త కంటెంట్ చందమామ సహజత్వానికి భిన్నమైంది. మాకు పాత చందమామే కావాలి.

- పురుషోత్తం, పవిత్ర, బీజాపూర్

సుందరమైన వర్ణ చిత్రాలకు, ఆసక్తికరమైన కథలకు పత్రిక విశిష్టమైనది. చందమామ బొమ్మలు ఎంత ఆసక్తికరంగా ఉంటాయో! పౌరాణిక, ఆధునిక కథలు రెండింటినీ ఇష్టంగానే చదువుతుం టాను. మన సంస్కృతిని దాని నిజమైన అర్థంలో పరిరక్షిస్తున్నందుకు అభినందనలు. చందమామ శాశ్వతంగా వెలుగొందాలి, ఎక్కువమంది పాఠకులు దాన్ని చదవాలి. - హరిచరణ్, కరమ్‌వెలి, కేరళ

1957 నుంచి చందమామ పాఠకుణ్ణి. నాడు చందమామ ఖరీదు 36 పైసలు. కొన్ని సీరియల్స్‌ని తిరిగి ప్రచురిస్తున్నారు. కాని 'రూపధరుడి యాత్రలు' సీరియల్ రెండోసారి ప్రచురించలేదు. 'శిథిలాలయం' సీరియల్ పూర్తికాగానే మీరు దీన్ని తప్పక ప్రచురించగలరు.

- ఎస్. జనార్ధన్, బెంగళూరు

మా ఇంట్లో ఇటీవల చిన్ని విందు కార్యక్రమానికి వచ్చిన మిత్రులు చందమామలు చూసి చదివి ఇస్తామని పట్టుకు వెళ్ళారు. ఎలా వచ్చింది? ఇండియా నుంచే వచ్చాయా? ఇక్కడ కొన్నారా? అంటూ అడిగారు. ఐతే చందమామ ప్రతులను చూస్తూనే సంతోషంగా, ఆప్యాయంగా తీసు కుని పేజీలు తిప్పి చూడటం, చదవడానికి పట్టుకెళ్లడం మటుకు మంచి అనుభవం.

- జి.లలిత, న్యూజెర్సీ, అమెరికా