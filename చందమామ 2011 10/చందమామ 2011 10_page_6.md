# ఎవరికి తగినట్టు వారికి!

కొశీనగరంలో ఒక వర్తకుడికి నలుగురు కొడుకులుండేవారు. వారొకనాడు అడివి కేసి షికారు పోతుండగా, ఒక వేటగాడు బండిమీద వేటమాంసం వేసుకుని వస్తూ ఎదురుపడ్డాడు.

‘ఒరే, నాకు కొంచెం మాంసం ఇవ్వరా!’ అని పెద్దవాడు వేటగాణ్ణి అధికారపూర్వ కంగా అడిగాడు. వేటగాడు జంతువు చర్మం కొంచెం కోసి ఇచ్చాడు.

రెండోవాడు, ‘తమ్ముడూ, నాక్కూడా కొంచెం మాంసం పెట్టు!’ అన్నాడు.

వేటగాడు తొడమాంసం కోసి ఇచ్చాడు.

మూడోవాడు, ‘నాయనా నాక్కూడా మాంసంపెట్టు!’ అన్నాడు. వెంటనే వేట గాడు గుండెకాయ ఒకటి తీసి ఇచ్చాడు.

నాలుగోవాడు, ‘మిత్రమా, నాక్కూడా మాంసం పెట్టవా?’ అని అడిగాడు. వెంటనే వేటగాడు, ‘స్నేహితుడా నీ ఇల్లెక్కడ? చెప్పు, నా బండిలో మాంసమంతా మీ ఇంటికి చేర్చుతాను. ఇదంతా నీదే!’ అన్నాడు.

‘మా నలుగురిలో నువ్వింత వ్యత్యాసం చూపావెందుకు?’ అని పెద్దవాడు అడిగాడు.

‘ఎవరికి తగినట్టు వారికిచ్చాను, వ్యత్యాసం మీ మాటల్లోనే ఉంది. నాలో లేదు!’ అన్నాడు వేటగాడు.

వాళ్ళు సంతోషించి అతడిని తీసుకుపోయి, తమ నౌకరుగా పెట్టుకున్నారు.