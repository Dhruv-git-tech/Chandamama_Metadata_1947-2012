‘ఓ. దానికేం! తప్పకుండా తీసుకో. ఇంకా నువ్వొత్త గొప్ప వెల కోరతావో నను కున్నాను నేనూ...’ అంటూ గభీమని జేబులోనించి తీసి కొంత సామ్ముబయానా ఇచ్చాడు మొదటివాడు.

ఇందుకు రెండవవాడు బిత్తరపోయాడు. మొదటి వాడు ఒకే ఒక షరతు పెడుతూ, ‘అబ్బాయి! ఇంతటినుంచీ ఆ గెడ్డం నాది. ఐతే, నీ సామ్ము నీకు పూర్తిగా చెల్లించి నా గెడ్డం నేను తీసేసుకునేవరకూ దాన్ని నీవు జాగర్తగా కాపాడవలసి ఉంటుంది. తెలి సిందా? నా గెడ్డానికి నా ఇష్టప్రకారం తైలం రాయాలి. నేను చెప్పిన విధంగా దానిని కత్తిరిస్తూ ఉండాలి,’ అని హెచ్చరించాడు.

‘ఓస్. దీనికేముంది!’ అని అనుకుంటూ రెండవవాడు వెంటనే వాని షరతుకు అంగీ కరించాడు. వ్రాతపూర్వకంగా పత్రాలు రాసుకున్నారు. మొదటివాడు మళ్లీఇంకొక సారి హెచ్చరించాడు. ‘అబ్బాయి! ఇటు పైన ఎవరైనా ఆ గెడ్డాన్ని చూచి, బాగా ఉన్నదీ అని మెచ్చుకున్నట్లయితే, వారితో నువ్వు అయ్యా, ఈ గెడ్డం నాది కాదండి. ఫలానావారిది. ఆయన దీనిని వెల ఇచ్చి కొనేసుకున్నాడు. ఆయన కోసమే నేను దీనిని పోషించుకు వస్తున్నాను, అని ఈ విధంగా చెప్పాలి, తెలిసిందా?’

‘సరే’ అన్నాడు రెండవవాడు. మరు నాటినుంచీ వేళాపాళా లేకుండా మొదటి వాడు రెండవవాడిదగ్గరకు వస్తూండేవాడు.

‘ఏం నేస్తం ఇలా వచ్చావు?’ అని పలకరిస్తే ‘మరేం లేదు. నా గెడ్డం ఎలా ఉందో చూచుకు పోదామని వచ్చా,’ అనేవాడు.

ఒక్కొక్కనాడు ఉరుములురుముతూ వచ్చి, ‘ఇదేమిటయ్యా, నా గెడ్డమంతా నాశనం చేస్తున్నావే, నిగనిగలాడుతూ మెరి సిపోవలసిన నా గెడ్డానికి చవుకబారు కొబ్బరినూ నెచ్చిస్తే ఎలా అనుకున్నావు? ఐనా, తీరూ తెన్నూ లేకుండా ఏమిటీ దువ్వుకోవడం బొత్తుగా నాగరకత అనేది లేకుండా’ అంటూ కసిరి కేకలు వేసేవాడు. ఇలా హయాం చెలాయించేసరికి, రెండవ వాడికి ప్రాణం విసిగిపోయింది. స్నేహితుని పోరు పడలేకపోయాడు. ఇద్దరికీ బెడి సింది. ‘బాబూ నీకు పుణ్యముంటుంది.