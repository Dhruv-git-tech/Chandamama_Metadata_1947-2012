‘ఒక్క నా ఆరోగ్యమే కాదురా... క్రితం సారి దీపావళి సందట్లో పడి నువ్వు చూడ లేదు గానీ.. పక్కింటి ముసలాయనకి ఈ గంధకం పొగవల్ల ఆగని టపాసుల గోలవల్ల ప్రాణం మీదికి వచ్చింది కదురా’.

‘మరి నరకాసుర వధ గురించి నువ్వే చెప్పావుగా.. ఈ రుతువులో వర్షాలు పడిన నేలమీద విపరీతంగా పెరిగిపోయి మను షుల రక్తం జుర్రుకుని తాగేదోమాసురులనే రాక్షసులను అంతం చేసి మలేరియా వంటి జబ్బులు విజృంభించకుండా చెయ్యడా నికే మనం బాణసంచా కాలుస్తామనేది ఈ పండగలోని అంతరరా్థం కదా బామ్మా?’

‘అది నిజమేరా చిన్నూ... మనం కాల్చే మతాబులు, చిచ్చుబుడ్లు లాంటి బాణ సంచానుంచి వచ్చే గంధకం పొగ దోమలకు

శత్రువే... కాదనను. కాని సరదా పేరుతో అత్యుత్సాహంతో చెవిలోని కర్ణభేరి బద్దల యేంత శబ్ద కాలుష్యాన్ని, ధూమ కాలు ష్యాన్నీ పర్యావరణంలోకి వదులుతున్నా మనేది మీ కుర్రకారు మర్చిపోతే ఎలాగరా నాన్నా?’ బామ్మ ప్రశ్న మనవడిలో ఆలోచ నని రేపింది.

‘నువ్వు చెబుతున్నది నిజమేననిపి స్తోంది బామ్మా.. అసలు ఈ వీధిలోకి ఆ కాంట్రాక్టరుగారి అబ్బాయి వేణు వచ్చిన ప్పటినుంచి తారాజువ్వల పోటీ, టపాసుల పోటీ మొదలైంది. దాంతో ఎంత కాలుస్తు న్నామనేది కూడా చూసుకోకుండా ఏటా మేం పోటీలకి ఉరకలు వేస్తున్నాం.’

‘అందువల్ల మీ అమ్మానాన్నలకు అన వసరంగా బోలెడు డబ్బు ఖర్చు అవడమే కాకుండా, మీరు చేసుకునే టపాసుల పండగ ప్రమాదాల సంగతి అటుంచి ఎంతమందికి కష్టం, నష్టం కలిగిస్తోందో తెలుసా? గుండె జబ్బులతోను, శ్వాసకోస వ్యాధులతోను బాధపడే వాళ్లు టపాసుల పొగ, శబ్దాల భీభత్సానికి ఎలా ఉక్కిరిబిక్కి రవుతున్నారో ఎప్పుడైనా గమనించారరా?’ తన మాటలు మనవడి మనసుమీద ప్రభావం చూపిస్తాయని కమలమ్మకి తెలుసు.

‘బామ్మా! ఒక్కటి మాత్రం నిజం.. క్రితం దీపావళికి ఏడాది నిండని చెల్లాయి మాత్రం భయపడిపోయిందో ఏమో గాని, తెల్లవార్లూ ఒకటే ఏడుస్తుంటే నా మనసు నీరయిపోయింది బామ్మా!’