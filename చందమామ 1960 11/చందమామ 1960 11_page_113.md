గుడ్డు జోస్యం

ఒకసారి ఒక పేదవాడూ, వాడి భార్యా పాట్ట చేతపట్టుకుని బాగ్దాదు నగరానికి వచ్చారు. వాళ్లు రోజూ పని కోసం వీధులవెంట తిరుగుతూ ఉండటం చూసి ఒక పెద్ద మనిషి పేదవాడితో, “ఎందుకు రోజూ మీరు వీధులవెంబడి తిరుగుతున్నారు?” అన్నాడు.

“ఆయ్యా, కూలికోసం తిరుగుతున్నాను,” అన్నాడు పేదవాడు.

“ఏదైనా వృత్తిచేసుకోరాదా?” అన్నాడు పెద్దమనిషి.

“ఏం చెయ్యను? నాకే వృత్తి రాదు,” అన్నాడు పేదవాడు.

“అలా అయితే ఒక గొడ్డలి తీసుకుని సుంకాల కచేరీ డగ్గిరికి పోతే కట్టెలు పేళ్లు వేసుకుని నాలుగు డబ్బులు సంపాదించుకో వచ్చునే!” అన్నాడు పెద్దమనిషి.

పేదవాడు మర్నాడు గొడ్డలి తీసుకుని సుంకాలక కచేరీ ప్రాంతాలకు వెళ్లాడు.

అక్కడ కట్టెలను పేళ్లుగా నరికి అందువల్ల వచ్చిన కొద్ది డబ్బులతో తన పాట్టా, తన భార్య పాట్టా పోషించుకుంటూ కాలం గడపసాగాడు.

ఒకనాడు పేదవాడి భార్య, “ఇదుగో, నేను హమామ్‌కు వెళ్లి స్నానం చేసి రావాలి, డబ్బులుంటే ఇయ్య,” అన్నది భర్తతో.

పేదవాడు డబ్బులు తీసిఇచ్చాడు. భార్య స్నానశాలకు వెళ్లింది. అక్కడ గొప్ప గొప్ప వాళ్లంతా వచ్చి స్నానాలు చేస్తున్నారు. తన పేదరికం తలుచుకుని ఆవిడకు చచ్చే సిగ్గయింది.

ఇంతలో నలుగురూ, “ఆస్టాన జ్యోతి మ్కడి భార్య!” అనుకోవటం విని పేదవాడి భార్య, అందరిలాగే తల ఎత్తి, మెడ నిక్కించి చూసింది. ఆ సమయంలో స్నాన శాలలోకి ఆస్టాన జ్యోతిష్కడి భార్య రీవిగా ప్రవేశించింది.