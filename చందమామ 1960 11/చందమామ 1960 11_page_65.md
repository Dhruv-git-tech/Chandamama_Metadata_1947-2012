అందరూ తన యజమానిని నానా మాటలూ ఆంటూంటే రామభద్రుడు ఆయనను వెనకవేసుకుని వచ్చి, “ఆయన మాట పెళుఁడుగాని మనసు చాలా మంచిది!” అని సమర్థించవలిసివచ్చింది. గ్రామస్తులు రామ భద్రుణ్ణి మరింతగా మెచ్చుకున్నారు.

కొద్దికాలానికి రామభద్రుడి మనసు చిత్రంగా మారిపోయింది. అతను తనకు సంక్రమించిన ఆస్తిని దానధర్మాలకింద ఖర్చుచేసే ఆలోచన మానేసి, పెళ్ళి చేసుకుని, ఆ గ్రామం లోనే భార్యా బిడ్డలతో సుఖంగా కాపరం చేశాడు.

బేతాళుడికథ చెప్పి, “రాజా, హత్య చేశానని బాధపడిన రామభద్రుడి మనసు మారటానికి కారణమేమిటి? వాడు తాను చేసినది మంచిపని అనుకున్నాడా? లేక, డబ్బుపై గల వ్యామోహం వాడి అంత రాత్మను జోకొట్టిందా? ఈ ప్రశ్నకు సమా

ధానం తెలిసికూడా చెప్పకపోయావో నీ తల పగిలిపోతుంది,” అన్నాడు.

దానికి విక్రమార్కుడు, “రామభద్రుడు బుద్ధిపూర్వకంగా హత్య చేయలేదు. విరూపా కుడి సేవలో వాడి బుద్ది నలిగిపోయి అది ఏనాడో వశం తప్పింది. అయితే వాడి అంత రాత్మ మట్టుకు వాడు హత్యచేశాడని నిర్ణయించి తీర్పు చెప్పింది. అందుచేత వాడు మానసికంగా బాధపడ్డాడు. అయితే అంత రాత్మ నిర్ణయంకన్న బలవత్తరమైనది లోకం యొక్క నిర్ణయం. లోకం వాణ్ణి సజ్జనుడని తీర్పు ఇచ్చింది. అందువల్ల అంతరాత్మ ఇచ్చిన తీర్పు తుడిచిపెట్టుకు పోయింది. వాడు తిరిగి మనశ్శాంతి పొంది మామూలు మనిషిలాగా జీవితం గడిపాడు,” అన్నాడు.

రాజుకు ఈవిధంగా మౌనభంగం కలగ గానే బేతాళుడు శీవంతోసహా మాయమై మళ్ళీ చెట్టెక్కాడు. —(కల్పితం)