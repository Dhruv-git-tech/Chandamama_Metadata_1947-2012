“నాకు పండగా పుట్టినరోజు రెండూ కావాలి,” అన్నాడు గోపీ మొండికెత్తి.

“అందుకు ఏం చెయ్యమంటావో చెప్పు, అలాగే చేద్దాం,” అన్నది అమ్మ.

గోపీ సమాధానం చెప్పలేదు. పండగా, పుట్టినరోజు కలిసిరావటంతో తనకు పెద్ద మోసం జరిగిందని వాడికి తోచింది. ఏం చేస్తే ఈ అన్యాయం సరిఅవుతుందో వాడికి తెలీదు.

“చూడు, గోపీ, మెం ఈసారి పండగకి రాలేదు, నీ పుట్టినరోజు అనే వచ్చాం,” అన్నది అక్క.

“ఈ యేదు నీ పుట్టినరోజు అందరూ చేసుకుంటున్నారు! ఎంత గొప్ప!” అన్నాడు బావ.

ఎంతమంది ఎన్నివిధాల చెప్పినా గోపీ మనసు సమాధానపడలేదు.

“వాడికేదో భూతం పట్టింది. వాణ్ణి పది లెయ్యండి!” అన్నాడు నాన్న.

పుట్టినరోజు, ఎల్లుండి దీపావళి చేసుకుందాం ఏం?” అన్నాడు బావ.

“మరి నరకచతుర్దశి పండగో?” అన్నాడు గోపీ.

“పోనీ ఒక పని చెయ్యారా, గోపీ! రేపు రెండు జతల కొత్తబట్టలు కట్టుకో!” అన్నది అక్క.

“రెండు జతలూ కుట్టించారే, తల్లీ! అది చాలదుట!” అన్నది అమ్మ.

“అవునండి, ఎలా చాలుతుందీ? వాడికి రేపు తెల్లారుజామున రెండు తలంట్లు పాయ్యండి—ఒకటి పుట్టినరోజుకూ, ఇంకోటి పండగకూ!” అన్నాడు బావ.

“ఆట్లాగే అప్పచ్చులు కూడా రెండింతలు తింటే సరిపోతుంది!” అన్నది అక్క.

అందరూ నవ్వారు. గోపీకి రోషంవచ్చింది. “అదేంచల్ల కాదు! అదేంపల్ల కాదు!” అన్నాడు వాడు కోపంగా.

“ఇంకేం చెయ్యమంటావురా?” అన్నాడు నాన్న విసిగి.