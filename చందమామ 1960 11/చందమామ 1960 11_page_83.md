ఇంకేమీ లేదు. సోమరి నాగు ఆ బల్లకింద ముడుచుకు కూచున్నాడు.

కొద్దిసేపటికి ఇల్లుగలవాడు, అతడి భార్యా భోజనానికి కూచున్నారు. భర్త దిగులుగా భార్యతో, “బాకీ తీర్చే గడుపు ముగి సింది. దగ్గిర చిల్లి గవ్వ లేదు. ఆత్మహత్య తప్ప మరొక మార్గం కనబడదు,” అన్నాడు.

“అత్మహత్య చేసుకోవద్దు. నన్ను అమ్మేస్తే వచ్చే డబ్బుతో చిన్న వ్యాపారం చేసుకోవచ్చు,” అన్నది భార్య. ఇద్దరూ కన్నీరు కార్చసాగారు.

అంతలో సోమరి నాగు బల్ల కిందినుంచి ఇవతరికి దూకి, “భయపడకండి. నేను

పారపాటున మీ ఇంట ప్రవేశించాను. మీరు చూడగా ఇక్కట్టులో ఉన్నట్టున్నారు. మీకు రెండువందల పలాల వెండి ఇస్తాను. ఏదైనా వ్యాపారం చేసుకోండి. అంతేగాని ఆఘాయిత్యానికి దిగవద్దు,” అని చెప్పి బయటికి వెళ్ళిపోయాడు.

మరి కాస్సేపటికి వారి గుమ్మం వెలపల దభేలుమని చప్పడయింది. తలుపు తెరిచి చూస్తే ఒక మూటా, అందులో రెండు వందల పలాల వెండి ఉన్నాయి. దానితో ఆ దంపతులు ఒడ్డెక్కటమే గాక సోమరి నాగు పేరు ఒక పలకపైన రాసి బతికి నన్నాళ్లూ దానిని పూజించారు.

సోమరి నాగు బాల్యస్నేహితుడెకడు పెద్దవాడై ఉన్నదంతా పోగొట్టుకుని పూర్తిగా పకీరు అయిపోయాడు.

ఒకనాడు వాడు వీధిలో ఎదురయేసరికి సోమరి నాగు తన కళ్ళను తానే నమ్మలేక పోయి, “ఏమిటి ఇలా మారిపోయాపు?” అని అడిగాడు. వాడు తన కష్టాల సంగతి చెప్పుకున్నాడు.

“ఎవరితోనూ అనకు. నేను రేపు ఒక ధనికుడి ఇంట దొంగతనం చెయ్యబోతు న్నాను. నా వెంట వచ్చావంటే నీకు కొంత డబ్బు ఇస్తాను!” అన్నాడు సోమరి నాగు.