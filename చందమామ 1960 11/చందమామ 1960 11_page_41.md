అంతలోన ధన్వంతరి
అమృతకలశ మొక్కటి గొని,
పాలకడలినుండి వెడలి
ప్రత్యక్షమ్మయి వచ్చెను!

అతని చేతియందుండిన
అమృత భాండమును కన్గొని,
రా రండని కేకలిడుచు
రక్కను లరుదెంచినారు.

అమృతముగల స్వర్ణకలశ
మటు నిటు పరికించి చూచి,
ధన్వంతరి చేతి నుండి
దనుజులు తన్నుకపోయిరి.

దైత్యు డౌక్కడా ఘటమును
తల దారిచి గంతులిడెను;
అతనికంటె బలుడౌక్కడు
అద్దానిని లాగుకొనెను.

ఒకరోక్కరు అమృతకలశ
మొడిసి పుచ్చుకొనుచుండగ,
తక్కినవా రందఱచట
తాండవింప దొడగినారు.

వారి కాళ్ళ చప్పుడులకు
వజవజమని వణకె భూమి,
వారి చేతి చప్పుడులకు
ప్రక్కలయ్యె నలుదిక్కులు.

“అమృత కలశ మేది, ఏది?”
అని దేవత లరుదేఱగ,
మోటు రక్కనులు వారిని
మోచేతుల పొడిచినారు.

“మీకు చుక్క రానీయము!
మాకె యిది చాల,” దనుచు
దైతేయులు దేవతలను
దరిచేరగ నీకుండిరి. —(సశేషం)