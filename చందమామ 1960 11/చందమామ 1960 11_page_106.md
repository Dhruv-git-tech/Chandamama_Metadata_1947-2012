మన దేశపు అద్భుతాలు:

# స్వర్ణదేవాలయం - అమృతసర్

సిక్కుమతస్థులకు ప్రధానమయిన స్వర్ణ దేవాలయం పంజాబులోని అమృతసర్లో వున్నది. సిక్కుల నాలుగవ గురువైన రామ దాసు అక్టరు చక్రవర్తినుంచి యిప్పటి అమృతసర్ పట్టణం వున్న ప్రదేశాన్ని సంపాదించి, అక్కడ ఈ పవిత్రమైన స్వర్ణ దేవాలయానికి పునాది వేశాడు. తరవాత గురు అర్జునదేవ్ సరస్సు తవ్వించి, దాని మధ్య దేవాలయాన్ని నిర్మించాడు. పంజాబును వీలిన సిక్కుమతస్థుడు రంజిత్ సింగ్ (1780 - 1839) ఈ దేవాలయ గుమ్మటానికి, కలశానికి రాగితొడుగులు చేయించి, వాటి మీద బంగారు రేకు తాపడం చేయించాడు.

ఈ స్వర్ణదేవాలయంలో ఒక పట్టు ఆచ్ఛా దనంకింద సిక్కుల పవిత్ర మతగ్రంథం—గ్రంథ్ సాహెబ్—వుంచబడింది. గురు-కాబాగ్ ఆన్నచోట సిక్కుమతస్థాపకుడైన గురునాసక్ జీవిత చరిత్రకు సంబంధించిన చిత్రాలు ఆనేకం చిత్రించబడి వున్నవి.

స్వర్ణదేవాలయానికి దాదాపు యాటై గజాల దూరంలో, 'అకాల్ తక్త్' అన్న పేరు గల భవనం వున్నది. ఇది సిక్కుమతస్థులకు ఎంతో చరిత్ర ప్రాముఖ్యత గల కట్టడం. ఇక్కడనే సిక్కు గురుపులు సభతీర్చి, మతానికి సంబంధించిన వివిధ సమస్యలపై చర్చలు చేసి, తీర్పులిస్తూండేవారు.