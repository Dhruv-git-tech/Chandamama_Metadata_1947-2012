"నేనూ నవ్వులకే బెదిరించాను. నాకు వి ఆభరణమూ ఆక్కర్లేదు. నిజంగా కోపం వచ్చిన సాగరిక చాటున ఉన్నది. వెళ్ళిమంచి చేసుకోండి!" అన్నది సుసంగత.

"ఏదీ? ఎక్కడ?" అంటూ రాజు సాగరికను సమీపించి, ఆమె చెయ్యి పట్టుకుని తన ప్రేమను చెప్పుకున్నాడు. ఇంతలో వాసవదత్త తన చెలికత్తె అయిన కాంచన మాలతో సహా అటుగా వచ్చింది. సాగరికా, సుసంగతా ఎటో వెళ్ళిపోయారు.

దురదృష్టవశాత్తూ చిత్రఫలకం వాసవదత్త కంటపడ్డది. దానిపై తన భర్తరూపూ, సాగరిక రూపూ ఉండటం చూసి వాసవ

దత్తకు అనుమానమూ, అసూయా కలిగాయి. "మీ పక్కన ఉన్న స్త్రీని ఎవరు చిత్రించారు?" అని ఆమె ఆడిగితే రాజు, "నేనే ఊహంచి చిత్రించాను," అన్నాడు.

కాని వాసవదత్త ఆ మాట నమ్మలేదు. అయినా ఆమె భర్తను ఏమీ అనకుండా ఆక్కడినుంచి వెళ్లిపొయింది. ఆ తరవాత వాసవదత్త సాగరికను గురించి కట్టుదిట్టాలు చేసింది. రాజు సాగరికపైన గల ప్రేమచేత మనోవ్యాధిలో పడ్డాడు. అందుకని పసంతకుడు రాజునూ సాగరికనూ ఒకచోట చేర్చటానికి ఒక ఎత్తు వేశాడు: సాగరికకు వాసవదత్త దుస్తులు ధరింపజేసి ఒకనాటి