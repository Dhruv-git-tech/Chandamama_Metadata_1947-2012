6. కె. వి. సత్యనారాయణాచారి, మొగల్తూరు
ఆన్నయ్యగారూ! చిత్రకథ మేము వ్రాయవచ్చునా ?
రాయవచ్చు.

7. తొండపు వెంకటసీతారామయ్య, తాడీకొండ

ఆకాశమునుండి అకస్మాత్తుగా చుక్క యేటవాలుగా పడిపోతూ, మధ్యలోనే మాయమౌతుంది. అది ఎక్కడ పడినట్టు ? ఏమౌతుంది ?

వాటిని రాలుడు చుక్కలంటారు. అయితే అవి నిజంగా చుక్కలు కావు. వాటి అనలు పేరు ఉల్కలు. మనం చూసే ఉల్కలలో చాలాభాగం ఏ మినపగింజ ప్రమాణంలోనే వుండి అతి వేగంగా గాలిపారలోకి ప్రవేశించేటప్పుడు గాలి రాపిడికి బూడిద అయిపోతాయి. చాలా అరుదుగా ఉల్కలు సాంతం కాలకుండా నేలపై పడటం జరుగుతుంది.

8. పెనుగొండ వీరరాఘవరావు, రాజమండ్రీ

ఆక్టోబరు నెల చందమామలో ప్రకటించిన ‘నాగానందం’ నాటక కథలో, మలయవతి తల్లి జీమూతవాహనుడికి ఎర్రబట్టలు పంపినట్టు వున్నది. ఆ ఎర్ర బట్టలు ఎందుకు పంపవలసి వచ్చింది ? సొంత కూతురుని విధవరాలు చేయుటకు ఏ తల్లియైనా సాహసిస్తుందా ?

మలయవతి తల్లి జీమూతవాహనుడికి ఎర్రబట్టలు పంపినది వధ్యచిహ్నంగా కానేకాదు. ఆందులో అత్తగారి లాంఛన ఏదో వున్నట్టు కనిపిస్తుంది. ఆ లాంఛనను నాటకక ర్త యుక్తిగా వాడుకున్నాడు.

9. డి. సుబహ్మణ్యం, పెద్దాపురం

చందమామలో ప్రచురించు ఫోటో వ్యాఖ్యలకు సంబంధించిన మాటలు ముందుగానే మీరు నిర్ణయించి వుంచెదరా ? లేక....?

మీరు పంపే వ్యాఖ్యలలోనుంచే ఉత్తమమైనదాని ఏరుతాం.

10. కుమారి పి. పద్మ, నంద్యాల

చందమామలో బొమ్మలు వేసే శంకర్, ఆంధ్ర సచిత్ర వారపత్రికలో బొమ్మలూ, కార్డూనులూ వేసే శంకర్ ఒకరేనా ?

ఆంధ్ర సచిత్ర వారపత్రికలో బొమ్మలు వేసే శంకర్, చందమామలో హాస్యచిత్రాలు మాత్రమే వేస్తున్నారు. కథలకు చిత్రాలు వేసే శంకర్ వేరు.