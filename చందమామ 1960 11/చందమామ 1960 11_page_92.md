ప్రతాపసింహుడి తమ్ముడు శక్తిసింహుడే
అక్టరు ఆస్థానంలో ఉన్నాడు. అక్టరుతో
పోరాడటమంటే వీరందరితోనూ పోరాడ
టమే! తానా ఒంటరిగాడు; యుద్ధాల
మూలంగా మేవార్ దేశం పంటలుకూడా
లేక పాడుపడి ఉన్నది; ప్రతాపసింహుడికి
చెప్పుకోదగిన సేన లేదు, డబ్బు ఆసలే లేదు.

ఆయినా ప్రతాపసింహుడు నిరుత్సాహం
చెందలేదు, విజయం గురించి కలలు
కనటం మానలేదు. దానికి తగ్గట్టుగా ఆయన
ప్రజలు ఆయనపట్ల ఆపారమైన విశ్వాసం
కనబరిచారు. వారిలో కొందరైనా మొగలా
యీల వంచనకు లోబడి రాజద్రోహం తల
పెట్టి ఉండవచ్చు—కాని ఒక్కడుకూడా
అలా చేయలేదు.

ఆ కాలంలో సూరత్ విదేశీ వాళీజ్యంలో
చాలా ప్రముఖ కేంద్రంగా ఉండింది. వర్తక
సామగ్రితో విదేశీ బిడార్లు మేవార్ సరిహద్దు
మీదుగా వెళుతూ ఉండేవి. ప్రతాపసింహుడి
సర్దార్లు ఈ బిడార్లను దోచసాగారు. ఆ దారిన
వెళ్ళటం వర్తకులకు హడలయిపోయింది,
సూరత్ రేవు మూసివెయ్యవలిసి వచ్చింది; కాని ప్రతాపసింహుడికి కావలిసిన ధనం మటుకు లభించింది. ఆయన ఆరావళీ పర్వతాలలోని తన కమల్మేరు దుర్గాన్ని

బాగా బలపరుచుకున్నాడు. ఆ ప్రాంతం
లోని భిల్లులు ఆయనకు అండగా నిలబడి,
మొగలాయీ సేనలు తమపైకి వస్తే ఎది
రించి పోరాడటానికి అవసరమైన శిక్షణ
పొందారు. కొండదారుల వెంబడి శత్రుసైని
కులు వచ్చేటప్పుడు వారిపై దొర్లించటానికి
వారు రాళ్ళను పేర్చి ఉంచారు.

అలా ఉండగా ఒక సంఘటన జరిగింది.
అక్టరు ప్రధాన సేనాని ఆయిన రాజా మాన
సింహుడు దక్కను లోని షోలా పూరు
జయించి తిరిగి వస్తూ మహారాణాను చూసి
పోవటానికి వచ్చాడు. ఉదయ సాగర
సరస్సు ఒడ్డున గొప్ప విందు ఏర్పాటయింది.

చంద్రమామ