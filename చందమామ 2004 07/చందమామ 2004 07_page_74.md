# పెట్రోలు పాదుపు చేద్దాం

మీణ ఒక ఖరీదైన అపార్ట్‌మెంట్ కాంప్లెక్స్, గ్రౌండ్ ఫ్లోర్ ఫ్లాట్‌లో ఉంటోంది. అదే ఫ్లోర్‌లో మరో మూడు ఫ్లాట్స్ ఉన్నాయి. వాళ్ళకు కుడివైపున శ్రీ దత్త, ఎడమ వైపున శ్రీ జార్జ్, ఎదురుగా ఉన్న ఫ్లాట్‌లో శ్రీ ఖాన్ తమ కుటుంబాలతో ఉంటున్నారు. నలుగురికీ కార్లు ఉన్నాయి. పక్కపక్కనే ఉన్న ఆఫీసులకు నలుగురూ కార్లలోనే వెళతారు.

అయినా, వీణ ఇటీవల ఒక వింత విషయం గమనించింది. ఆమె తండ్రి నెలలో ఒక వారం రోజులు మాత్రమే తన కారును ఉపయోగిస్తున్నాడు. మిగిలిన మూడు వారాలు కారు గేరేజ్‌లోనే ఉంటోంది!

మీణకు చాలా ఆశ్చర్యం కలిగింది. ఈ విషయం గురించి స్నేహితులతో మాట్లాడింది. తన తండ్రి కారు తీసుకెళ్ళే ఆ వారం రోజుల్లో, పారుగున వున్న మిగిలిన ముగ్గురు కూడా ఆయన కారు లోనే వెళుతున్నట్టు తెలిసింది. మరుసటివారం దత్తాగారి కారులో జార్జ్, ఖాన్‌లతో పాటు తన తండ్రి కూడా వెళ్ళడం తెలిసింది. మూడో వారం

జార్జ్‌గారి కారులోనూ, నాలుగో వారం ఖాన్ గారి కారులోనూ నలుగురూ కలిసి వెళు తున్నట్టు గ్రహించింది.

పెద్దలు ఎందుకిలా చేస్తున్నారో వీణకు అంతుబట్ట లేదు. తండ్రిని కారణం అడిగింది. ఆయన నవ్వుతూ ఇలా వివరించాడు: “పెట్రోలు చాలా విలువైన ఇంధనం అని నీకు తెలుసుకదా? సరఫరా మరీ తక్కువ. మేము నలు గురం ఆఫీసులు పక్కపక్కగా ఉన్న ఒకే ప్రాంతానికి వెళు తున్నాం. అలాంటప్పుడు నలు గురం నాలుగు కార్లకు బదులు ఒకే కారును వాడడం వల్ల పెట్రోలు వాడకం బాగా తగ్గుతుంది. దాని ద్వారా డబ్బుకూడా బాగా ఆదా అవుతోంది. పైగా వాయుకాలుష్యాన్ని పెంచకుండా, పర్యావరణ పరిరక్షణకు మావంతు కర్తవ్యం నిర్వహిస్తున్నాము! రోడ్ల మీద కార్ల రాకపోకలు తగ్గితే రద్దీ కూడా బాగా తగ్గుతుంది కదా!”

“అవును, నాన్నా! నిజంగానే, చాలా తెలివైన ఆలోచన!” అన్నది వీణ నవ్వుతూ.