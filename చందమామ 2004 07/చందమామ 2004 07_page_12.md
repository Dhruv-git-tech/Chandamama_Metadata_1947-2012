భల్లూక మాంత్రికుడు

9

[ఏనుగు వెంటబడగా, అంగరక్షకుడు పరిగెత్తుతూ ఉగ్రదండుడి వద్దకు వచ్చే సమయంలో, రాజు దుర్ముఖుడు మూర్ఛ నుంచి లేచి, అరణ్యాంలోకి పారిపోయాడు. అక్కడ అతడి మీదికి ఒక చిరుతపులి దూకబోతూండగా, ఆటవికుడొకడు పులిని బాణంతో కొట్టాడు. ఆ దెబ్బకు గాయ పడిన పులితోపాటు, దుర్ముఖుడు కూడా కొమ్మలమీది నుంచి కిందపడ్డాడు. తరవాత-]

రాజు దుర్ముఖుడూ, డొక్కలో బాణం గుచ్చు కున్న చిరుతపులీ కొమ్మమీది నుంచి కింద పడటం చూస్తూనే అంగరక్షకుడు ఎగిరి ఒక గంతువేసి, ఆటవికుడితో, “ఒరే, అలా చూస్తావేం? మరొకబాణం కొట్టి చిరుతపులిని చంపైయ్యి,” అంటూ కేక పెట్టాడు.

దుర్ముఖుడు చెట్టు మీది నుంచి ఒకపాద మీదపడి, అక్కడి నుంచి నేలపైకి జారటం వల్ల, అతడికి బలమైన దెబ్బలేమీ తగలలేదు.

అంగరక్షకుడు చిరుతపులి కేసి ఓమారు చూసి, “మహారాజా, బాణం దెబ్బ తిన్నా, పులి ఇంకా మీ మీదికి దూకే ప్రయత్నం లోనే వున్నట్టున్నది, ఇప్పుడేంచేయటం?” అన్నాడు.

రాజు దుర్ముఖుడు పులినుంచి దూరంగా పోయి, కోసిగా అంగరక్షకుడి కేసి చూస్తూ, “ఒరే, వెంటనే కత్తి దూసి దాని తల నరుకు. ఈ ఆటవికుడు మన రాజ్యం వాడేనా? ఒట్టి బుద్ధిహీనుడిలా వున్నాడు,” అన్నాడు.

ఇప్పుడు చిరుతపులికి కొంచెం దాపులలో వున్నవాడు దుర్ముఖుడే. అది కోరలు చాచి ఒక్కొక్క అడుగేవేస్తూ, అతడి కేసి బయలు దేరింది. అప్పటివరకూ అంతా మౌనంగా