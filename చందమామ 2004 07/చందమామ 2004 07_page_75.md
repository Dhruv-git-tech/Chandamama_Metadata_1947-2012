విజ్ఞానం .... వినోదం .... వికాసం ....

విజ్ఞాన మీచికలు :
భాస్కరాచార్య

భాస్కరాచార్య సుప్రసిద్ధ భారతీయ గణిత శాస్త్రజ్ఞుడు. ఆయన కర్ణాటక ప్రాంతం సహ్యాద్రి పర్వత సమీపంలో క్రీ.శ. 1114 వ సం. లో జన్మించాడు. ఆయన తండ్రి మహేశ్వర ఖగోళ శాస్త్రజ్ఞుడు.

తన ముప్పైయవయేట భాస్కరాచార్య 'సిద్ధాంత శిరోమణి' అనే ఉద్ధరంథాన్ని రచించాడు. అందులో గణితానికీ, రేఖాగణితానికీ సంబంధించిన లీలావతితో సహా నాలుగు భాగాలున్నాయి. కూడిక, తీసివేత, గుణకారం, భాగహారం, వర్గం, వర్గ మూలాలు, ఘనపరిమాణం, ఘన మూలాలతో పాటు అంకెల క్రమ విధానం, భిన్నాలు, సున్న, మూడో విధి, రకరకాల ప్రస్తావాలు మొదలైనవి చాలా వివరంగా చూపబడ్డాయి.

మన పరిసరాలు :
కప్పల ఊరేగింపు

సమయానికి రుతుపవనాలు రాక, వానలు రావడం ఆలస్యమైతే, వానల్నే నమ్ముకున్న గ్రామీణ ప్రజలు ఊరుకోరు. తర్కాన్ని పక్కన పెట్టి, వానలు కురవ డానికి ఏవేవో పూజలు, పురస్కారాలు చేస్తూ, వింత వింత చిట్కాలను ఆచరిస్తూ ఉంటారు.

వానలు రప్పించడానికి ఒరిస్సా ప్రాంతంలోని కొన్ని గ్రామాలలో 'బెంగీ నానీ నాచా' అనే కప్ప ఊరే గింపు జరుపుతారు. దీన్ని జరపడం వల్ల వానలు కురుస్తాయని వాళ్ళు నమ్ముతారు.

ఒక కప్పను పట్టి కొత్త నీటికుండలో వేస్తారు. ఆ కుండను వెదురుకు మధ్య వేలాడగట్టి, వెదురు కొయ్యను చెరొకపైపున ఇద్దరు పట్టుకుని ముందు

నడుస్తారు. వాళ్ళవెంట, పెద్దలూ, పిన్నలూ, స్త్రీలూ, పురుషులూ అంటూ గ్రామ ప్రజలందరూ ఊరే గింపుగా వెళ్ళతారు. ఊరేగింపు గుడిని చేరుకున్నాక, గుడిలో పూజలు చేస్తారు. ఆ తరవాత కప్పను, నది లోకిగాని, చెరువులోకి గాని వదులుతారు. అది వానను వెతుక్కుంటూ వెళుతుందని వాళ్ళ విశ్వాసం!