# తిరిగివచ్చిన వజ్రం

ఒకానొక నగరంలో ఒక వజ్రాలవ్యాపారి ఉండే వాడు. అతడు మహామోసగాడు. సొంత నగర వాసులను మోసగించే సాహసం చేయలేకపోయే వాడు. అయితే, దూర ప్రాంతాల నుంచి తన దుకాణానికి వచ్చే వారిని మాయమాటలతో సొంతం దోచుకునిగాని పంపేవాడు కాదు.

ఒకరోజు ఒక వృద్ధుడు అతడి దుకాణానికి వచ్చాడు. వ్యాపారి ఎప్పటిలాగే దొంగనవ్వు నవ్వుతూ ఆహ్వానించాడు.

“నా మనవరాలికి పెళ్ళి కాబోతోంది. ఆమె అంటేనాకెంతో ఇష్టం. ఆమెకు ఒకవజ్రం కానుకగా ఇవ్వాలనుకుంటున్నాను. అయితే, నా వద్ద ఐదు వందల వెండినాణాలే ఉన్నాయి. ఆ ధరకు నీవద్ద ఏదైనా వజ్రం ఉందా? నేను వచ్చిన ఓడ మరో గంటలో బయలుదేరనుంది. ఇతర దుకాణాలకు వెళ్ళే సమయం లేదు,” అన్నాడు వృద్ధుడు.

“ఐదు వందల వెండి నాణాలకు నువ్వేక్కడికి వెళ్ళినా వజ్రం లభించదు. అయినా, నీ మనమరాలి పట్లనీకున్న అభిమానం చాలా గొప్పది. అందువల్ల నీవద్ద ఉన్న నాణాలకు నేనొక చక్కటి

వజ్రం ఇస్తాను,” అంటూ వ్యాపారి మిలమిలా మెరుస్తూన్న ఒక గాజుముక్కను తీసి వృద్ధుడికి ఇచ్చాడు.

వ్యాపారి గాజుముక్కను వజ్రం అని చెప్పి తనను మోసం చేశాడని గ్రహించని వృద్ధుడు, సొంతోషంగా దానిని దుస్తుల్లో దాచుకుని ఓడకేసి బయలుదేరాడు.

ఐదేళ్ళు గడిచి పోయాయి. ఒకనాడు అదే దుకాణానికి ఒకయువకుడు వచ్చాడు. వ్యాపారి ఆప్యాయతగా నవ్వుతూ ఆహ్వానించాడు.

“మా పూర్వులు మా పట్టణంలోని రాజ వంశానికి చెందినవాళ్ళు. మా తాతగారు కూడా గొప్ప ధనవంతుడు. కాని ఇప్పుడు కాలం మారింది. ఉన్న దంతా పోగొట్టుకున్నాము. మా ఇంట్లో ఉన్న విలువైన ఆభరణాలనూ, వస్తువు లనూ అమ్ముకోవలసిన దుస్థితి ఏర్పడింది. ఇన్ని కష్టాలలోనూ, ఒక వజ్రాన్ని మాత్రం కాపాడు కుంటూ వచ్చాను. ఎందుకంటే అదంటే మా నాయనమ్మకు చాలా ఇష్టం. అయినా, ప్రస్తుతం దానిని కూడా అమ్ముకోవలసి వచ్చింది. దీన్ని కొనుక్కుంటా వేమోచూడు. చౌకో ఇచ్చేస్తాను,” అన్నాడు వచ్చిన యువకుడు.

ఆ మాటలతో వజ్రాల వ్యాపారి కళ్ళు ఆనందంతో మెరిశాయి. చితికిపోయినరాజకుటుంబాలకు చెందిన వాళ్ళు అవసరంకొద్దీ, బంగారాన్ని రాగిధరకు అమ్ము తారని అతనికి తెలుసు. “ఏదీ ఆ వజ్రాన్ని చూపు!” అన్నాడు వ్యాపారి ఆత్రంగా.