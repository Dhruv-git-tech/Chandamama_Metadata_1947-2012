అలల అధికారిని గురించే మాట్లాడుకోసాగారు.
ఈ విచిత్రమైన అధికారిని ఎందుకు నియమించారు? దీనివల్ల ఒరిగే ఉపయోగం ఏమిటా అని పలువురు ఆశ్చర్య పడసాగారు. అయినా, నిత్యానందుడు ఆశించిన ట్టే చుట్టుపక్కల వాళ్ళు అతని పట్ల అంతకు ముందు లేని గౌరవ మర్యాదలను కనబరచసాగారు. రాజాజ్ఞను నెర వేరుస్తున్నాడు కదా మరి! సమాజంలో గౌరవం పెరగడంతో అతనిభార్య రాధ కూడా ఎంతో మురిసిపోయింది. తమ కోరిక తీరిసందుకు తృప్తి చెందింది.

తనకు వచ్చిన గుర్తింపు గమనించిన నిత్యా నందుడు తన అధికార పరిధిని విస్తరించడానికి ఉపక్రమించాడు. రోజూ అలలను లెక్కించి పద్దు పుస్తకంలో రాసే నిత్యానందుడు, అటుకేసి వచ్చే పడవలను దూరంలోనే ఆపమని ఆజ్ఞాపించే వాడు. తను వేసే లెక్కలకు అంతరాయం కలుగు తుందని అదిలించేవాడు. అలలను లెక్కగట్టే నెపంతో పడవలను గంటలకొద్దీ కదలకుండా ఆపసాగాడు.

పడవలు నడిపేవాళ్ళకు ఇది మహా ఇబ్బందిగా తయారయింది. తమ పడవలు సాఫీగా నడవాలంటే కొత్త అలల అధికారిని మంచి చేసు కోవాలనుకున్నారు. ఆ కారణంగా జీతం అంటూ ఏమీ లేకపోయినుప్పుటికీ నిత్యానందుడికి క్రమంగా రాబడి పెరగసాగింది.

ఆఖరికి అతడు తొలినుంచి ఎదురు చూస్తున్న సువర్ణ అవకాశం రానే వచ్చింది. అలలను లెక్కించడంలో నిమగ్నుడై వున్నప్పుడు దూరంగా ఒక 'షికారా'లో సోమనాథుడు కుటుంబంతో రావడం చూసి అతడు ఒక్కసారిగా ఆనందంతో పాంగి పోయాడు. బంధువుల పెళ్ళికి వెళుతూండడం వల్ల సోమనాథుడూ, భార్యాపిల్లలూ చక్కటి దుస్తులు ధరించి ఉన్నారు. షికారా తనకు కొద్ది దూరంలో ఉండగానే 'ఆగూ!' అని కేకపెట్టాడు నిత్యానందుడు.

షికారాను ఆపి, సోమనాథుడు కారణం అడిగాడు. 'నేను నదిలో లేచే చిరు అలలను లెక్కగడుతున్నాను. నువ్వు ఇప్పుడు ఇలావచ్చా వంటే నాపనికి అంతరాయం కలుగుతుంది. అక్కడే ఆగు!' అంటూ నిత్యానందుడు అలలను మళ్ళీ మళ్ళీ లెక్కించడంలోనూ, పుస్తకంలో రాయడంలోనూ నిమగ్నుడై పోయాడు.

సమయం గడిచిపోతోంది. అయినా నిత్యా నందుడి రాజోద్యోగధర్మం పూర్తికాలేదు. ఇంకా లెక్కిస్తూనే ఉన్నాడు. పెళ్ళి ముహూర్తం సమీపిస్తోంది. తొందరగా వెళ్ళాలి. సోమనాథుడికి కోపం వచ్చింది. అయినా, అధికారి అయిన నిత్యానందుడి ఆజ్ఞను అతి క్రమించి వెళ్ళలేక పోయాడు!

ఆఖరికి సోమనాథుడు, 'అయ్యా, అలల అధికారిగారూ, పెళ్ళి ముహూర్తం దాటిపోతోంది. దయతలచి మమ్మల్ని కాస్త వెళ్ళ నివ్వండి!' అన్నాడు వినయంగా.

నిత్యానందుడు గంభీరంగా తలపంకించి సోమనాథుణ్ణే వెళ్ళమని సైగచేసి, తృప్తిగా నవ్వు కున్నాడు.

ఆ తరవాత కొన్నాళ్ళకు, సోమనాథుడూ అతని భార్యా నిత్యానందుడి కుటుంబం పట్ల ఉన్న శత్రుభావాన్నీ, కోపాన్నీ వదులుకున్నారు. క్రమంగా రెండు కుటుంబాల మధ్య స్నేహసంబంధాలు చోటుచేసుకున్నాయి.