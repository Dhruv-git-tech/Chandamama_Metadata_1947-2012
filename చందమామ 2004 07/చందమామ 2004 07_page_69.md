“ఎంత ఇవ్వాలి?” అని రంగయ్య అడిగాడు.

“కూటికి లక్షా, నీళ్ళకు యాభైవేల రూపాయలు,” అన్నాడు దొంగ.

రంగయ్య అదిరిపడ్డాడు. “లక్షా? ఇదేం కుట్ర! ఎంత దురన్యాయం! కూడుకు లక్ష రూపాయలా?” అని అతను కోపంతో పళ్ళు కొరికాడు.

“న్యాయమో, అన్యాయమో! దాని ధర అదీ. ఆ తరవాత మీ ఇష్టం. డబ్బే కావాలో, కూడే కావాలో మీరే నిర్ణయించుకోండి,” అన్నాడు దొంగ నిర్లక్ష్యంగా.

రెండు రోజులపాటు రంగయ్య కూడూ, నీరూ లేకుండా గడిపాడు. రామనాథానికి ద్రోహం చేసినందుకు భగవంతుడు తనకు అలాటి శిక్షే కలిగించాడని అతనికి అని పించింది. ఆకలి దహించుకుపోతున్నది. కళ్ళు బైర్లు కమ్ముతున్నాయి. తాను చచ్చినాక బంగారం ఎలాగూ దొంగలపాలే అవుతుంది. అంతకన్న ఇంత తిని తన ప్రాణాలు నిలుపు కోవటం మేలు.

దొంగను పిలిచి రంగయ్య తన అంగీ కారాన్ని తెలిపాడు.

రెండు వారాలైనా పూర్తికాక వమిందే రంగయ్య దగ్గిర ఉన్న బంగారమూ, డబ్బూ హరించుకుపోయింది. ఇక ఒక ముద్ద అన్నం కోసమూ, గుక్కెడు నీళ్ళ కోసమూ తాను వాచిపోయే స్థితి ఏర్పడిందని తెలుసుకుని, రంగయ్య కళ్ళనీళ్ళు పెట్టుకున్నాడు.

అతను దొంగల నాయకుణ్ణి పిలిపించి, దణ్ణం పెట్టి, తిండికోసం దీనంగా ప్రార్థించాడు.

“కష్టాలలో ఉన్నవారి ఆస్తి హరించిన ప్పుడూ, గ్రామంలో ప్రజలను పీడించి నప్పుడూ వాళ్ళు ఇలాగే బాధపడి ఉంటారని తెలుసుకోలేకపోయావా, రంగయ్య?” అని దొంగల నాయకుడు అడిగాడు.

ఆ కంఠస్వరాన్ని గుర్తించి రంగయ్య, “నన్నుక్షమించు, రామనాథం. దురాశకోద్దీ మిమ్మల్నందరినీ పీడించాను. ప్రాణం విలువ ఇప్పుడే నాకు తెలిసి వచ్చింది,” అంటూ వలవల ఏడ్చాడు.

రామనాథం రంగయ్యను ఊరడించి గ్రామానికి తీసుకుపోయాడు. అటుతరవాత రంగయ్య ఊరికి ఎంతో ఉపకారి అయ్యాడు. అందరి చేతా మంచివాడనిపించుకున్నాడు.