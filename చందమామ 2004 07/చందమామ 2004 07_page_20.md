పడుతూంటే, నువ్వు చూడగలిగేవాడివా?”

అని అడిగాడు.

“నిదర్శనముంటే తప్ప, నేను పరోపకార మహిమను నమ్మను,” అన్నాడు రాజు.

“అయితే, నీవు వైద్యుడు రంగయ్యను కలుసుకుని, మీ నాన్నకు వచ్చిన జబ్బు గురించి అడిగి తెలుసుకో,” అన్నాడు రామాచారి.

రాజు అప్పటికప్పుడు బయల్దేరి వెళ్ళి రంగయ్యను కలుసుకుని విషయం చెప్పాడు. రంగయ్య, రాజుకేసి సాలోచనగా చూసి, “మీ నాన్నకు వచ్చిన జబ్బుకు వైద్యశాస్త్రంలో మందేమీ లేదు. ఆ విషయం నేను మీ నాన్నకు చెప్పాను. ఆయన తర్వాత రామా చారిని కలుసుకున్నాడు. ఆయన ఏం మంత్రం వేశాడో ఏమో - మీ నాన్న బ్రతికి నంత కాలం పిడిరాయిలావున్నాడు. ఎంతో అదృష్టవంతులకు గానీ లభించని అనాయాస మరణం పొందాడు!” అన్నాడు.

అప్పటికి రాజుకు, రామాచారి మాటల మీద కొంత నమ్మకం పుట్టింది. వాడాయన ఇంటికి వెళ్ళి, “మీరు చెప్పింది నిజమే! ఇప్పుడు నేసేంచేయాలో చెప్పండి,” అన్నాడు.

రామాచారి వాడికి చిన్న గుడ్డమూట ఇచ్చి, “దీంట్లో కొన్ని విత్తనాలున్నాయి. ఈ విత్తనం నాటగానే ఒక రోజులో మొక్కమొలిచి, వారాని కల్లా మహావృక్షమై, మనుషులకు నీడనూ, పక్షులకు ఆశ్రయాన్నీ ఇస్తుంది. ఎక్కడ నాటితే ఇతరులకు ప్రయోజనమని నీకు అని విస్తుందో, అక్కడ ఈ విత్తనం నాటు. అదే పరోపకారం! అందువల్ల నీకూ మేలు జరుగుతుంది,” అన్నాడు.

రాజు ఆ మూటను తీసుకున్నాడు. ఆ ఊరు నుంచి పారుగూరు వెళ్ళే దారిలో ఒక చోట ఆగాడు. కనుచూపు మేరలో ఒక చెట్టుకూడా లేదు. రాజు బాట పక్కన గౌయ్య తీశాడు. అందులో ఒక బంగారు నాణెం కనబడింది. దానికి ఒకపక్కలక్ష్మి, మరోపక్క విష్ణువుల బొమ్మలున్నాయి. రాజు అక్కడ విత్తనం నాటి, “ఈ రోజు నా పరోపకార గుణానికిదే నాకు ప్రతిఫలం,” అనుకుంటూ, అక్కణ్ణించి పారుగూరు వెళ్ళి, ఒక ఇంటి ముందాగాడు.

ఇంతలో ఆ ఇంటి యజమాని రామేశం తలుపులు తీసుకుని బయటికి వచ్చి, రాజును అనుమానంగా చూస్తూ, “ఇటీవల మాఊళ్ళో దొంగల భయం ఎక్కువగా వుంది!” అంటూ చటుక్కునవాణ్ణిపట్టుకుని