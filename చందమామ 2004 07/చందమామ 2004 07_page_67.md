రంగయ్య వచ్చి బిడ్డను పరీక్షించి చూసి,
తీవ్రంగా ఆలోచిస్తూ, తల ఊపుతూ,
“అయ్యా, ఇది రౌక్ష్యగుణం, విషవ్యాధి.
చికిత్సచెయ్యాలంటే శ్రమతోనూ, ఖర్చుతోనూ
కూడిన పని,” అన్నాడు.

రామనాథం రంగయ్య చేతులు పట్టుకుని,
“రంగయ్యగారూ, నాకున్న సంతానం వీడె
క్కడే. ఎంత శ్రమ అయినా సరే మీరీ బిడ్డను
బతికించాలి. మీ రుణం ఉంచుకోను,”
అన్నాడు.

రంగయ్య సానుభూతి నటిస్తూ, “అయ్యా,
తమ సంగతి నే నెరగనా? తమ కోసం ఎంత
శ్రమ అయినా పడతాను. కాని ఈ చికిత్సకు
మహాఘృతం, అంటే నూటపదకొండు
సంవత్సరాలనాటి నెయ్యి కావాలి. లేదా,
స్వర్ణ్యామకం తయారు చేయాలి. అందుకు
మణుగు బంగారం కావాలి,” అన్నాడు.

రామనాథం గుండెల్లో రాయి పడింది.
రంగయ్య దుర్భుద్ధి ఆయనకు స్పష్టమవు
తూనే ఉన్నది.

“నా ఆస్తంతా అమ్మినా మణుగు బంగారం
రాదే! మీరే ఏదయినా దారి చూడండి, పుణ్యం
ఉంటుంది,” అన్నాడు రామనాథం దీనంగా.

“ఈ రోగానికి మరో చికిత్స లేదు. ఆ
తరవాత మీ ఇష్టం. ఆస్తేచూసుకంటారో, మీ
బిడ్డ ప్రాణమే చూసుకుంటారో మీరే
నిర్ణయించుకోండి,” అన్నాడు రంగయ్య
నిర్దయగా.

రంగయ్యను బతిమాలి లాభం లేదు.
అతనిది కసాయిగుండె. దైవం మీద భారం
వేసి, మణుగు బంగారం తెచ్చి ఇవ్వడానికి
ఒప్పుకున్నాడు రామనాథం.

రామనాథం ఆస్తంతా హారతికర్పూరంలా
ఇగిరిపోయింది.

రంగయ్య నాలుగు రోజులు రాత్రిం
బగళ్ళు కష్టపడ్డటే కనిపించింది. పిల్లవాడు
మాత్రం బాగా కోలుకుని తిరగగలిగాడు.

రంగయ్య తనకు చేసిన ద్రోహం తలుచు
కుని రామనాథం కడుపు మండిపోసాగింది.
ఎలాగైనా ఇందుకు ప్రతీకారం చేసి రంగయ్య
కళ్ళు తెరువాలనిపించింది. లేకపోతే రంగయ్య
దురాశ ఇంకెన్ని కొంపలైనా ముంచవచ్చు.

రామనాథం తన భార్యనూ, కుమారుణ్ణీ
తీసుకుని ఎక్కడికి వెళుతున్నదీ ఎవరికీ చెప్ప
కుండా ఊరు విడిచి ఎటోవెళ్ళిపోయాడు.

రామనాథం రంగయ్య మీద పగబట్టాడనీ,
ఏదో ఒకరోజు రంగయ్య ఇల్లు కొల్లగొట్ట
బోతున్నాడనీ ఊళ్ళో పుకారు లేచింది. ఈ