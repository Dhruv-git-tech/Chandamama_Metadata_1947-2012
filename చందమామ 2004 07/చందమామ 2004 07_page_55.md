“ఆ నేరం చేసినవి కోటలో మీ పెంప కంలోవున్న కుక్కలే. ఆ సంగతి రుజువు చేయగలను,” అన్నాడు బోధిసత్వుడు.

“ఏదీ రుజువు చెయ్యి, నా ఆజ్ఞను తక్షణం ఉషయారించుకుంటాను,” అన్నాడు రాజు.

బోధిసత్వుడు, రాజుతో కొంత మజ్జిగా, గరికపోచలూ తెప్పించమన్నాడు. ఫరిచార కులు అవితేగానే, గరికపోచలను రుబ్బించి, మజ్జిగలో కలిపి, కోటలోని కుక్కల చేత దాన్ని తాగింపచేశాడు.

ఒకటి, రెండు క్షణాలు గడిచేంతలో కోట లోని కుక్కలు వాంతి చేసుకోవడం ప్రారంభించినై. అవి తిన్న తోలుముక్కలు ఇంకా పూర్తిగా జీర్ణం కానివి బయట పడసాగినై.

ఇది చూసి ఆశ్చర్యపోతున్న రాజుతో, బోధిసత్వుడు, “మహారాజా, మీ పరిచారకులు, కుక్కలకు సరిగా ఆహారం పెట్టనందువల్ల, అవి ఆకలికి తాళలేక, పోయి, మీ విహార రథపు తోలుసామానులను కొరికి తిన్నవి. ఇది వాస్తవం!” అన్నాడు.

రాజు పరమానంద భరితుడై, “ఈయన శునకరూపంలో వున్న బోధిసత్వుడు తప్ప,

వేరెవ్వరూ కాదు,” అని సభలోని వారికి చెప్పి, తన శ్వేతభత్రాన్ని ఇచ్చి, బోధిసత్వుణ్ణి భక్తితో పూజించాడు.

బోధిసత్వుడు, రాజుకు ధర్మబోధ చేసి రుద్రభూమిలో వున్న తన పరివారాన్ని కలుసు కునేందుకు వెళ్ళాడు.

రాజు కోటలోని కుక్కల పోషణ చూసే సేవకులను పిలిపించి విచారించగా, వాళ్ళు ధనం కొంత అపహరిస్తూ, కుక్కలకు సరిగా తిండిపెట్టటం లేదని తెలిసింది. ఆయన వాళ్ళను తగువిధంగా శిక్షించి, కొత్తవాళ్ళకు కుక్కల పోషణభారం ఇచ్చాడు.

రాజు ఆనాటినుంచీ కోటలో వుండే కుక్కలకే గాక, రాజ్యంలోని కుక్కలన్నిటికీ, తగిన ఆహారం పెట్టడానికి కావలసిన సదుపాయాలన్నీ చేశాడు.

ఆ తరవాత రాజు, బోధిసత్వుడి బోధలు వింటూ, తనజీవితంలో అనేకమంచి కార్యాలు చేశాడు.

బోధిసత్వుడు ఈ విధంగా చాలా సంవత్సరాలపాటు లోకానికి ధర్మోపదేశాలు చేసి, ఎంతోమందికి తరుణోపాయం చూపాడు.