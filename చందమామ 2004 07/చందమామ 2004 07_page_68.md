పుకారును లేవదీసినవాడు రామనాథానికి
నమ్మకస్తుడైన ఒకరైతు.

పుకారు విని రంగయ్య బెంబేలు పడి
పోయాడు. అసలే కుగ్రామం. తన హితవు
కోరే మిత్రులు గ్రామంలో ఎవరూ లేరు. ఒక
రాత్రంతా ఆలోచించి రంగయ్య ఒక నిర్ణ
యానికి వచ్చాడు-తన దగ్గిర ఉన్న బంగా
రమూ, ధనమూ పట్నానికి తీసుకుపోయి,
ప్రభుత్వ ఖజానాలో దాచిపెట్టాలని.

తనకు బాగా తెలిసిన ఇద్దరు పాలె
గాళ్ళను పిలుచుకుని, తన బంగారమూ,
ధనమూ మూటగట్టుకుని, రంగయ్య ఉద
యాన్నే పట్టం బయలుదేరాడు.

కొండమలుపు తిరగగానే రంగయ్యను
దొంగలు అటకాయించారు. రంగయ్యకు
గుండె జారిపోయింది. ఎదిరించటానికి

కూడా వీలులేని పరిస్థితి. దొంగలు ఇరవై
మంది దాకా ఉన్నారు.

వాళ్ళు రంగయ్యను ఒక కొండగుహలో
బంధించారు. కాని వాళ్ళు తన దగ్గిర ఉన్న
బంగారాన్నీ, డబ్బునూ దోచుకోక పోవటం
చూసి రంగయ్య ఆశ్చర్యపడ్డాడు. అతను
గుహబయట కాపలా ఉన్న దొంగను పిలిచి,
“నా వద్దకొద్దిగా డబ్బున్నది. దాన్నిపుచ్చుకుని
నన్ను వదిలెయ్య రాదూ?” అని అడిగాడు.

“నాయకుడి ఆజ్ఞ లేదు,” అన్నాడు దొంగ
పెడసరంగా.

“పోనీ, కూడూ నీరూ అయినా ఇస్తారా?
లేక నన్ను మాడ్చి చంపేస్తారా?” అన్నాడు
రంగయ్య.

“ధర ఇచ్చుకుంటే ఏది కావాలంటే అది
తెచ్చిస్తాను,” అన్నాడు దొంగ.