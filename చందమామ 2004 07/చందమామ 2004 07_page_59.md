అప్పుడు కపటయతులు ముగ్గురూ ఏకకంఠంతో, “ఓ సాధీవ్యే! మాకొకవిడువరాని నియమమున్నది - అది అది ...” అని నసుగుతూ, “నీవు నగ్నంగా వడ్డిస్తేనే గాని తినేదిలేదు!” అని అన్నారు.

అనసూయ, “అలాగా! సరే!” అంటూ వారిమీద నీళ్ళు చిలకరించింది. ముగ్గురు అతిథులూ ముద్దులొలికే ముగ్గురు పసి పాపలైపోయారు.

అనసూయకు మాతృత్వం పాంగివచ్చింది. పసివాళ్ళకు పాలబువ్వ మెత్తగా కలిపి తిని పించింది. ఒడిలో చేర్చుకొని లాలించి పాలి చ్చింది. త్రిమూర్తులు పసిపాపలై అనసూయ ఒడిలో కమ్మగా నిద్రలోకి జారిపోయారు.

అనసూయ ముగ్గుర్నీ ఉయ్యాలతొట్టిలో పరుండబెట్టి, “ముజ్జుగాలేలే ముమ్మూర్తులు నా పాపలైనారు. అదృష్టం అంటే నాదే!

బ్రహ్మాండే వీళ్ళకు ఉయ్యాలతొట్టి, నాలుగు వేదాలే గొలుసులు, ఓంకార ప్రణవనాదమే జోలపాట!” అంటూ అత్యంత మధురంగా జోలపాడింది.

అప్పుడే ఆశ్రమంలోకి ఒకతెల్లని లేగఎద్దు ప్రవేశించి ద్వారం ముందు నిలబడితలాడిస్తూ మువ్వల సవ్వడి చేసింది.

పెద్దగరుడపక్షి రెక్కలల్లార్చుతూ ఆశ్రమం మీద తిరగసాగింది.

ఒక రాజహంస వికసిత పద్మాన్ని కరుచు కొని ఎగురుతూ వచ్చి గుమ్మం ముందు వాలింది.

ముద్దెచ్చే నాలుగు రంగుల కుక్క పిల్లలు తోకలాడిస్తూ, ఇంట్లోకి చొరబడ్డాయి. వాటికి తోడు ఒకనాగుపడగ విప్పి ఆడుతూ వచ్చింది.

అంతలో మహతి వీణపై నీలాంబరి రాగాన్ని పలికిస్తూ నారదుడూ, అతని పెనుక లక్ష్మి, సరస్వతి, పార్వతి వచ్చారు.

నారదుడు అనసూయతో, “అమ్మా ఈ ముగ్గురమ్మల భర్తలకు చెందిన ప్రాణులు గుమ్మంలో కనిపిస్తూంటే, వాళ్ళిక్కడే ఉంటా రని ఇలా వచ్చారు. ఇప్పటికే భర్తల ఎడబాటు వల్ల విరహంతో తల్లడిల్లిపోతున్నారు. వారి భర్తల్ని వారి కిప్పించు!” అన్నాడు.

అనసూయ ముగ్గురమ్మలకూ నమస్కరించి సవినయంగా, “తల్లులూ! ఆ ఊయలలో పసివారే మీ వారైతే తీసుకెళ్ళండమ్మా!” అన్నది.

దేవీమూర్తులు ముగ్గురూ నివ్వెరబోయి చూశారు. పసివారు ముగ్గురూ ఒక్కలాగే ఉన్నారు. ఒకటిగా నిద్రపోతున్నారు. లక్ష్మి