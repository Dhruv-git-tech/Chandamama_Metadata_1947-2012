భృగుసంతతి వాడవడం వల్ల భార్గవరాముడు
అని కూడా పిలువబడ్డాడు.

ఒక్కుడు పరశురాముడి తల్లి రేణుకాదేవి
నదికి వెళ్ళి ఎంతసేపటికీ రాలేదు. జమదగ్ని
దివ్యదృష్టితో భార్య ఏం చేస్తూందో చూశాడు.
చిత్రరథుడనే ఒక గంధర్వుడు అప్పరసలతో
జలక్రీడ చేస్తూంటే, రేణుక ఆ విలాసాన్ని
మైమరచి చూస్తూ ఉండిపోయింది. జమ
దగ్నికి కోపం వచ్చింది.

భార్య వచ్చాక కుమాళ్ళను పిలిచి తల్లి తల
నరకమన్నాడు. పరశురాముని అన్నలు అంత
పని చేయలేక పోయారు. అడవి నుంచి
వచ్చిన పరశురాముడితో జమదగ్ని, “నీ అన్నల
తలలనూ, మీ అమ్మతలనూ నరుకు!” అని
అన్నాడు.

పరశురాముడు మారాడకుండా తండ్రి
ఆజ్ఞను శిరసామొంచి, ఒకవేటున అన్నలనూ,
తల్లినీ తెగటార్చాడు.

జమదగ్ని పరశురాముణ్ణి మెచ్చుకొని ఏం
కావాలో కోరుకోమన్నాడు.

“అన్నల్నీ, అమ్మనూ బ్రతికించు!”
అన్నాడు పరశురాముడు.

జమదగ్ని అలాగే వాళ్ళను బ్రతికించాడు.
తన తపోమహిమ పట్ల పరశురాముడికి గల
విశ్వాసానికీ, సూక్ష్మబుద్ధికీ జమదగ్ని ఎంత
గానో సంతసించి, “పరశురామా! నీవు కారణ
జన్ముడివి. చిరంజీవిగా ఉంటావు!” అని
ఆశీర్వదించాడు.

కార్తవీర్యార్జునుడు విజయయాత్ర
ముగించి తన రాజధాని మాహిష్మతీ నగరానికి
వెళ్తున్నదారిలో, జమదగ్ని ఆశ్రమం తగిలింది.
అప్పుడు రాజూ, పరివారమూ, సైన్యాలూ
ఆకలితో ఉన్నారు.

జమదగ్ని కామధేనువు అంశగల తన
హోమధేనువు మూలంగా వారందరికీ గొప్ప
విందుచేశాడు. ఆ ఆవు ఏది కావలిస్తే అది
ఎంత మందికైనా ఇస్తుంది. కార్తవీర్యుడు
అలాంటిది తన దగ్గర ఉంటే సైన్యాలకు
తిండి సమస్య లేకుండా అన్ని విధాలా ఉప
కరించుకో వచ్చుననే దురాశతో సైనికులకు
ఆవును మాహిష్మతి నగరానికి తోలుకురమ్మని
ఆజ్ఞాపించాడు. అడ్డు వచ్చిన జమదగ్నిని
ముష్కరులైన సైనికులు నేలకు త్రోసి ఆవును
ఈడ్చుకెళ్ళారు.