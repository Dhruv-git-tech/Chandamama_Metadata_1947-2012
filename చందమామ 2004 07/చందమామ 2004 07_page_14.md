ఉగ్రదండుడు చిరుతపులిని కాలితో పైకి ఎగిరేలా తన్ని, అది కింద పడబోయేంతలో దాని మెడ పట్టుకుని, “దేశాన్ని పాలించే నీ కన్న అరణ్యాల్లో తిరిగే ఈ క్షుద్రజంతువే ఎక్కువ ధైర్యశాలిలా వున్నది,” అన్నాడు.

రాజు దుర్ముఖుడు, రాక్షసుడిపట్టునుంచి బయటపడేందుకు గింజుకుంటూ, “అవును, ఉగ్రదండా, ఇందులో ఆశ్చర్యమేమున్నది? నేను రాజును, అది నీవన్నట్టు కేవలం క్షుద్ర జంతువు,” అన్నాడు.

ఆ మరుక్షణం దొంగల నాయకుడు నాగమల్లూ, అతడి ఇద్దరు అనుచరులూ, కొంచెం వెనగ్గా తలారి భల్లూకుడూ అక్కడికి వచ్చారు. నాగమల్లు దుర్ముఖుడి కేసి భయపడుతున్న వాడిలా చూస్తూ, “ఇప్పటికి తమ నోటి మీదుగానే, తమరు దుర్జయశెట్టి కాదనీ దుర్ముఖ మహారాజు గారనీ తెలియజెప్పారు. తమను సురక్షితంగా రాజధానీ నగరానికి చేర్చుతాం. తమకు తోచిన బహుమానం ఇప్పించండి,” అన్నాడు.

ఆ మాటలు వింటూనేతలారి భల్లూకుడు, “దిరిసెనవన, భైరవా!” అంటూ ఒక కేక పెట్టి, గండ్రగొడ్డలిని పైకెత్తి, “ఒరే, ఈ దుర్ముఖరాజు తల కోసం భల్లూక మాంత్రికుడు ఎదురు చూస్తున్నాడు. ఆ తల నేను నరుక్కుపోతాను. నువ్వు రాజధానికి ఇతడి మొండాన్ని తీసుకుపోవలసిందే. అప్పుడు నీకు దొరకబోయే బహుమతి, ఈ రాజు వారసుల వల్ల శిరశ్చేదం,” అన్నాడు.

“ఆహా, చాలా తెలివైన మాట చెప్పావు, తలారి భల్లూకా!” అంటూ రాక్షసుడు ఉగ్ర

దందమామ

ఉగ్రదండుడు తన గుప్పెట చిక్కి గిలగిల కొట్టు కుంటున్న చిరుత పులిని దూరంగా విసిరి వేసి, చుట్టూ చేరిన అందరికేసీ ఓమారు చూసి, “నిస్సహాయ స్థితిలోవున్న ఈ దుర్ముఖ రాజు తలను, ఈ తలారి భల్లూకుడు నరక జూడటం ధర్మం అనిపించుకోదు. మీరే మంటారు?” అని అడిగాడు.

ఒక్క తలారి భల్లూకుడు తప్ప, మిగతా వాళ్ళందరూ రాజు తల నరకటం అన్యాయం అన్నారు. దానితో తలారి భల్లూకుడు దీనంగా ముఖంపెట్టి, గండ్రగొడ్డలిని నేలకు జార్చి, “మరి నా సంగతేమిటి? మహాశక్తి సంపన్ను డైన భల్లూక మాంత్రికుడు తన మంత్రశక్తితో మనిషినైన నన్ను, ఇలా భల్లూకంగా మార్చింది, ఈ రాజు తల నరుక్కురమ్మనే గదా? ఆ పని చేయకుండా నేను ఉత్తి చేతులతో తిరిగి వెళితే, ఆ మాంత్రికుడు నా ప్రాణాలు తీయటమో లేక, బతికున్నంత