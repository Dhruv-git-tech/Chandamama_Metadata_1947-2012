కోటలో కుక్కలు

అభ్యర్థిత్వకు కారణాన్ని పాటించే కాలంలో, బోధిసత్వుడు నగరానికి సమీపాను గల రుద్రభూమిలో శునకంగా జన్మించి, వందలకొలవి శునకాలకు పెద్దగా వుంటూ వచ్చాడు.

ఒకరోజునరాజు తనరథం మీదవిహారానికి వెళ్ళి, సూర్యాస్తమయ సమయంలో కోటకు తిరిగి మాచ్చాడు. పరిచారకులు రథం గుర్రాలను శాలకు తోలుకుపోయి, రథాన్ని రాజుగారి మేడపక్కన ఉన్న ఆవరణలో వదిలారు. ఆ రాత్రి పెద్ద వర్షం కురిసి, రథం బాగా తడిసి పోయింది. కొంతసేపటికి కోటలోని రాజుగారి పెంపుడు కుక్కలు మేడ దిగివచ్చి, రథానికి వున్నతోలు సామగ్రిని సాధ్యమైనంత వరకు కొరికి తినివేసినై.

మర్నాటి ఉదయం పరిచారకులు రాజు వద్దకు పోయి, సంగతి చెప్పారు. రాజు పట్టి రాని కోపంతో, ‘‘కుక్కలు నా విహార రథానికే హాని చేసినయ్యా! వాటికి అంతటి పాగరా?

నగరంలో కనబడిన కుక్కనల్లా చంపె య్యండి,'' అని ఆజ్ఞాపించాడు.

రాజాజ్ఞతో రాజ్యంలోని కుక్కల వధ ప్రారంభమయింది. కొన్ని కుక్కలు రాజ సేవకులను తప్పించుకుని, బోధిసత్వుడు వుండే రుద్రభూమికి పోయి, ‘‘అయ్యా, రాజుగారి రథానికి కట్టిన తోలు పరికరాలను ఏవో కుక్కలు కొరికి తిన్నవట. రాజుగారు కనబడిన కుక్కనల్లా చంపమని ఆజ్ఞా పించారు,'' అని చెప్పినై.

బోధిసత్వుడు వాటి మాటవిని చాలా విచారపడ్డాడు. కోటలో వున్న రథం దగ్గిరకు బయిటినుంచి కుక్కలు వెళ్ళే అవకాశం లేదు. ఆ ప్రాంతాన అహౌరాత్రాలు కాపలా వాళ్ళుంటారు. కనక, రథానికి కట్టిన తోలు పరికరాలను కోటలో వున్న కుక్కలే తిని వుండాలి! నేరం చేసిన కుక్కలను రాజుకు పట్టిఇచ్చి, నా పరివారపు కుక్కలను రక్తించు కోవాలి, అనుకున్నాడు బోధిసత్వుడు.