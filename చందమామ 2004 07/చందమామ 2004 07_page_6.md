పాఠకులకు కథల పోటీ (ఫిబ్రవరి)
ఉత్తమ బహుమతి పొందిన ముగింపు!

“అయ్యా, ఇల్లు ఊడుస్తూండగా వజ్రాల హారు నాకు కునిపించింది. తీసి దాచిపెట్టాను,” అంటూ నారాయుడు తనదుస్తుల్లో దాచిన వజ్రాలహారాన్ని తీసి యజమానికిచ్చాడు.

“తీసిన వెంటనే ఎందుకివ్వలేదు?” అని రామభద్రుడు కోపంగా అడిగాడు.

“అయ్యా, దీన్ని తమకు వెంటనే ఇద్దామని అనుకున్నాను. కాని ఆనాడు నాకు దొరికిన నాణాన్ని నాకే బహుమతిగా ఇచ్చేశారుకదా? దీన్ని వెంటనే మీకు అప్పగిస్తే, మీనుంచి బహుమతిగా కాజేయడానికి, నేనే తీసి తిరిగి ఇవ్వ జూపినట్టుగా మీరు నన్ను అను మానించవచ్చు. నా నిజాయితీని మీరు శంకించవచ్చు. విలువైన హారం పోయినప్పుడు నన్ను ఎలాగూ అడుగుతారని భావించి, అప్పుడే ఇద్దామని నావద్దే దాచాను. ఒకవేళ మీరు అడక్కపోయినా, కొన్ని రోజులు గడిచాక తిరిగి ఇచ్చేస్తూ, జరిగింది చెప్పి ఉండేవాణ్ణి,” అన్నాడు నారాయుడు వినయంగా.

వాడి సమాధానానికి తృప్తిపడిన రామభద్రుడు, వాడి నిజాయితీని మెచ్చుకుని తన చేతి ఉంగరాన్ని తీసి బహుమతిగా ఇవ్వబోయాడు. అయితే నారాయుడు దానిని తిరస్కరిస్తూ, “అయ్యా, తమ ఇంట దొరికిన వస్తువు తిరిగి ఇవ్వడం సేవకుడిగా నా బాధ్యత. సేవకు ప్రతిఫలంగా నాకు జీతం కూడా ఇస్తున్నారు. బాధ్యతను నెరవేర్చినందుకు యజమాని నుంచి బహుమతి పుచ్చుకోవడం సేవకుడిలో అత్యాశను కలిగిస్తుంది. అది కీడు చేస్తుంది. కాబట్టి, ఉంగరాన్ని బహుమతిగా పుచ్చుకోలేను. క్షమించండి,” అని చెప్పి, రామభద్రుడి వద్ద కొలువు చాలించి, వేరొకరివద్ద పనివెతుక్కుంటూ వెళ్ళిపోయాడు.

పరాంకుశం విరించి ప్రియ, డా/ఆఫ్. పి.ఎస్. స్వామి, మేనేజర్, స్టేట్ బ్యాంక్ ఆఫ్ హైదరాబాద్, దొండపాడు - 508246 (వయా) కొడాడ్, నల్గొండ (జిల్లా) ఆం.ప్ర.