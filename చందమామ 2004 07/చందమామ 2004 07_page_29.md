దానికి అక్కడి పౌరులు నాచ్చుకుని,
“నువ్వు పరదేశివి. అందుకే మా కడగండ్లు
నీకు కన్నీరు తెప్పించడం లేదు,” అన్నారు.

“నేనే కాదు, ఈ ప్రాంతానికి దూరంగా
వుంటున్నాడు కాబట్టి, సాక్షాత్తూ మీ మహా
రాజే వచ్చినా, నేను చెప్పిన మాటలే చెబు
తాడు,” అన్నాడు మారువేషంలో వున్న
జయద్రథుడు.

అక్కడి పౌరుల్లో ఒకడీ మాటలకు చిరాకు
పడి, “మా రాజు ధోరణీచూస్తూంటే, నీ
మాటలు నిజమేననిపిస్తున్నాయి. కష్టాలు
భరించేవారికి తెలుస్తాయి. దయార్ద్రహృద
యంవున్న గుణనిధివంటి వారికి అర్థమవు
తాయి! నీవంటివారికి కాదు,” అన్నాడు.

అప్పుడు జయద్రథుడికి, గుణనిధి గురించి
తెలిసింది. ఈ గుణనిధి దక్షణ ప్రాంతానికి

చెందినవాడు. ఎవరికి కష్టాలు కలిగినా,
ఆయనవెతుక్కుంటూ వారి వద్దకు వెళతాడు.
వారి కష్టాలు చూసి చలించి పోయిన ఆయన
లోంచి కవిత్వం పెల్లుబుకుతుంది. ఆ
కవిత్వం వింటూంటే శిలావిగ్రహాలు కూడా
కన్నీరు పెడతాయి అంటారు! ప్రస్తుతం గుణ
నిధి ఇక్కడి తూర్పు ప్రాంతంలోనే సంచరి
స్తున్నాడు.

రెండు రోజుల తర్వాత జయద్రథుడు,
గుణనిధిని కలుసుకున్నాడు. ప్రజల క్షేటాలను
వర్ణిస్తున్న గుణనిధి కవిత్వం వింటూంటే,
ఆయనకు గుండె చెరువైపోయింది. అప్పుడు
ప్రజల కష్టాలు ఆయనకు బాగా అర్థ
మయ్యాయి. ఆ క్షణంలో ఆయన మసులో
ఒక ఊహమెదిలింది. గుణనిధి వంటివాణ్ణి,
ఏ ప్రాంతానికైనా రాజప్రతినిధిని చేస్తే, అందు
వల్లరాజ్యానికి ఎంతో ఉపకారం జరుగుతుంది!

నగరానికి తిరిగి వచ్చాక, జయద్రథుడు
తన ఆలోచనను మహామంత్రికి చెప్పాడు.
మహామంత్రి కాసేపాలోచించి, “ప్రభూ!
గుణనిధి గొప్పకవి మాత్రమే. కవిని ఏలికను
చేయాలనుకుంటే, అందుకు అనుగుణమైన
లక్షణాలు ఆయనలో వున్నట్టు తెలియాలి.
తగువిధంగా పరీక్షించకుండా, ఆయన్ను ఏ
ప్రాంతానికి, రాజప్రతినిధిగా నియమించ
వద్దని, మనవి!” అన్నాడు.

“నావరకూ అయితే గుణనిధిని పరీక్షం
చడం అయిపోయింది. నీ తృప్తికోసం ఆయన్ను
మరొకసారి పరీక్షించడానికి, నాకే అభ్యంతరం
లేదు. ఆ పరీక్ష ఏదో నీవే ఏర్పాటు చేయి,”
అన్నాడు జయద్రథుడు.