దురాశ దుఃఖించేటు

చౌలాకాలం క్రితం ఒక గ్రామంలో రంగయ్య
అనే వైద్యుడొకడు ఉండేవాడు. వైద్యంలో
ఘటికుడేగాని, వట్టి దురాశాపరుడు. వైద్యం
కోసం తన వద్దకు వచ్చినవారిని, బీదాసాదా
అని కూడా చూడకుండా, పీల్చి పిప్పిచేసే
వాడు. ఊరివాళ్ళకు ఏదైనా జబ్బుచేసి అతని
వద్దకు వెళ్ళాలంటే గుండెలు దడదడలాడేవి.
కాని గత్యంతరం లేదు, చుట్టు పక్కల
అయిదారామడల్లో సరి అయిన వైద్యుడు
ఒకడూ లేడు.

అంతకు పూర్వం ఆ గ్రామంలో వున్న
ఒకరిద్దరు వైద్యులు రంగయ్య తాకిడికి తట్టు
కోలేక దూర గ్రామాలకు పారిపోయారు.

ప్రజలను పీడించి రెండు చేతులా డబ్బు
సంపాదిస్తున్నా రంగయ్యకు తనవి తీరలేదు.
పైపెచ్చు, డబ్బు కూడిన కొద్దీ ఆశ మరింత
ఎక్కువ కాసాగింది. రోజులు గడిచే కొద్దీ
చుట్టుపట్ల ఎక్కడా తనను మించిన వైద్యుడే
కాదు, ధనవంతుడు కూడా లేడనిపించు కోవా
లని అతని ఆశ.

ఆ ఊళ్ళోనే రామనాథం అనే ధనవంతుడు ఒకడుండేవాడు. అతను దయాదాక్షిణ్యాలు కలవాడు. ఊళ్ళో ఎవరికే ఆపదసంభవించినా స్వయంగా వెళ్ళి తన శక్తికొద్దీ ఆదుకునే వాడు. రామనాథం అంటే ఊళ్ళో అందరికీ ప్రేమా, గౌరవమూసు.

కాని రంగయ్యకు మాత్రం అతనంటే
మహామంట. అతని మూలానే తనకు గ్రామ
ప్రజల మధ్య గౌరవ మర్యాదలు లేకుండా
పోతున్నాయని రంగయ్య ఉద్దేశం. ఎన్ని
కుతంత్రాలు పన్ని కూడా రంగయ్యకు రామ
నాథాన్ని అణచి వెయ్యటం సాధ్యంకాలేదు.
ఆయన్ను ఎలాగైనా దెబ్బ తీయాలని తగిన
అవకాశం కోసం ఎదురుచూడ సాగాడు.

అయితే ఒకూడు రంగయ్యకు ఆ అవకాశం
దొరికింది. రామనాథానికి గల ఒక్కగా నొక్క
కొడుక్కు అకస్మాత్తుగా జబ్బు చేసింది. బిడ్డ
చాలా బాధలో ఉన్నాడు. అది చూసి విల
విలలాడిపోతూ రామనాథం రంగయ్యను
పిలిపించాడు.