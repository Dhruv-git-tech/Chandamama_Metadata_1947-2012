జమీందారు తన కుమార్తె కోరిన విధంగా ఆమెను రాజుతో ఘనంగా వివాహం జరిపించి, “పరోపకారి కూడా ఎన్ని క్షుషనష్టాలకు గురికావలసి వస్తుందో, ఇప్పటికి నాకు అర్థమైంది!” అన్నాడు.

బేతాళుడు ఈ కథచెప్పి, “రాజా, పరమేశం పరోపకారబుద్ధి మేలుకీడులు రెంటికీ కారణమైనట్టు కనబడుతున్నది. అతడి పుణ్యం ఫలితంగా లభించిన విత్తనాల విషయం లోనూ ఏదో లోపం వ్యక్తమవుతున్నది గదా? మంత్రశాస్త్రవేత్త రాధిక తల్లిదండ్రులను, తమ కుమార్తె జబ్బును స్వీకరించడానికి సంకోచిస్తున్నారనడం ఆశ్చర్యంగా లేదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలిపోతుంది,” అన్నాడు.

దానికి విక్రమార్కుడు, “పరోపకారం చేసి కీర్తి ప్రతిష్ఠలూ, ఐశ్వర్యం సంపాదించు కోవాలను కునేవాడు నిజమైన పరోపకారికాదు. తనవారి మేలు కాంక్షించి త్యాగం చేయడం కూడా పరోపకారం అనిపించుకోదు. పరోపకారం చేయడం తన నైజంగా, ప్రవృత్తిగా కలవాడే నిజమైన పరోపకారి. ఆ లక్షణాలు రాజులో

వున్నవి. అంతే కాదు. పరోపకారంవల్ల కలిగే నష్టం చాలా తాత్కాలికమైనది. కన్న బిడ్డ పడుతున్న బాధను చూడలేక, బిడ్డ ప్రాణాలను కాపాడడం తల్లి దండ్రులుగా తమ బాధ్యతగా భావించడంవల్లే, జమీందారూ, భార్యా కుమార్తె జబ్బును స్వీకరించడానికి సిద్ధపడ్డారే తుప్ప, వారిలో స్వతాహాగా పరోపకార చింతన గానీ, నిస్వార్థపరోపకార ప్రవృత్తిగానీ లేదు. ఆ కారణం వల్లే మంత్రశాస్త్రవేత్త రాధిక తల్లిదండ్రులు కుమార్తె జబ్బును స్వీకరించడానికి సంకోచిస్తున్నారు అన్నాడు. అంతేకాక, జబ్బును జమీందారు కుంటుబానికే మిగి ల్చితే, తను వారినుంచి బహుమతి పొందడం ఇబ్బందిగా వుంటుందని కూడా మంత్రశాస్త్రవేత్త భావించివుండవచ్చు. మహత్తుగల విత్తనాల విషయానికొస్తే - ఒక్క విత్తనం తగ్గినంత మాత్రాన తక్కినవాటి మహిమ పోతుందనుకోవడం కేవలం అపోహ; తార్కికం కాదు,” అన్నాడు.

రాజుకు ఈ విధంగా మౌనభంగంకలగ గానే, బేతాళుడు శవంతో సహామాయమై, తిరిగి చెట్టెక్కాడు. - (కల్పితం)

[ఆధారం: శ్రీరామకమల్ రచన]