ఏనుగు తలమీద కొట్టేందుకు ప్రయత్నిస్తున్నది. ఏనుగు ఘీంకరిస్తూ తెగిన తొండాన్ని సింహకేసి చాచి, కాళ్ళ బంధాలను తెంచుకు నేందుకు నానా తంటాలూ పడుతున్నది.

తలారి భల్లూకుడు ఇది చూస్తూనే రౌద్రంగా ఒకకేకపెట్టి, “ఆహా, నా అంతవాడి వాహనాన్నే తిన చూస్తున్నావా?” అంటూ గండ్రగొడ్డలి ఎత్తి సింహం మీదికి దూకాడు.

సింహం ఈ వింత ఎలుగుబంటును చూసి, చిన్నగా బెదిరి పక్కకు రెండడుగులు వేసింది. కాని అంతలోనే తలారి భల్లూకుడు గండ్రగొడ్డలితో వేగంగా వచ్చి పైబడబోయేంతలో, కోపంతో రెచ్చిపోయి, గర్జిస్తూ అతడి మీదికి ఎగిరింది. ఆ సమయంలో తలారి భల్లూకుడు విసిరిన గండ్రగొడ్డలి దెబ్బ గురితప్పి దాని వెనక కాళ్ళలో ఒకదానికి తగిలింది. వెంటనే సింహం కిందపడి లేచి, తలారి భల్లూకుడి మీదికి లంఘించబోయేంతలో వెనకవున్న ఆటవికుడు గురిగా దాని గుండెల్లో తగిలేలా బాణం వదిలాడు.

బాణం దెబ్బ తింటూనే సింహం పక్కకు పడిపోయింది. అది భీకరంగా గర్జిస్తూ తిరిగి లేవబోయేంతలో తలారి భల్లూకుడు, గండ్ర గొడ్డలితో దాని కంఠం మీదబలంగా కొట్టాడు.

సింహం లేచి నిలబడే ప్రయత్నం చేసి, కంఠం సగం తెగిపోవటంతో పక్కకు పడి పోయి గిలగిలా తన్నుకో సాగింది. గొడ్డలి ఎత్తి మరోసారి కొట్టబోతున్న తలారి భల్లూకుడి చేయి పట్టుకుని ఆటవికుడు, “ఆహా, భల్లూకయ్యా, ఏమి నీ సాహసం! సింహం చచ్చిన దాని కిందే లెక్క. మరోసారి గండ్ర

గొడ్డలితో కొట్టి, దాని చర్మం పాడుచెయ్యకు. దాని జూలూ, చర్మం నాక్కావాలి,” అన్నాడు.

తలారి భల్లూకుడు ఆయాసపడుతూ ఆటవికుడి కేసి చూసి, “నీ బాణం గురి కూడా అమోఘమైనది. ఈ అరణ్యం వదిలి నా వెంట చంద్రశిలానగం రారాదా? అక్కడ నీకు రాజుగారితో చెప్పి, నా కింద ఉపతలారి నౌకరీ ఇప్పిస్తాను,” అన్నాడు.

ఆటవికుడు తలవంచి, “నేను, నీ వెంట నగరానికి వస్తాను. చేస్తే, నీలాంటి మహా సాహసి దగ్గరే ఉద్యోగం చేయాలి,” అన్నాడు.

తలారి భల్లూకుడు ఏదో అనబోయేంతలో రాక్షసుడు ఉగ్రదండుడు, మిగతా వాళ్ళతో కలిసి అక్కడికి వస్తూ, “ఇక్కడ ఇంత గొడవ జరిగిపోయిందన్నమాట! తలారి భల్లూకుడికి తగిన సేవకుడే దొరికాడు,” అన్నాడు.

ఆ మాటలకు ఉప్పాంగిపోయిన తలారి భల్లూకుడు గండ్రగొడ్డలి పైకెత్తి, “ఒరే,