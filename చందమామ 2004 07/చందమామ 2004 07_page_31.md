మహామంత్రి అతణ్ణి వెంటబెట్టుకుని, ఒక చిన్న పెంకుటింటికి వెళ్ళారు.

గుణనిధి, చంద్రుణ్ణి పలకరించి, ఆ కుటుంబ పరిస్థితి గురించి హృదయం ద్రవించి పోయేలా కవిత్వం చెప్పాడు. ఆ కవిత్వం వింటూంటే, చంద్రుడి కుటుంబ గాథ అంతా కల్పితమని తెలిసినప్పటికీ మహారాజు, మహామంత్రిక్కూడా కళ్ళలో నీళ్ళు తిరిగాయి.

గుణనిధి, ఆ భార్యాభర్తులతో, “ఈ ప్రపం చంలో సుఖపడేవారు సామాన్యులు. కష్టపడేవారు గొప్పవారు. ఎందుకంటే, భగవంతుడు వారిని తన పరీక్షకు అర్హులుగా ఎన్నుకున్నాడన్న మాట! ఎవరికీ కష్టాలు కలకాల ముండవు. శాపం ఇచ్చిన ముని విమోచన మార్గం చూపినట్లే, భగవంతుడు కూడా మీకోసం గడువు సమయంలోగా, ఒక దయార్ద్రహృదయుణ్ణి తప్పకపంపుతాడు!” అని అర్థంవచ్చేలా మళ్ళీకవిత్వం చెప్పాడు.

ఇది విని రాజు జయద్రథుడు మహామంత్రికీసి ఆశ్చర్యంగా చూశాడు. ముగ్గురూ అక్కడినుంచి బయలుదేరారు.

రాజభవనం చేరాక మంత్రి, “మహారాజా, గుణనిధి కవి. అతడిలోని కవిహృదయం అతడిచేత గొప్ప కవిత్వం పలికిస్తుంది తప్ప పరోపకారం చేయించదు. అందువల్ల అతడు కవిగా మాత్రమే రాణించగలడు. అతడి కవిత్వం వల్ల ప్రజల కష్టాలు తెలుస్తాయే తప్ప; తీరవు. ప్రజలను కష్టాల్లో ఆదుకునే వాడే, రాజప్రతినిధిగా ఉండాలి. కళ్ళెదుట ఇన్ని కష్టాలు చూశాకకూడా, అతడు నెత్తురు బొట్టుచిందించడానికి దయార్ద్రహృదయుణ్ణి దేవుడే పంపగలడని చెప్పాడే తప్ప, తనే ఆపనిని చేయడానికి సంసిద్ధత చూపలేదు. ఆచరణలో ప్రజలకు మేలు చేయగలీగిన వాడే ఏలికగా ఉండ తగ్గవాడు. కేవలం దయార్ద్రహృదయం కలవారు రాజ ప్రతినిధులుగా ఉండతగరన్న విషయం ప్రభువులకు తెలియనిది కాదు,” అన్నాడు.

జయద్రథుడు అంగీకార సూచకంగా తలపంకిస్తూ, నేర్పుగా తన పారబాటును సవ రించి చెప్పిన మహామంత్రిని అభినందించి, గుణనిధికి కవిగా తగిన సత్కారం చేసి పంపేశాడు.