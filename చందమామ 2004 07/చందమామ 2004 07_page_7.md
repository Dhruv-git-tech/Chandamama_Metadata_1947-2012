## సాహసికుడు

పూర్వం ఒకానొక చిన్నదేశంలోని ఒక మారు మూల గ్రామంలో రంగరాజు, సోమరాజు అనే ఇద్దరు అన్నదమ్ములుండేవారు. వాళ్ళిద్దరూ ఒకరి పట్ల ఒకరు ఎంతో అభిమానంగా వుంటూ ఒకే ఇంట కలిసివుండేవారు. వారి భార్యలు కూడా తోడికోడళ్ళ కలహాలేమీ లేకుండా కలిసిమెలిసి వుండడం చేత, అన్నదమ్ములిద్దరికీ ఏ బాధా వుండేది కాదు.

ఒకనాటి సాయంత్రం అన్నదమ్ములిద్దరూ తీరిగ్గా అరుగు మీద కూర్చుని పిచ్చాపాటీ మాట్లాడుకుంటూ, ఎదుగూ బొదుగూ లేని తమ జీవితాల గురించి తీవ్రమైన విచారంలో పడ్డారు.

“మనం ఈ పల్లెటూళ్ళో ఎన్నాళ్ళు బతి కినా, మనబతుకు గౌరైతోక బెత్తెడే అన్నట్టు వుంటుంది. అంచేత మనం మనకున్నకాస్తా పాలం అమ్మేసి, రాజుచంద్రహాసుడి పంచన చేరదాం,” అన్నాడు సోమరాజు.

తమ్ముడి మాటలకు రంగరాజు, “నీ ఆలోచన బాగానే వుంది! రాజుగారికి సాహసి కులంటే ఇష్టమనివిన్నాను. మనకు సాహసా నికేమీ కొదవలేదు గదా,” అన్నాడు ఎంతో ఉత్సాహంగా.

అప్పుడే అక్కడికి వచ్చి, అన్నదమ్ములిద్దరి మాటలూ విన్నరంగరాజు భార్య, “రాజుగారి దగ్గరకు వెళ్ళి, మేం సాహసికులమంటూ నోటిమాటలు వల్లిస్తే ఏం బాగు? ఏదైనా సాహస కార్యం చేసి వెళితే చెప్పుకోవడానికి బాగుంటుంది,” అన్నది.

ఆమె మాటలు అన్నదమ్ములిద్దరికీ నచ్చాయి. ఇటీవల ఒకటికి రెండుసార్లు వాళ్ళ గ్రామం మీద దాడిచేసి, పదిమందీ చేరేలోగానే దాపులనున్న చిట్టడవిలోకి పారిపోయిన పెద్ద పులిని చంపాలని నిశ్చయించుకున్నారు.

అన్నదమ్ములిద్దరూ, ఆ మర్నాటిఉద్యమే ఒకరు కత్తి, ఒకరు ఈటే చేతబట్టి చిట్టడవిలోకి వెళ్ళారు. వాళ్ళ అదృష్టం కొద్దీ పులి ఆ సమయంలో పాదల పక్కన తను చంపిన లేడిని తింటూ కంట బడింది. పులి, వాళ్ళను చూస్తూనే పెద్దగా గాండ్రించి, మీదికి దూకి