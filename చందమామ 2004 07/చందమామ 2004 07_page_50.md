ఏఫెన్స్ నగరంలో ఆగస్ట్ 13వ తేదీ ప్రారంభం కానున్న 28వ ఒలింపిక్ క్రీడల ఆర్గనైజింగ్ కమిటీ మన దేశానికి అరుదైన గౌరవం కల్పించింది. మొట్టమొదటి సారిగా మనదేశం ఒలింపిక్ టార్చ్ రిలేకి ఎంపికచేయబడింది. గతమార్చ్ సెల 25వ తేదీ ఒలింపియాలో ప్రజ్వలనం చేయబడిన ఒలింపిక్ జ్యోతి ఐదు ఖండాల ద్వారా తన ప్రయాణాన్ని ప్రారంభించింది. జూన్ 10వ తేదీ ఢిల్లీలో టార్చ్ రిలే జరిగినప్పుడు, వేలాది క్రీడాచిమానుల హృదయాలు ఆనందోత్సాహాలతో ఉప్పాంగాయి!

క్రీడోత్సవాల సమయంలో జ్యోతి ప్రజ్వలనం చేసే సంప్రదాయం క్రీ.పూ. 776వ సం.లో ప్రారంభమై దాదాపు 1,100 సంవత్సరాలు కొనసాగింది. ఒలింపిక్ క్రీడలు పునః ప్రారంభంకావ డానికి ప్రపంచం మరో 1,500 సంవత్సరాలు అంటే 1896 వరకు కాచుకోవలసి వచ్చింది. 1928 అమ్స్టర్డాంలో గేమ్స్ జరిగినప్పుడే ప్రప్రథమంగా ఒలింపిక్ జ్యోతి ప్రజ్వలనం జరిగింది. 1936 బెర్లిన్ ఒలింపిక్ సమయంలోనే టార్చ్ రిలే ప్రారంభించబడింది.

జ్యోతి ప్రజ్వలన కార్యక్రమానికి 11 మంది పూజారిణులు హాజరవుతారు. పుటాకారదర్పణం ద్వారా పడే సూర్యకరణాలు నిప్పును పుట్టించి జ్యోతి ప్రజ్వలనం జరిగేంతవరకు ప్రధాన పూజారిణి జ్యోతిని పట్టుకుని నిలబడుతుంది. ఆ తరవాత జ్యోతిని కాలి నడకతో క్రీడా ప్రాంగణానికి తీసుకువెళతారు. ఒలింపిక్ జ్యోతితో ఉన్న కాగడాను పట్టుకుని ఒక క్రీడాకారుడు కొంతదూరం పరిగెత్తి, దానిని మరొక క్రీడాకారుడికి అందిస్తాడు. క్రీడోత్సవాలకు ఆతిథ్యమిచ్చే దేశానికి చెందిన ప్రముఖ క్రీడాకారుడు చివరగా జ్యోతిని అందుకుంటాడు. ఆ క్రీడాకారుడు లేదా క్రీడాకారిణి ఒలింపిక్ జ్యోతితో క్రీడామైదానం చుట్టూ ఒకసారి పరిగెత్తివచ్చి, దాంతో అక్కడి దీపస్తంభాన్ని ప్రజ్వలనం చేస్తారు. క్రీడోత్సవాలు పూర్తయ్యేదాకా ఆ జ్యోతి వెలుగుతూనే వుంటుంది. ఆ తరవాత సంప్రదాయబద్దం గానే ఆర్చుతారు.

“జ్యోతిని అందుకుని, అందిద్దాం; ప్రపంచాన్ని సమైక్య పరుద్దాం!” అన్నదే ఈ సంవత్సర క్రీడోత్సవాల నినాదం.

“జ్యోతిని ఢిల్లీకి తీసుకురావడం ద్వారా, ఒలింపిక్ ఉద్యమానికి భారతదేశం ఇచ్చిన చేయూతను గుర్తిస్తున్నాం. తమ దేశానికి (ఏఫెన్స్) ఒలియిక్ క్రీడల ఆగమనాన్ని భారతీయులందరూ సమధికోత్సాహంతో వేడుకులు జరుపుకోవాలని పిలుపునిస్తున్నాం,” అని క్రీడోత్సవాల ఆర్గనై జింగ్ కమిటీ ప్రకటించింది.

చందమామ