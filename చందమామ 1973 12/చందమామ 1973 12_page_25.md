కున్నాడు. కాని గోపుడికి అది సాధ్యం ఆయేపని కాదని క్రమంగా తెలిసి వచ్చింది. కడుపు మాడ్పుకున్నా కూడా డబ్బుకూడ లేదు. పైపెచ్చు కట్టెలు కొట్టేపని కష్టమయింది. పదిహేను వందలు కాదుగదా, పదిహేను వరహాలు కూడబెట్టటం కూడా అతనికి ఒకంతట సాధ్యపదేటట్టు కనిపించ లేదు. కాని అతను ప్రయత్నం మానలేదు.

డబ్బు కూడబెట్టటానికి తన భర్త పడే పాట్లు చూసి అతని భార్య, "నీ బాధ చూస్తే నాకు కడుపు తరుకుక్కు పొతున్నది. స్నేహితుల మని చెప్పుకుంటూ పూసుకు తిరిగారు. పదిహేను వందల వరహాలు ఆ రామభద్రుడుగారికి ఒక లెక్కలోదా?

రక్తం ధారపోసినా మనం అంత సొమ్ము పుట్టించ లేమని ఆయనగారు ఎరగడా?" అంటూండేది.

ఆమె ఇదేమాట ఇరుగు పొరుగు అమ్మ లక్కలతో కూడా అంటూ వచ్చింది.

భార్య రోజూ ఆనే మాటలు గోపుడికి క్రమంగా నిజం అనిపించసాగాయి. తన అశక్తత తెలిసి వస్తున్న కొద్దీ అతనికి తన మిత్రుడి మీద కోపం రాసాగింది. తాను ఒకప్పుడు రామభద్రుడి ప్రాణాలు కాపాడిన వాడు. అందుకు రామభద్రుడు మాటలలో తప్ప తన కృతజ్ఞత మరే విధంగానూ చూపించి ఉండలేదు.

గోపుడు తన స్నేహితుణ్ణి కలుసుకోవటం బాగా తగ్గించాడు. రామభద్రుడు కనిపిస్తే గోపుడికి తన బాకీయే జ్ఞాపకం వస్తుంది. రామభద్రుడికి కూడా సహజంగా అలాగే ఉంటుందని గోపుడు అనుకున్నాడు.

గోపుడి భార్య ఇరుగు పొరుగుతో అన్న మాటలు రామభద్రుడి చెవినిపడ్డాయి. స్నేహిన్ని చెడగొట్టటంలో అనందం ఉన్న వాళ్ళు పనిపెట్టుకుని రామభద్రుడి వద్దకు వచ్చి, గోపుడి భార్య అన్న మాటలు గోపుడే అన్నట్టుగా అతనితో చెప్పారు. మంచి స్నేహం చెడిపొతున్నదే అని బాధపడిన బుద్ధిమంతులు రామభద్రుడితో, "నీ బాకీ తీర్చటానికి గోపుడు నానాగద్దీ తింటున్నాడు."