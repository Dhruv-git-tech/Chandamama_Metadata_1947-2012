మాయదారి మంత్రగాడు

ఒక గ్రామంలో ఇద్దరు అన్నదమ్ములుండే వారు. వాళ్ళు నిరుపేదలు. అన్న శరీర శ్రమ ఎంతయినా చేయగలడు గాని, ఏమంత తెలివిగలవాడు కాడు. తమ్ముడికి రాని పని అంటూ లేదు. వాడుచాలా చురుకైనవాడు.

బతుకుతెరువు కోసం వాళ్లు తమ గ్రామం విడిచిపెట్టి రాజధానికి చేరుకున్నారు. మర్చాడు రాజుగారి వద్దకు వెళ్ళి పని అడుగుతానని అన్న పెందలాడే బయలు దేరాడు.

"సాయంకాలాని కల్లా తిరిగిరా," అని తమ్ముడు అన్నను హెచ్చరించాడు.

అన్న వెళ్ళేసరికి రాజుగారు. ఉద్యానంలో పచార్లు చేస్తున్నాడు. ఆయన అన్నను చూసి, "ఎవరునువు? నీకు ఏంకావాలి?" అని అడిగాడు.

అన్న చేతులు జోడించి, "మహారాజా, నేనూ, నా తమ్ముడూ దిక్కులేని వాళ్ళం.

పని కోసం ఇక్కడికి వచ్చాం. ఏమైనా పని ఇప్పిస్తే మీ పేరు చెప్పుకుని బతుకుతాం," అన్నాడు.

"నీకు పని ఇస్తాను గాని, బాధ్యతతో చెయ్యగలవా?" అని రాజు అడిగాడు.

"తప్పక చేస్తాను, మహారాజా," అన్నాడు అన్న.

రాజు అతన్ని మందిరానికి తీసుకుపోయి, ముచ్చటైన తెల్ల మేకపిల్లను చూపించి, "దీన్ని తీసుకుపోయి, అడవి అంతా తెప్పి. సూర్యాస్తమానం అయేలోపున తెచ్చి నాకు ఆప్పగించాలి. ఒకటి గుర్తుంచుకో; తూర్పున ఉన్న గుట్టను మాత్రం దాటవద్దు. నేను చెప్పినట్టు అక్షరాలా చెయ్యకపోతే తీవ్రంగా శిక్షస్తాను," అన్నాడు.

అన్నిటికీ తల అడించి, రాజుగారి మేకపిల్లను ఒక చంకనా, ఆయన ఇప్పించిన ఆహారం మూటను మరొక చంకనా పెట్టు