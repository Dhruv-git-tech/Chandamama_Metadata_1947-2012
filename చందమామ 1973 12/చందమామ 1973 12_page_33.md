కాల్చి చూపిస్తాను, చూడు," అన్నాడు తమ్ముడు.

"అయితే నువు కాల్చి చూపించు. నేను కూచుంటా!" అంటూ మంత్రగాడు ఊచను తమ్ముడి కిచ్చి, తాను ఎడంగా కూర్చున్నాడు.

తమ్ముడు ఆ ఊచకు ఒక పచ్చిమాంసం ముక్క గుచ్చి కాల్చసాగాడు. కొద్ది సేపట్లో అది మంచి వాసన కొట్టసాగింది.

"అల్లుడా, నిజంగా వంట తెలిసిన వాడివి నువు. వాసన అలా ఉండాలి. ఆ ముక్క ఇట్లా పారెయి్య," అన్నాడు మంత్రగాడు.

"తొందరపడకు. ఇంకా కొంచెం కాలాలి. వాసన బాగుంటే దగ్గిరికి వచ్చి వాసన చూడు," అన్నాడు తమ్ముడు.

మంత్రగాడు దగ్గిరికి వచ్చి, కుంపటి మీద ముఖం పెట్టి, కళ్ళు మూసుకుని అనందంతో వాసన గట్టిగా పీల్చాడు. ఆదే క్షణంలో తమ్ముడు నిప్పులో ఇంత గుగ్గిలం చల్లాడు. భగ్గున మంట లేచి, మంత్రగాడి గడ్డం కాస్తా కాలిపోయింది. మరుక్షణం తమ్ముడు వాడి నెత్తిన ఊచతో కొట్టి,

"మేకగా మారి నీ దారిన నువు పో!" అన్నాడు.

వెంటనే మంత్రగాడు మేకపోతుగా మారి, అ రు చుకుంటూ అరణ్యంలోకి వెళ్ళి పోయాడు.

మంత్రగాడి శక్తులు పోగానే రాజకుమా రైకు మామూలు రూపం వచ్చేసింది. ఆమె అతనికి తన కృతజ్ఞత చెప్పుకున్నది.

తమ్ముడు మంత్రగాడి ఊచ కుటీరంలో పారేసి, కుటీరానికి నిప్పుపెట్టి, రాజకుమా రైను తీసుకుని తెల్లవారే సమయానికి రాజభవనానికి తిరిగి వచ్చాడు.

ఎంతోకాలానికి తన కుమార్తెను యధా రూపంలో చూసిన రాజు అనందబాష్పాలు రాల్చాడు. తనను తిరిగి మామూలు మని షిని చేసిన వాణ్ణి పెళ్ళాడతానని రాజ కుమార్తె ఏనాడో నిశ్చయించుకున్నది. ఆమె కోరిక ప్రకారం రాజు ఆమెను తమ్ముడి కిచ్చి పెళ్ళి చేసి, తన అనంతరం అతనే రాజు అవుతాడని ప్రకటించాడు. అన్న తమ్ముడి వెంటనే ఉండిపోయాడు.