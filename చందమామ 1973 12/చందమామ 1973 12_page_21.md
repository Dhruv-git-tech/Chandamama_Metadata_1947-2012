మీదికి వచ్చి పడకముందే మనం కూడా ఆదే పని చెయ్యాలి," అన్నాడు స్వర్ణాచారి.

"కానీ, ఆచార్య మహామంత్రీ! మనం పారిపోతే, శత్రువు మనను పిరికివాళ్ళని...." అంటూ సమరభాహు అనుచరుడెకడు ఏమో చెప్పబోయేంతలో, ఒంటెలను కావిలి కాసేందుకు వెళ్ళిన వాళ్ళల్లో ఒకడు రొప్పుతూ స్వర్ణాచారి దగ్గిరకు పరిగెత్తుకుంటూ వచ్చి. "ఆచార్య మహామంత్రీ! అయిదుగురు శత్రు రౌతులు మన ఒంటెలున్న చోటు తెలుసుకుని, మేం వెంటబడి తరమబోయేంతలో పారిపోయారు. ఈ సారి వాళ్ళు గుర్రాల మీద పెద్ద ఎత్తున దాడి వస్తారని నా అనుమానం!" అన్నాడు.

"అనుమానం కాదు, వాళ్ళు చేయబోయేదే ఆది! వాళ్ళు మన ఒంటెల్ని పట్టుకున్నారో, మనం ఎందుకూ కొరగాని వాళ్ళమైపోయి, వాళ్ళచేతుల్లో బలిపశువుల్లా చికికిపోతాం. అందరూ ఒంటెలున్న చోటుకు బయలుదేరండి!" అంటూ స్వర్ణాచారి ముందుండి దారితీశాడు.

స్వర్ణాచారి, సమరభాహు అనుచరులూ ఒంటెలున్న చోటుకుపోయి, వాటిపైన ఎక్కి పల్లవుప్రదేశం నుంచి పైకి వచ్చేసరికి సుమారు రెండు పందల గజాల దూరంలో నలభై యాభై మంది వీరపుర ఆశ్యికులు కత్తులూ, ఈటెలూ పైకెత్తి పట్టుకుని వాళ్ళకేసే వస్తున్నారు. శత్రువుల్ని ఎడా పెడా సరుకుతూ దారిచేసుకుని ముందుకు పోవటమే తప్ప, వెనుదిరిగి పల్లవుప్రదేశానికి పారిపోయే అవకాశం లేదని స్వర్ణాచారి తృటికాలంలో గ్రహించాడు.

ఆ వెంటనే అతడు కత్తి పైకెత్తి, "ఉష్ణయోధుల్లారా! నా వెంట రండి. శత్రువుల్ని కొండకోటదేవికి బలిపెడదాం! సమరభాహు మహారాజుకూ, జై!" అంటూ ఒంటెను ముందుకు దూకించాడు.

ఆదే సమయంలో వీరపుర ఆశ్యికులు, "వీరసింహ మహారాజుకూ, జై!" అంటూ తమ గుర్రాలను అదిలించి, శరవేగంతో వచ్చి సమరభాహు అనుచరుల మీదపడ్డారు.

—(ఇంకావుంది)