నువు చూస్తూ ఊరు కోవడం ఎంత మాత్రమూ భావ్యంకాదు," అన్నారు.

గోపుడి మూలంగా తాను నలుగురి చేతా ఇలాటి మాటలు పడడం రామభద్రుడికి బాధ ఆనిపించి, గోపుడి మీద చాలా కోపం వచ్చింది. తాను తన బాకీ తీర్చుమని గోపుణ్ణి ఏనాడూ వత్తిడి చెయ్యలేదు. గోపుడే తనం తట తాను బాకీ తీర్చుతానన్నాడు. అవసరం లేదు లెమ్మంటే అతను ఏం నొచ్చు కుంటాడో అని తాను ఏమీ అనక ఊరు కున్నాడు. "నేను నీ రుణం తీర్చలేను," అని గోపుడు అన్నట్టుంటే తను కాదనే వాడా? ఆ మాట అనకపోగా తసి మీద దుష్ప్రచారం కూడా ప్రారంభించాడు గోపుడు.

రామభద్రుడికి గోపుడి మీద పూర్తిగా మనసు విరిగిపోయింది. ఉభయత్రా ఒకరి మీద ఒకరికి దురభిప్రాయాలు పెరిగిపోయి చివరకు ఇద్దరూ బద్ద శత్రువులైపోయారు.

బేతాలుడు ఈ కథ చెప్పి, "రాజా, గోపుడికి, రామభద్రుడికి మధ్య ఉండిన

గాథ స్నేహం చెడిపోవడానికి ఆసలు కారణం ఏది? గోపుడి దారిద్ర్యమా, అతని భార్య అవివేకమా? రామభద్రుడి తెందర పాటా, లేక డబ్బా? దీనికి సమాధానం తెలిసి కూడా చెప్పకపోయావో నీ తల పగిలి పోతుంది," అన్నాడు.

దానికి విక్రమార్కుడు, "వారి స్నేహం శత్రుత్వంగా పరిణమించడానికి ఇవేవీ కారణాలు కావు. మొదటినుంచి వారి స్నేహం మధ్య డబ్బు ఆవరోథంగానే ఉంటూ వచ్చింది. డబ్బు స్నేహాన్ని ధ్వంసం చేస్తుందన్న నమ్మకం ఇద్దరిలోనూ బలంగా ఉన్నది. అందుకే వారు తమ స్నేహాన్ని డబ్బుతో ప్రమేయం లేకుందా పెంపాందించుకున్నారు. వారిది నిజమైన స్నేహమే అయితే డబ్బు ఆ స్నేహానికి ఏ రూపంలోనూ అడ్డు వచ్చేది కాదు," అన్నాడు.

రాజుకు ఈ ఏథంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. (కల్పితం)