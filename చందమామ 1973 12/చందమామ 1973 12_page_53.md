ఆ నాటితో సిద్ధిస్వామీ పడ్డ చిల్లిగవ్వ లేకుండా పోయింది. ఇక చేసేదిలేక ఆయన తన భార్యతో సహ కాశీ పొదామని బయలుదేరాడు.

ఆ రాత్రి వారు దారిలో ఒక సత్రంలో బస చేశారు. అదే సత్రానికి ఎవరో ముగ్గురు యాత్రికులు వచ్చి, మాటల సందర్భంలో, "ఈ కాలంలో యాత్రికులకు అన్నం పుట్ట కుండా ఉన్నది. మేము కోసలదేశం పోయి, సిద్ధిస్వామిగారి అతిథ్యం పొందుదామని ఉవ్విళ్ళురుతున్నాం. బాబూ, మీకు సిద్ధి స్వామిగారు తెలుసా?" అని అడిగారు.

ఈ మాటలు విని సిద్ధిస్వామీ, ఆయన భార్యా ఆశ్చర్యపోయారు.

"తెలుసు. ఆయన అక్కడే ఉన్నాడు. మీరు బయలుదేరి వెళ్ళంది," అన్నాడు సిద్ధిస్వామీ వారితో.

ఆ ముగ్గురు యాత్రికులూ నిద్ర పోయాక హంసమతి తనభర్తతో, "ఏమండీ, మనం ఇప్పుడే బయలుదేరి మన ఇంటికి పోయి, వీళ్ళు వచ్చేసరికి వీళ్ళకు భోజన సదుపాయాలు చెయ్యాలి. లేకపొతే మనకు అసత్యదోషం అంటుకుంటుంది," అన్నది.

"చిల్లిగవ్వలేదే! వీళ్ళకు భోజనం ఎలా పెడతాం?" అన్నాడు సిద్ధిస్వామీ.

"ఫరవాలేదు. మన ఇంటో ఒక రోలూ, రెండు రోకళ్ళూ ఇంకా మిగిలి ఉన్నాయి. అవి అమ్మేద్దాం," అన్నది హంసమతి.

ఇద్దరూ వెంటనే తిరుగు ప్రయాణమై, తెల్లవారే సరికి ఇల్లు చేరుకున్నారు. అమ్మ టానికి రోలు కదిలించేసరికి, దాని కింద వాళ్ళ పూర్వులు ఏనాడో దాచి ఉంచిన ధనపు బిందెలు ఆశ్చర్యంగా బయట పడ్డాయి!

ఆ రోజు వాళ్ళు ఆ ముగ్గురు యాత్రికు లకేగాక, ఈళ్ళో అందరికి గొప్ప సంతర్పణ చేశారు.

ఈ సంగతి కోసలరాజు దాకా వెళ్ళింది. తాను ఇవ్వకపొతే దేవుడే ఇవ్వవచ్చునని ఆయనకు తట్టలేదు. కాని ఇప్పుడదే ఖరిగే సరికి కోసలరాజు పశ్చాత్తాపపడి, ఎప్పటి లాగే నువారాలు పంపటం ప్రారంభించాడు.