తన మూటను గాడిద మీద తన ఇంటికి చేర్చుకున్నాడు.

ఇంటికి వచ్చి ఆయన మూట విప్పి చూస్తే అందులో పాతగుడ్డలూ, రాళ్ళు తప్ప ఏమి లేవు. వెయ్యి రూపాయల ఖరీదు చేసే వస్తువులు పోయాయి. బ్రాహ్మణుడు జరిగిన మోసం గ్రహించి, వాకబు చెయ్యగా తనను దోచిన వాళ్ళు పేరు మోసిన దొంగలని తెలియవచ్చింది.

"కుక్క కాటుకు చెప్పు దెబ్బ!" దీళ్ళకు మంచి గుణపాతం నేర్పుతాను," అనుకున్నాడు బ్రాహ్మణుడు.

ఆయన ఇంట దేవిపూజ యథాపిధిగా జరిగిపోయింది. ఎక్కడెక్కడి నుంచో

వచ్చిన బంధువు లంద రూ తిరిగి వెళ్ళారు. ఇక ఆయన తన పథకం నిర్ణయించటానికి పూసుకున్నాడు. ఆయన పొరుగున ఒక మిత్రుడున్నాడు. అతనికి ఇంద్రజాలం తెలుసును. అతను బ్రాహ్మణుడికి ఒక పథకం చెప్పాడు. అది అమలు చెయ్యటానికి ఆయన బ్రాహ్మణుడికి ఒక పరికరం కూడా ఇచ్చాడు. బ్రాహ్మణుడు తన జుట్టూ, గడ్డమూ, మీసాలూ పెంచుకుని, వంటవాడి వేషం ధరించి, ఐంద్రజాలికుడు ఇచ్చిన పరికరాన్ని ఒక గుడ్డసంచిలో పెట్టుకుని, మోసగాళ్ళకు బుద్ది చెప్పటానికి బయలుదేరాడు.

ఆయన చిన్న దొంగ ఇంటికి వెళ్ళి. తియ్యగా కబుర్లు చెప్పి. తనకు అనేక కష్టాలు వచ్చినట్టు వర్ణించి చెప్పి, చిన్న దొంగను బాగా మభ్యపెట్టాడు. దొంగ లిద్దరూ కలిసి ఉంటున్నారు. వాళ్ళకు వంట చేసిపెట్టే వాళ్ళెవరూ లేకపోవటం చేత, బ్రాహ్మణుడికి తమ ఇంట ఆశ్రయం ఇచ్చి. వంట వాణ్ణిగా పెట్టుకోవటానికి ఒప్పుకున్నారు. ఈ కొత్త వేషంలో వాళ్ళు బ్రాహ్మణ్ణి గుర్తుపట్టనే లేదు. బ్రాహ్మణుడు వంటలు చెయ్యటంలో సిద్ధ హస్తుడు కావటం చేత, రకరకాల వంటకాలతో వారిని మెప్పించాడు.