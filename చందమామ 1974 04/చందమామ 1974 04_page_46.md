# మోసానికి మోసం

ఒక ఊళ్ళో మాధవశర్మ ఆనే ధనికుడు ఉండేవాడు. ఆయన వట్టి అమాయ కుడు. కాని అతని భార్య పార్వతమ్మ చాలా తెలివి గలది. భర్తకు అన్ని విషయాలలోనూ ఆమె సలహా లిచ్చేది.

అదే ఊళ్ళో రంగయ్య ఆనే పెద్ద మనిషి ఉన్నాడు. అతను పచ్చి మోస కారి. అతని ఇల్లు మాధవశర్మ ఇంటికి ఎదురుగానే ఉండేది. ఒకప్పుడు మాధవ శర్మ తండ్రి, రంగయ్య తండ్రి మంచి స్నేహితులు. వారిద్దరూ కలిసి కొంత కాలం వ్యాపారం కూడా చేశారు. కాని వాళ్ళ అనంతరం రెండు కుటుంబాల మధ్యా సంబంధాలు లేవు. దానికి కారణం రంగయ్య. మాధవశర్మ ఆస్తి కాబెయ్యోలని రంగయ్య చాలా ఎత్తులు చేశాడు. కాని పార్వతమ్మ తెలివి ముందు రంగయ్య ఎత్తులు పారలేదు.

ఇలా ఉండగా, ఒకనాడు రంగయ్య తన ఇంట్లో పాతసామానుల గది సర్దు తూండగా, ఒక కాగితం దొరికింది. రంగయ్య తండ్రి వద్ద మాధవశర్మ తండ్రి నాలుగువేలు అప్పు తీసుకుని ఏ నాడో ఒక పత్రం రాసి ఇచ్చాడు. ఆ బాకీ ఏ నాడో తీరిపోయింది. కాని తాను రాసి ఇచ్చిన పత్రాన్ని తిరిగి తీసు కోవటంలో మాధవశర్మ తండ్రి అశ్రద్ధ చేశాడు. ఆయనకు రంగయ్య తండ్రి మీద పూర్తి నమ్మకం. అదీగాక, ఆ బాకీ తీరినట్టు రంగయ్య తండ్రి అప్పుడే తన పద్దు పుస్తకంలో రాసేశాడు.

ఇప్పుడు ఆ పత్రం రంగయ్య కంట పడింది. దాన్ని చూడగానే రంగయ్యకు ఒక దురాలోచన కలిగింది. ఆ బాకీ తీరి పోయినట్టు మాధవశర్మ దగ్గిర సాక్ష్యం ఏమీ ఉండదు. ఈ పత్రం సహాయంతో