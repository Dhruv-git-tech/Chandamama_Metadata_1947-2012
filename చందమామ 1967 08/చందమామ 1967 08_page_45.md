వాళ్ళిద్దరూ పదేళ్ళవాళ్ళయి ఉండగా ఒకనాడు కొండ మీదికి వెళ్ళారు. కొండ ఎక్కేటప్పుడు కర్మచాలక, గ్రామాధికారి కొడుకు కాలుజారి, కింద ఉన్న అగాధంలో పడిపోయాడు. భద్రుడు ఏడుస్తూ వచ్చి ఈ విషయం గ్రామాధికారికి తెలిపాడు. గ్రామాధికారికి తన కొడుకు శవం మాత్రమే దొరికింది.

“నా కొడుకు చావుకు భద్రుడే కారణం. నా కున్న ఒక్క కొడుకునూ వాడే పాట్టన పెట్టుకున్నాడు. నాకు పిల్లల్ని కనే వయసు కూడా దాటి పోయింది. సుందయ్యకు కూడా కొడుకు లేకుండా చేస్తేనే గాని

నా కడుపుమంట చల్లారదు,” అన్నాడు గ్రామాధికారి, పుత్రశోకంతో మతిపోయి.

ఊళ్ళో నలుగురూ ఆయనను ఊరడించ టానికి ప్రయత్నిస్తూ, “నీకు అదివరకు పుత్ర నష్టం కలిగింది. దాని కెవరు బాధ్యులు? ఎందుకు నిష్కారణంగా ఆ పని వాడి మీద పగ బట్టుతావు? కాలం తీరి నీ కున్న ఒక్క కొడుకూ పోయాడు, అంతే,” అన్నారు.

కాని గ్రామాధికారి శోకం ఆలా తీరేది కాదు. నిజానికి ఆయనకూ భద్రుడంటే చాలా ఇష్టం. తన కొడుకూ, భద్రుడూ కలిసి తిరుగుతుంటే తన కిద్దరు కొడుకు లున్నట్టు సంతోషించేవాడు. అందు చేత ఆయన ఒక షరతు పెట్టాడు. అదేమిటంటే: భద్రుడు ఆరునెలలపాటు తన కొడుకుగా ఉండాలి, ఆరునెలలపాటు సుందయ్య కొడుకుగా ఉండాలి.

ఈ ఏర్పాటుకు అందరూ హర్షించారు. సుందయ్య కూడా ఒప్పుకున్నాడు. ఇందు వల్ల సుందయ్యకు వచ్చిన నష్టం లేదు; భద్రుడి హోదా బాగా పెరిగింది. ఒకనాటి మధ్యాన్నం ఈ ఏర్పాటు జరిగింది.

భద్రుడికి పద్దెనిమిదేళ్ళు నిండగానే సుందయ్య సాటి రైతు ఇంట ఒక చక్కని