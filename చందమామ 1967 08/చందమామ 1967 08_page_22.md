# గారి చంద్రులు

ఒక ఊళ్లో స్థితిపరుడైన రైతుకు ఒక చక్కని కొడుకు పుట్టాడు. వాడికి చంద్రన్న అని పేరు పెట్టుకున్నారు. అయితే వాడు పెరుగుతున్న కొద్దీ విచిత్రంగా తయారవుతూ వచ్చాడు. వాడి మాటలు అయోమయంగా ఉండేవి. ఏళ్లు మీద పడుతున్న కొద్దీ వాడి “పిచ్చి వాగుడు” హెచ్చింది.

ఒకరోజు వాడి తండ్రి వాణ్ణి మందలిస్తూ, “అలా మాట్లాడతా వేమిటిరా? అందరి లాగా మాట్లాడలేవూ? ఇలా అయితే నీకెవరు విల్ల నిస్తారు?” అన్నాడు.

“చూడు, నాన్నా, అగ్గి పాయిలో ఉన్నా కూడా పైకే పోతుంది. నీరు ఎత్తున ఉన్నా కందికే పారుతుంది,” అన్నాడు చంద్రుడు.

“ఛి, వెధవా! నేనొకటి చెబితే నువ్వోకటి చెబుతావు. నేను పోయిన తరవాత నీ గతి ఏమవుతుంది?” అన్నాడు తండ్రి.

“నేనూ పొయే వాళ్లేగా? ముందు పుట్టావు గనక నువు ముందు పోతావు,” అన్నాడు చంద్రుడు.

తండ్రికి కోపం వచ్చి వాణ్ణి ఇంటి నుంచి వెళ్ళి పామ్మన్నాడు. చంద్రుడు బట్టలు వేసుకుని, చెప్పులు తొడుక్కుని, గొడుగు తీసుకుని బయలుదేరాడు.

చంద్రన్న వెళ్లి వెళ్లి మధ్యాన్నానికి ఒక చెరువుగట్టు చేరాడు. ఆక్కడికి నాగేశ్వరు డనే పెద్దమనిషి వచ్చి, తాను తెచ్చిన ఆహారంమూట విప్పుతూ, చంద్రుణ్ణి చూసి, “ఎవరు నువు? ఎక్కడికి పోతున్నావు?” అని అడిగాడు.

“నేనొక అనాధుణ్ణి. నా కాళ్ళెక్కడికి తీసుకుపోతే ఆక్కడికి పోతాను,” అన్నాడు చంద్రుడు.

“అలా అయితే మాయింటికి వచ్చి, పని చేస్తూ ఉండు,” అంటూ నాగేశ్వరుడు తన