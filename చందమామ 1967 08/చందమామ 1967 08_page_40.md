గవరన్న మాటు మీద ఆకులూ గడ్డి సరి
చేసినాక ఇద్దరూ వుత్సాహంగా ఇళ్ళకు
వెళ్ళిపోయారు.

ఆ మర్నాడు వాళ్లు వచ్చి చూసేసరికి
మాటులో నిజంగానే ఒక దుప్పి పడి
ఉన్నది. “ఇవాళ నా వంతు. ఈ దుప్పిని
నేను తీసుకుంటాను,” అన్నాడు శరభయ్య
సంతోషంగా.

“మీరే తీసుకోండి. రేపు ఎనుము పడ
వచ్చు. నేను దాన్ని తీసుకుంటాను,”
అన్నాడు గవరన్న.

శరభయ్య సంతోషమంతా ఇగిరి
పోయింది.

“పోనీ ఈ దుప్పిని కూడా నువే తీసుకో.
రేపు పడేది నా వంతు కింద తీసుకుంటాను,”
అన్నాడు శరభయ్య.

ఆ మరుసటి రోజు నిజంగానే మాటులో
బలిసిన ఎనుబోతు పడింది. శరభయ్య
ఆసందానికి మేర లేదు.

“దీన్ని నేను తీసుకుంటాను. ఇవాళ
నా వంతు కద,” అన్నా డతను.

“ఈ ఎనుబోతును మీరే ఉంచండి.
రేపు నా వంతుకు ఏనుగే పడవచ్చు.
మీరు సమ్ముతారో లేదో, ఏనుగు కోసం
ఎంత కాలంగా ఆశిసెట్టుకుని ఉన్నానని!”
అన్నాడు గవరన్న.