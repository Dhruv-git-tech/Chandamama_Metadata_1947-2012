“ఏ నాటి ఋణమో ఉండబట్టేగా, దారే పాయ్యేవాణ్ణి పిలిచి అన్నం పెట్టాం?” అన్నది గౌరి.

“నీకు తెలీదు లేవే! వాడు దారి పాడు గునా ఇంకా చాలా పిచ్చిమాటలు మాట్లాడాడు,” అంటూ నాగేశ్వరుడు కూతురితో జరిగినదంతా చెప్పాడు.

అంతా విని గౌరి, “అవి నీకర్థం కాలేదు గాని, పిచ్చిమాటలు కావు, నాన్నా,” అంటూ అన్నిటికీ అర్థం చెప్పింది. కొత్త చెంబా, వాడకంలో ఉన్న చెంబా అనటంలో అతని ఉద్దేశం గౌరికి పెళ్ళయిందా, కాలేదా అని. దారికి నిచ్చెన ఉంటే బాగుంటుందంటే ఏవన్నా కథలు చెప్పుకుంటూ నడిస్తే బాగుంటుందని. అతను చెప్పులతో వాగులోకి దిగింది కాళ్ళలో నీటి అడుగున ఉండే ముళ్ళూ, రాళ్ళూ గుచ్చుకోకుండా; అడ విలో గౌడుగు వేసుకున్నది, పైనుంచి ఏదీ మీద పడకుండా.

గౌరి చంద్రస్మను తిరిగి పిలిపించ నిశ్చయించింది. ఆమె తమ పనిదాన్ని పిలిచి, “నువు వెంటనే రచ్చబండ దగ్గరికి వెళ్ళి, అక్కడి దుకాణం వాణ్ణి ఒక అణా పట పటలూ, ఒక అణా చిటచిటలూ ఇయ్య మను. నువ్వడిగే దేమిటో కొట్టువాడికి ఎవడు చెబుతాడో వాణ్ణి పేరడుగు. పేరు చంద్రుడని అతను చెబితే వెంట బెట్టు కురా,” అన్నది. పనిమనిషి కొట్టు దగ్గిరికి వెళ్లి, “ఒక అణా పటపటలూ, ఒక అణా చిటచిటలూ ఇయ్యి,” అన్నది.

“అవేమిటి? సరిగా చెప్పు,” అన్నాడు కొట్టువాడు.

“ఒక అణా అవాలూ, ఒక అణా వేరు శనకాక్కయలూ కావాలిటయ్యా!” అన్నాడు ఆక్కడే ఉన్న చంద్రుడు. పనిమనిషి అతని పేరడిగి, వెంట తీసుకు వచ్చింది. గౌరికి అతని మీద మనస్సు నిలిచిందని తెలిసి, నాగేశ్వరుడు వారిద్దరికీ పెళ్లి చేసేశాడు.