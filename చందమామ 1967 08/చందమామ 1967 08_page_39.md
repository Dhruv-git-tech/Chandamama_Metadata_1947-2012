# ఇద్దరు వేటగాళ్లో

ఒక ఊళ్లో శరభయ్య అనే వేటగాడుండే వాడు. అతను గొప్ప ఇంటివాడు. అందు చేత తాను తరచుగా వేటకు పోతూ, గవరన్న అనే పేద ఇంటివాడిని వెంట పెట్టుకు పోతూండేవాడు.

గవరన్నకు కూడా వేటయందు ఆసక్తి హెచ్చు. వేటకు కావలసిన పనులన్నీ గవరన్నే చేసేవాడు. శరభయ్య చేసేదిల్లా గవరన్నను అది చెయ్యి, ఇది చెయ్యి అని పురమాయిస్తూ, తొందర పెట్టటమే.

వేటలో దొరికిన వాటిని ఇద్దరూ పంచుకునేవారు. పెద్ద వాటా తాను తీసుకుని, గునుస్తూ, జాలితలిచి యిచ్చినట్టుగా శరభయ్య కొద్దిపాటి వాటాను గవరన్నకు యిస్తూండేవాడు.

ఒకనాడు గవరన్నను వెంట బెట్టుకుని శరభయ్య ఆడవికి వెళ్ళాడు. శరభయ్య ఒక చెట్టుకింద విశ్రాంతి తీసుకుంటూ ఉంటే

గవరన్న ఒకచోట పెద్ద గొయ్యితీసి దానిలో కొమ్మలూ అవీ వేసి, పైన ఆకులూ, గడ్డి కప్పి, మాటు తయారుచేశాడు. తరవాత ఇద్దరూ తిరిగి వచ్చేశారు.

మర్నాడు ఉదయం వాళ్లు అక్కడికి వెళ్ళి చూసేసరికి, వాళ్లు వేసిన మాటులో ఒక చెవులపిల్లి పడి ఉన్నది.

"ఇందులో నీకు భాగం ఇస్తే మాత్రం నీకేం వస్తుంది? చచ్చు చెవులపిల్లి! అందు చేత దీన్ని నేనే తీసుకుంటాను," అన్నాడు శరభయ్య గవరన్నతో.

"మీరే తీసుకోండి. రేపు ఏదుప్పిగాని పడవచ్చు. దాన్ని నేను తీసుకుంటాను," అన్నాడు గవరన్న.

"అలాగయేట్టుంటే పోనీ ఈ చెవులపిల్లిని నువే ఉంచుకో. రేపు పడేదాన్ని నేను తీసు కుంటాను," అని శరభయ్య చెవులపిల్లిని గవరన్న కచ్చేశాడు.