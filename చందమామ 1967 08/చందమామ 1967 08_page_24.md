కూలం కాలేదు. ఆ సంబంధం ఆయనకు నచ్చలేదు. మరేదైనా సంబంధం చూడాలి. ఆయన తన భార్యకు చంద్రుణ్ణి గురించి చెబుతూ, “ఎవడో అనాధ. అమ్మాయి పెళ్లి జరిగినదాకా చేతి సహాయం ఉంటాడు గదా అని వెంట పెట్టుకొస్తే వాడు వెర్రి బాగులవాడిలా గున్నాడు,” అన్నాడు.

ఇంతలో వంట అయింది. గౌరి తన తండ్రినీ, అతిథినీ భోజనానికి పిలిచింది. ఆమె మామూలు భోజనంతో బాటు ఒకటి రెండు పిండి వంటలు కూడా చేసింది.

భోజనాలయాక నాగేశ్వరుడు చంద్రన్నతో సహా వసారాలోకి వచ్చి కూర్చుని, “ఎలా ఉంది భోజనం?” అన్నాడు.

“నా బతుకల్లేనే ఉంది,” అన్నాడు చంద్రుడు.

ఈ మాట గౌరికి వినిపించింది. ఆమె గబగబా దొడ్డి దారిన పారుగింటికి వెళ్లింది. నాగేశ్వరుడికి మాత్రం చంద్రుడి మాటకు కోపం వచ్చి, “ఇక నువు దయచెయ్యి. ఈ ఇంట నీకు చోటు లేదు,” అన్నాడు.

“ఋణం మిగిలి ఉంటే మీరే తీర్చు తారు,” అంటూ చంద్రన్న లేచి, చెప్పులు తెడుక్కుని, గౌడుగు చంకన పెట్టుకుని బయలుదేరారు.

త్వరలోనే గౌరి ఒక పళ్లెంలో తాంబూలం పట్టుకొచ్చి, “ఆయన ఎక్కడ?” అని తండ్రి నడిగింది.

“దొంగ వెధవ! వెళ్లి పామ్మన్నాను!” అంటూ తండ్రి చంద్రుడన్న మాట చెప్పాడు.

“ఆ మాటకేనా? నేనూ విన్నాను. అందులో తప్పే ముంది? తాంబూలం లేని భోజనం చచ్చు భోజనం కాదా? అందుకనే పక్క ఇంటికి పోయి తాంబూలం తెచ్చాను,” అన్నది గౌరి.

“పోతూ పోతూ వాడు పాగరుగా ఏమన్నాడో తెలుసా? ఋణం మిగిలి ఉంటే మనమే తీరుస్తామట!” అన్నాడు తండ్రి.