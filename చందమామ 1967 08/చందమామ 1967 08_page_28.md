ఏటవాలుగా భూగర్భంలోకి ఒక దారి వున్నది. దాని వెంట మాంత్రికుడు ధూమకుడు వాళ్ళను దిగువకు తీసుకుపోయాడు.

ఆక్కడ నేల సమతలంగా వున్నది. మనుషులు నివసించటానికి ఆ నువుగా, కొండరాతిలో కొన్ని గదులు ఏర్పాటు చేయబడినై. వాటి ముందున్న ఆవరణలో కొందరు రకరకాల పరికరాలతో పనులు చేస్తున్నారు. పెద్దపెద్ద రోళ్ళల్లో కొందరు ఆకులూ, చెట్లవేళ్ళూ వేసి రోళ్ళతో దంచుతున్నారు. మరికొందరు ఆ దంచిన దిను సుల్ని పోగుచేసి తెచ్చి చాపల మీద అరబెడుతున్నారు.

కాలశంబర మాంత్రికుడు వెనుదిరిగితన వెంట వున్నవాళ్ళ కేసి చిరునవ్వునవ్వుతూ చూసి, “ఇదంతా ఏమిటని మీకు ఆశ్చర్యం కలుగుతున్నది గదా?” అని అడిగాడు. ఆవునన్నట్టు ధూమకుడు తలా డించాడు.

“ఈ పనులు చేసేవాళ్ళంతా కుంతల దేశ మంత్రి గంగాధరుడు పంపినవాళ్ళు. వీళ్ళ నాయకుడు భద్రుడు మరికొందరితో కలిసి కొండ పైకి వెళ్ళాడు. యిప్పుడు మనం వున్నది, కొండగర్భం. మహాకలి రాకసుడిది పాతాళదుర్గం అయితే, మనది

కొండగర్భదుర్గం. ఆ దుర్మార్గుణ్ణ దుర్గంతో పాటు సర్వనాశనం చేయటానికి ఏర్పాట్లు పూర్తి అవుతున్నవి,” అన్నాడు కాలశంబర మాంత్రికుడు.

“భద్రుడు మీరున్న చోటుకు ఎలా రాగలిగాడు?” అని ప్రశ్నించాడు ధూమకుడు ఎంతో ఆశ్చర్యపడుతూ.

“ఇక్కడి కతను చుట్టుదారిన వచ్చాడు, మీరు నానాకప్షాలూ పడి దగ్గిర దారిస వచ్చారు. మీకు ఆరణ్యంలో విరూ పుడి ఆటవికులు సహాయం చేసినట్టే, అతడికి మరికొందరు సహాయపడారు,” అన్నాడు కాలశంబరుడు.