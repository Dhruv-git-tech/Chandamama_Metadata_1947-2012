ఒక దేశంలో ఒక మహాధనికు డుండేవాడు.
ఆయన తన ధనమంతా మూడు పీపాలలో
ఉంచి, వాటిని నేలమాళిగలో ఉంచాడు.
ఒకదాని నిండా బంగారు నాణాలూ, రెండో
దాని నిండా వెండి నాణాలూ, మూడేదాని
నిండా రాగి నాణాలూ ఉండేవి.

ఆ దేశం మీదికి పారుగుదేశపు సేనలు
దండెత్తి వచ్చాయి. అవి అపజయమన్నది
లేక దేశాన్ని జయించు కుంటూ రావటం
చూసి ధనికుడు పారిపోవటానికి నిశ్చయిం
చాడు. ధనపు పీపాలు వెంట తీసుకు
పోవటం అసాధ్యం గనక, ఆయన మైనం
కరిగించి, మూడు పీపాలలోని నాణాలమీదా
పోయించి, నేలమాళిగకు తాళం కూడా
వెయ్యకుండా సకుటుంబంగా దేశం విడిచి
పారిపోయాడు.

కొద్ది రోజులకు శత్రుసైన్యాలు వచ్చి
ధనికుడుండిన నగరాన్ని అక్రమించాయి.

సేనాపతి దగ్గిర ఉండి ధనికుల ఇళ్ళలో
ఉన్నదంతా స్వాధీన పరచుకుంటున్నాడు.
పారిపోయిన ధనికుడి ఇంట గల పీపాలు
ఆయన దృష్టిలో పడ్డాయి.

"అవి మైనం పీపాలు. అందుకే ఇంటి
యజమాని వాటిని వదిలేసి వెళ్ళాడు. వీటిని
ఎవరన్నా కొంటారేమో చూడుండి," అని
శత్రుసేనాపతి తన భటులకు చెప్పాడు.
వాళ్ళు ఎంత ప్రయత్నించినా ఎవరూ వాటిని
కొనటానికి రాలేదు.

చివరకు ఒక పేదవాడు వచ్చి, "ఆయ్యా,
నేను మైనంవత్తులు చేసి అమ్ముకుని
జీవించేవాణ్ణి, నాకా పీపాలు చవుకగా ఇప్పిం
చండి," అని అడిగాడు. శత్రుసైనికు డౌకడు
ఆ పేదవాడిచ్చిన చిల్లర డబ్బులు జేబులో
వేసుకుని, "వీటికి కాపలా కాయలేక
చస్తున్నాను, ఈ పీపాలను త్వరగా ఇంటికి
పట్టించుకుపో," అన్నాడు.