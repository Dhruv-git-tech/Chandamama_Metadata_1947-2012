రాజ్యాన్ని నీచుడై నీ కొడుకు హరించాడు.
అది చివరకు నీదే ఆయింది. హాయిగా
రాజ్యాభిషేకం చేసుకో. ఈ రాజ్యం నేను
గెలిచి నీ కిస్తున్నాను. నా మీద వాత్సల్య
ప్రేమలున్న పక్షంలో నా కోరిక నిరాకరించ
వద్దు," అన్నాడు.

అనటంతో పోనివ్వక కృష్ణుడు ఉగ్ర
సేనుడికి అప్పటికప్పుడే అందరి మధ్య
రాజ్యాభిషేకం జరిపించేశాడు. ఉగ్రసేనుడు
బలరామ కృష్ణులకు చేయించవలసిన
సంస్కరణలన్నీ చేయించాడు. కృష్ణుడు
పూనుకుని మధురానగరాన్ని పూర్వంకన్న
చాలా వైభవంగా తయారుచేశాడు.

ఒకనాడు అతను బలరాముడితో,
"మనం పుట్టిన నాటినుంచీ చదువూ,
సంస్కారమూ, ఆచారమూ లేకుండా
అడవుల వెంటబడి తిరిగాం. ఇప్పటికైనా
ఒక గురువు దగ్గిర చేరి చదువుకోవటం
మంచిది గదా!" అన్నాడు.

ఈ ఆలోచన రాగానే బలరామకృష్ణులు
తమ అభిప్రాయాన్ని అయినవాళ్ళకు చెప్పి,
వారి అనుమతితో అవంతిపురంలో ఉండే
సాందీపను డనే బ్రాహ్మణుడి వద్దకు వెళ్లి,
తమ గోత్రనామాలు తెలుపుకుని, చదువు
చెప్పమని ప్రార్థించారు. ఆయన వాళ్ళను

తన శిఘ్యలుగా పరిగ్రహించి, అరవైనాలుగు
రోజులలో నాలుగు వేదాలూ, షడంగాలూ
చెప్పాడు. వాళ్ళు పవ్నెండు రోజులలో
ధర్మశాస్త్రమూ, తర్కమూ, న్యాయ
శాస్త్రమూ, గణితమూ, సంగీతమూ, సైనిక
విద్యలూ నేర్చుకున్నారు, యాభై రోజులలో
అస్త్రశాస్త్రం పూర్తిగా అభ్యసించారు.
సాందీపనుడు వారి అధ్యయన శక్తి చూసి,
"వీళ్లు మానవ రూపంలో వచ్చిన సూర్య
చంద్రులా ఏమిటి?" అనుకుని ఆశ్చర్యం
పొందాడు.

బలరామకృష్ణులు గురువు వద్ద విద్యా
భ్యాసం పూర్తిచేసి, ఆయనకు నమస్క