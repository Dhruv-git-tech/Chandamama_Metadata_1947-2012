CHITRA

కౌయ్యకత్తి

ఒక రాజుగారి దగ్గిర పతంగు డనే యువ కుడు సేవకు కుదిరాడు. వాడు సైనిక శిక్షణ పొందినవాడు. చురుకైనవాడుగా కనబడ్డాడు. ఆయితే వాడి కింకా సైనికుడుగా పనిచేసే పయసు లేదు. అందుచేత రాజుగారు వాణ్ణి ప్రస్తుతానికి రాజభవన ద్వారాలలో ఒక దాని వద్ద రాత్రికాపలాకు గాను వీర్పాటుచేశాడు.

ఒక రాత్రివేళ, రాజుగారు నిద్ర లేచి కాపలావాళ్ళు సరిగా పనిచేస్తున్నదీ లేనిదీ చూడటం ఆప్పుడప్పుడూ జరిగేది. ఒకరాత్రి ఆయన అలాగే తెలుగుతుండగా పతంగుడు తన కత్తి పక్కన పెట్టి, గోడ నానుకుని నిద్రపోతున్నాడు. కొత్తగా చేరినవాడు తన విధిని అంత అలక్ష్యం చెయ్యటం రాజుగారు సహించలేకపోయాడు. వాణ్ణి లేవ గొట్టి నాలుగు చివాట్లు పెట్టడానికి బదులుగా వాణ్ణి సలుగురిలోనూ కఠినంగా శిక్షించ

నిశ్చయించి రాజుగారు వాణ్ణి లేపక, వాడి ఒర నుంచి కత్తి మాత్రం తీసుకుని భవనానికి వెళ్ళిపోయాడు.

కొంత సేపటికి పతంగుడు లేచి తన కత్తి కోసం చెయ్యిచాచాడు. ఖాళీ ఒరమాత్రమే ఉన్నది. పహరావాడు తన కత్తిని పోగొట్టు కోవటం పెద్ద నేరం. అందుకు తలతీసెయ్య వచ్చు. పహరావాళ్ళ దగ్గిర ఉండేవి ప్రత్యేకమైన కత్తులు. ఆవి ఎక్కడా దొరకవు. వాటిని ఆయుధాగారం నుంచి పహరావాళ్ళకు ఇస్తారు. ఉద్యోగం చాలించుకున్న పహరావాళ్ళు వాటిని ఆయుధాగార రకీ కుడికి తిరిగి ఇచ్చెయ్యాలి. తెల్లవారి సూర్యోదయ మయే వేళకు పహరా మారినప్పుడు రాత్రి కాపలావాళ్లంతా రాజుగారి దగ్గిర కనబడి ఇళ్ళకు పోవాలి. అందుచేత పతంగుడు తెల్లవారే లోపుగా ఒక కత్తి సంపాదించాలి. లేకపోతే ఏక తెగిపోతుంది.