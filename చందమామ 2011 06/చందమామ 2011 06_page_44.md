‘లోయలోకేంటి, దేవా! నువ్వు కాస్తమంత్రం ప్రయోగిస్తే అది బ్రహ్మపుత్రానది ఉత్తరం గట్టునే తాకేస్తుంది,’ అన్నాడు భేరుండం. ‘ఈ రాత్రి తాగొద్దని చెప్పానే, తాగావా? ఏమిటా పిచ్చి మాటలు! నోరు మూసుకుని నావెనగ్గాలోయలోకి దిగు,’ అంటూ శిథిలాలయ పూజారి తాడు పట్టుకుని, కొండ మీంచి లోయలోకి దిగసాగాడు.

సవర భేరుండం చేతుల్ని పైకీ కిందికీ ఓ సారి ఊపి, ‘అంతా పూజారి దేవుడి ఆజ్ఞా’ అంటూ నాగుమల్లి కట్టబడి ఉన్న చాప చుట్టను భుజానికి ఎత్తుకోబోయేంతలో, ఆకాశ గుహ వైపు నుంచి పెద్ద రణగొణ ధ్వని వినిపించింది.

భేరుండం బితుకుబితుకు మంటూ ఆకాశగుహకేసి ఓ క్షణకాలం చూసి, ‘పూజారి దేవా, ఆ శిఖిముఖి వాళ్లు మన బడేచెంచు మీద దాడి చేస్తున్నట్టున్నది. మనం చెంచుకు సాయం పోవద్దా?’ అన్నాడు.

‘ఆ చెంచు చవటకు సాయం పోవటమా? ఛీ! నోరు మూసుకుని త్వరగా రారా, ఆ చెంచు వెధవ, నే చెప్పిన పని ఒక్కటీ సక్రమంగా చేయలేకపోయాడు. వాణ్ణి ఆ దయ్యాలపోతు మోసం చేస్తే, నేను వాళ్లిద్దర్శీ మంత్రశక్తితో బుద్ధిహీనుల్ని చేసి, నాగుమల్లిని వశం చేసుకున్నాను. ఇకవాళ్లని, కొండమీంచి దూకిచామనీయ్,’

అన్నాడు శిథిలాలయ పూజారి.

‘పాపం, బడేచెంచు మంచివాడు! అత డికి శిఖిముకి చేతుల్లో చావు రాసిపెట్టి ఉన్నది గామాలు!’ అని ఓసారి గట్టిగా గొంతు సవరించుకుని సవరభేరుండం నాగుమల్లిని వీపుకు వేలాడ వేసుకుని మోకు సాయంతో లోయలోకి దిగసాగాడు.

సవరభేరుండం ఊహించినట్లే, ఆకాశ గుహ ముందు శిఖిముఖీ అతడి అనుచ్చరులూ, బడేచెంచుతో పాటు అతడి ముఠా వాళ్లను చుట్టుముట్టారు.

ఆ ప్రయత్నంలో చెంచుల్లో ఇద్దరు ముగ్గురు బాగా గాయపడ్డారు కూడా. సాధ్యమైతే ఎలాంటి రక్తపాతం లేకుండా చెంచుల్ని లొంగదీసుకుని నాగుమల్లిని