ఆ మంగలి ఒకనాడు రాజును దర్శించి, ‘ప్రభూ! చాలా కష్టంగా ఉన్న దండి. జీతం బొత్తిగా చాలటం లేదండి. ఏలినవారు కటాక్షించాలండి,’ అంటూ దీనంగా మనవి చేసుకున్నాడు.

రాజు జాలిపడి అభివూసంతో ఆ నెల నుంచి వాడి జీతం రెట్టింపు చేశాడు. మంగలి ఈ జీతమంతా కూడగట్టి, ఏడో గోతంలో వేస్తూ వచ్చాడు.

మరి కొన్ని నెలలు గడిచినై. కాని ఎంతకూ గోతం నిండదే!

ఆరోజు మొదలు కొని మంగలికి పెద్ద బెంగపట్టుకుంది-‘నేను ఎంత ప్రయత్నించినా ఈ ఏడో గోతం నింపలేకపోతు న్నాను. ఇది నింపలేకపోతే మిగతా ఆరూ కూడా మాయమయిపోతాయి కదా? ఏమి చెయ్యనా?’ అని.

వాడికి ఇరవైనాలుగు గంటలూ ఇదే దిగులు.

ఇలా ఉండగా, మరికొన్నాళ్లకి ఒక రోజున అతను మామూలుగా రాజు గారికి క్షవరం చెయ్యటానికి వచ్చాడు.

మంగలి చాలా దీనంగా ఉండటం రాజు కనిపెట్టి, ‘ఏమిరా అబ్బాయీ! నీ జీతం ఇప్పుడన్న దానిలో సగం ఉన్న ప్పుడే నువు ఉత్సాహంగానూ, నిశ్చింత గానూ ఉండేవాడివే? ఇప్పుడిట్లా బిక్క మొగం వేసుకుని ఉండటానికి కారణ మేమిటి? నీకేమి కీడు మూడింది?

కొంపతీసి, ఆ ఏడు గోతాలూ నీకు తట స్థపడలేదు కద!’ అని ప్రశ్నించాడు.

‘ఆ ఏడు గోతాలు నీకు తటస్థపడ లేదు కద!’ అని రాజు అనేసరికల్లా మంగలి ఉలిక్కిపడ్డాడు.

‘అవును మహారాజా! కాని, ఈ సంగతి తమరికెలా తెలిసిందండి?’ అంటూ, కంగారుగా ప్రభువును అడి గాడు మంగలీ.

అప్పుడు రాజు, ‘ఓరి పిచ్చివాడా! ఎవరు చెప్పేదేమిటి? నీకింకా తెలియనే తెలియదా? అడవిలో చెట్టుపైన ఉన్న యక్షుడు ఈ ఏడుగోతాలనూ ఎవరికైతే దత్తం చేస్తాడో, వాళ్లయందు ఈ లక్షణాలన్నీ కనిపిస్తాయి. యక్షుడు నాకూ