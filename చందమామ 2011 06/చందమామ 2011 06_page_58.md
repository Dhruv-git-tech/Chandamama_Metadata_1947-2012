లేదు. పిల్లి చచ్చిపోయిందనేసరికి అతడు గజగజ వణికి పోయాడు. ఏమంటే పిల్లిని చంపిన పాపం కాస్తా కూస్తా కాదు. ఆ పాపం వల్ల మళ్లీ జన్మలో కుష్టురోగం వస్తుందిట! ఇది చాలా చెడ్డపాపం గనక ఉత్తుత్తి దణ్ణాలతో పోయేది కాదని తోచి గురవయ్య ఆ ఊరి శాస్తులు గారితో ఆలోచించడానికి వెళ్లేడు.

ఎవరి విషయమో మాట్లాడుతున్నట్లు గురవయ్య ప్రసంగం మొదలెట్టేడు.

‘శాస్తులుగారూ, పిల్లిని చంపితే పాపం అంటారు. నిజమేనా?’

‘అందుకు సందేహమేమిటి? బ్రహ్మ హత్యాదోషం చుట్టుకుంటుంది.’ అన్నాడు శాస్తులు.

‘ఐతే ఈ పాపం పోవాలంటే ప్రాయశ్చిత్తుమీమిటో?’ అని అడిగాడు గురవయ్య.

‘ప్రాయశ్చిత్తమా? ఆ చచ్చిన పిల్లి ఎంత ఉంటే అంత బరువుకి ఓ బంగా రపు పిల్లిని చేయించి, బ్రాహ్మాడికి దానం ఇస్తే పాపం పోతుంది.’ అన్నాడు శాస్తుల్లు.

ఆ మాట వినేసరికి గుండె గుభేల్ మన్నది గురవయ్యకి. ‘శాస్తుల్లు గారూ. ఐతే అందరికీ బంగాయ్పు పిల్లుల్ని చేయించి ఇవ్వగల శక్తి ఉంటుందా? శక్తిలేని వాళ్ల మాటేమిటి?’ అని అడిగాడు.

‘అంత శక్తి లేకపోతే వెండితో చేయించి ఇవ్వవచ్చు,’ అని ఉపాయం చెప్పాడు శాస్తులు.

‘సరే కాని, వెండి మాత్రం చవగ్గా ఉందా శాస్తులు గారూ? మరి మార్గం లేదంటారా?’ అని అడిగాడు గురవయ్య.

అందుకు శాస్తులు ‘ఎందుకు లేదూ? మన పెద్దలు ఎక్కడి కక్కడే తాహతుకు సరిపడేటట్టు చెప్పేరు. వెండి పిల్లికి శక్తి లేని వాళ్లు కంచు పిల్లినో, ఆ శక్తీ లేనివాడు ఇత్తడి పిల్లినో చేయించవచ్చు,’ అన్నాడు.

అక్కడికీ గురవయ్య వదలలేదు. ‘ఆ శక్తీ లేకపోతే?’ అని ప్రశ్న వేశాడు.

‘అన్నింటిలోకీ కలిపి అతి స్వల్పమైన దానం స్వయంపాకం’ అని తేల్చి చెప్పాడు శాస్తుల్లు.

స్వయంపాకం అంటే ఒక మనిషికి సరిపోయే బియ్యం, పప్పూ ఉప్పూ వగైరా