బాల్యం ఒక అమూల్యమైన విషయం. జీవితంలో అత్యంత విలువైన సంపద. మన చుట్టూ ఉన్న ప్రపంచంలో ఉపద్రవాల కారణంగా ఘన మనస్సు ఫేదపడుతున్నప్పుడు, జీవిక కోసం సంపాదించడంలో శ్రమకోరుస్తున్నప్పుడు మీ బాల్యమనే సంచిని తీసుకుని దాంట్లోని సుమధుర జ్ఞాపకాలను తెరువండి. చిన్నప్పుడు మీరు చేసిన తుంటరి పనులు, బాల్యపు మధుర స్మృతులు మీ ముఖంలో చిరునవ్వులను పూయిస్తాయి.

నేను నాలుగు లేదా ఐదో తరగతి చదువుతున్నప్పుడు చందమామ వెల రూపాయి ఉండేది. అప్పట్లో రూపాయి అంటే పెద్ద మొత్తమే మరి. మా చిన్నప్పుడు నెల రోజులకు పాకెట్ మనీగా ఒకే ఒక రూపాయి ఇచ్చేవారు. మసాలా ఘాటుతో ఘుమఘుమలాడే చాట్, కబీట్, జుజుబీ వంటి తినుబండారాలను పాఠశాల వెలుపల ఓ ముసలామె చెట్టుకింద కూర్చుని అమ్మేది. వీటితో పాటు చందమామ పత్రిక అంటే మాకెంతో ఇష్టం. ఉన్నది ఒక రూపాయి. ఖర్చుపెట్టడానికి బోలెడు వస్తువులు. ఇష్టమైన వాటిని కొని తినాలనిపించినప్పుడు చందమామ మా చివరి ప్రాధాన్యతగా ఉండేది. అయితే బేతాళ కథలు ఒక పట్టాన మమ్మల్ని నిద్రపుచ్చేవి కావు. రాజులు, రాణులకు సంబం ధించిన చక్కటి కథలు మమ్మల్ని ఆనంద పరవశుల్ని చేసేవి. అప్పుడు నాకో ఆలోచన తట్టింది.

మేం ఎనిమిదిమందిమి ఒక జట్టుగా ఉండేవాళ్లం. అన్ని సంద్రూపిల్లో కలిసే ఉండోళిందం. కలిసే తినే్రాళ్లం. చందమామను ప్రతి నెలా కొనాలంటే మనందరం డబ్బును కలిసి పంచుకోవాలని నేను సూచించాను. మా స్నేహితులందరికీ ఈ సూచన నచ్చింది. ప్రతి నెలా మేము చందమామను కొనడం ప్రారంభించాము. అయితే ఆ మరుసటి నెలలోనే మాకు చిక్కు సమస్యా ఎదురయింది. పత్రికను ఎవరు భద్ర పర్చాలి? అప్పుడు మేమనుకున్నాము. మాలో అందరూ చందమామ చదవాలి. ప్రతి నెలా ఒక్కొక్కరం చొప్పున చందమామను భద్రపర్చాలి. ఈ విధంగా మాకు నచ్చిన పదార్థాలను తినడం, అలాగే చందమామను కొనడం అనే సమస్యను మాకు మేమే పరిష్కరించుకున్నాము.

దీన్ని మేము చాలా కాలం కొనసాగించాము. నేటి పిల్లలను చూస్తే, వారి బాల్యం ఎంత అసంపూర్ణంగా ఉంటోందో అని బాధ కలుగుతుంటుంది. నేటి పిల్లల బాల్యంలో నదులు లేవు, చెరువులు లేవు. పచ్చటి పాలాలు, ధాన్యాగారాలతో కూడిన ఆనందానుభూతులు లేవు. ఈ గడ్డకు సంబంధించిన అద్భుతమైన ఆటలు లేవు, సుదీర్ఘ నడకలు లేవు. వీటన్నిటికంటే మించి ఇంట్లో అమ్మమ్మలు, నాయనమ్మలు ఊరిస్తూ చెప్పే కథలు లేవు. ఎంత విషాదమిది!

మా బాల్యం మళ్లీ మాముందు ప్రత్యక్షమయితే...!

Name: Shakila S. Hussain
Occupation: Teacher,
Bhopal.