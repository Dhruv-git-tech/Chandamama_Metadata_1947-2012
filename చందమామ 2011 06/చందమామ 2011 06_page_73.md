ఐస్క్రీమ్ చరిత్ర

ప్రాచీన నాగరికతలలో భోజనానంతర తీపి వంటకంలో ఐస్‌ని ఉపయోగించేవారు. మెసపాటేమియాలో 4 వేల సంవత్సరాల క్రితమే మంచు గృహాలు ఉండేవి. సుగంధ పానీయాలు, ఐస్ తయారు చేయడానికి చైనీయులు ఒక పరికరం కనిపెట్టారని భావించేవారు. 13వ శతాబ్దంలో, మార్కోపోలో చైనా నుండి ఐస్క్రీమ్ వంటకాలను వెంటబెట్టుకుని ఇటలీకి ప్రయాణమయ్యాడు.

ఆశ్చర్యం! వైద్యశాస్త్ర పితామహుడు హిప్పోక్రాట్స్ తన రోగులను ఐస్క్రీమ్ తినమని ప్రోత్సహించేవాడు. ‘ఎందుకంటే ఐస్క్రీమ్ జీవరసాలను ఉత్తేజ పరిచి ఆరోగ్యాన్ని పెంచుతుంది’. త్రీ ఛీర్స్ టు హిప్పోక్రేట్స్!

క్రీ.పూ 5వ సంవత్సరంలో, గ్రీకులు తేనె, పండ్లు నింపిన ఐస్‌ని ఏథెన్స్ అంగళ్లలో అమ్మేవారు. ఐస్ అంటే నాటి చక్రవర్తులకు చాలా యిష్టం. జగజ్జేత అలెగ్జాండర్, నీరో తమ సేవకులను పంపి పర్వతాలనుండి ఐస్‌ని సేకరించేవారు. దాన్ని వీరు కందకాలలో, గదుల్లో పెట్టి నిల్వ చేసేవారు. అలెగ్జాండర్ ఐస్‌లో తేనె కలుపుకుని ఆరిగించేవాడు. నీరో చక్రవర్తి ఐస్‌లో పళ్లముక్కలను కలిపి తీసుకునేవాడు.

16, 17 శతాబ్దాలలో ఐస్క్రీమ్‌లు పాల ఉత్పత్తుల స్థాయికి చేరుకు న్నాయి. ఇంగ్లండ్ రాజు చార్లెస్ ఐస్క్రీమ్ వంటకాన్ని అతి రహస్యంగా ఉంచేందుకు తన వంటమనిషికి ప్రోత్సాహకాన్ని ఇచ్చేవాడు. ఛార్లెస్ మరణం తర్వాత ఆ వంటమనిషి తన నోరు విప్పాడు. అప్పటినుంచి ఐస్క్రీమ్ వంటకం ఇక రహస్యంగా లేదు!

భారత దేశంలో కుల్చీ వంటకానికి చాలా ప్రత్యేకత ఉంది. నూర్జహాన్ హిమాలయాల్లోని గడ్డ కట్టిన సరస్సులనుంచి ఐస్‌ని తరలించి దాన్ని ప్రత్యేక గదుల్లో నిల్వ చేయించేదని తెలిస్తోంది. మంచుముక్కలను పగులకొట్టి దానికి చక్కెర కలిపిన పాలు, పండ్లముక్కలు కలిపి చేసిన వంటకాన్ని నూర్జహాన్, జహంగీర్ చక్కగా ఆరగించేవారట.