విధివిలాసం

కళింగరాజ్యాన్ని పరిపాలించే కీర్తివర్మకు, మారువేషం ధరించి రాత్రి సమయంలో నగర సంచారం చేస్తూ, ప్రజల యోగ క్షేమాలు తెలుసుకునే అలవాటు ఉంది.

ఒక రోజు చీకటి పడగానే రాజు, మంత్రి సుబుద్ధి ఇద్దరూ బాటసారులవలేవేషాలు ధరించి నగర సంచారానికి బయలుదే రారు. ఒక వీధిలో ఒక ముష్టివాడు వారికి కనిపించాడు.

రాజు, మంత్రి ఆ ముష్టివాణ్ణి సమీపించి, అతణ్ణి ‘నీ పేరేమిటి?’ అని అడిగారు.

‘ఎల్లయ్య బాబూ,’ అని ఆ ముష్టివాడు జవాబిచ్చాడు.

‘ఎంత కాలం నుంచి, నీవు ఇలా ముష్టి ఎత్తుకొని జీవిస్తున్నావు? అసలు నీ పరిస్థితి ఏమిటి?’ రాజు అతణ్ణి అడిగాడు.

‘చాలాకాలం నుంచి బాబు, నా గురించి ఏమని చెప్పను. నా తలరాత బాగులేదు. పైవాడు గీసిన గీత మారేంతవరకు నా గతి ఇంతే,’ అని ఆ ముష్టివాడు జవాబు చెప్పి ముందుకు వెళ్లిపోయాడు.

రాజు మంత్రి ఇంకో వీధి లోనికి వెళ్లే సరికి వారికి మరొక ముష్టివాడు కనిపించాడు. రాజు అతణ్ణి కూడా అలాగే ‘ఏమిటి నీ పరిస్థితి’ అని అడిగాడు.

‘నా పేరు మల్లయ్య బాబూ, ఏం చెప్పను. మన దేశాన్ని పరిపాలించే ధర్మ ప్రభువైన మనరాజు గారికి నాపై దయ కలుగలేదు. ఆయన కరుణించే వరకు నా స్థితి ఇంతే,’ అని ఆ బిక్షగాడు చెప్పి వెళ్లి పోయాడు.

ఆ బిక్షగాడు చెప్పింది వినగానే రాజు ఘనస్సు పులకరించిపోయింది. అమితా