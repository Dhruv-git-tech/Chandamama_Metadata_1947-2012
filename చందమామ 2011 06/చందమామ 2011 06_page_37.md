ఇలాగే ‘ఈ గోతాలను తీసుకో’ అని చెప్పి ఇచ్చాడు. నీకు కనిపించినట్లుగానే ఆరు గోతాలనిండుగా వరహాలూ, ఏడో గోతంలో చీటీ కనిపించినై. కాని నీలాగా నేను ఏడోగోతం నింపడానికి ప్రయత్నించ దలచలేదు. ఎందువల్లనంటే ఇందులో ఏదో మోసం ఉండబట్టే ఈ గోతాలింత తేలికగా సమకూరినై. ఈ ఏడవగోతం నింపటానికి ప్రయత్నించడం శుద్ధ తెలి వితక్కువ.

కనుక నేను మళ్లీ వెంటనే ఆ యక్షు డున్న చెట్టుదగ్గిరకి వెళ్ళి 'నీ గోతాలు నాకక్కర్లేదు. నీవి నీవే తీసుకో,' అని కేక వేశాను.

ఇలా కేకవేసి నేను ఇంటికి తిరిగి వచ్చేసరికి ఆ గోతాలు ఎలా వచ్చాయో అలాగే మాయమైనాయి.

కనుక నువ్వు కూడా తక్షణమే పోయి వాటిని తిరిగి యక్షుడికి ఇచ్చివేయి వెళ్లు.

ఆలస్యం చేయకు.' అని మంగలికి సలహా చెప్పాడు.

రాజు చెప్పిన సదుపదేశానికి మంగలి బుద్ధి చెచ్చుకొని, యక్షుడు ఆవహించిన ఆ చెట్టు వద్దకు పోయి, 'ఓయి యక్షుడా! నీ గోతాలు నీవే తీసుకో బాబూ! నాకు అవి ఎంతమాత్రం అక్కరలేదు,' అని వేడుకున్నాడు.

ఇందుకు బదులుగా యక్షుడు అశ రీరవాక్కుతో 'సరే అలాగే తీసుకుంటాను. నీవు వెళ్లు!' అని జవాబు చెప్పాడు.

వెంటనే మంగలి ఇంటికి చేరుకొని చూచేసరికి, ఆ ఏడు గోతాలూ ఎంత చిత్రంగా వచ్చాయో, అంత చిత్రంగానూ అదృశ్యమైపోయినై.

కాని దురదృష్టమేమంటే అవి మాయమైపోవటమే కాక, వాటితో పాటు పాపం మంగలి ఇన్నాళ్లనుంచీ కూడబెట్టిన ధన మంతా ఎగిరి చక్కాపోయింది!