సామగ్రి. అన్నీ కలిపి అర్ధరూపాయికన్న ఎక్కువ ఖర్చవదు.

ఈ స్వల్పంతో తాను పిల్లిని చంపిన పాపం యావత్తూ పోగొట్టుకోవచ్చునని తెలుసుకున్నప్పుడు గురవయ్య చాలా సంతోషించాడు.

అప్పుడు శాస్తుల్లుతో ఆ పాపం చేసింది తానేనని వెల్లడించి, ‘ఇంటికి వెళ్లి స్వయం పాకం పంపిస్తాను. నా పాపం పోగొట్టండి?’ అని కోరేడు.

శాస్తుల్లు నిర్ఘాంతపోయాడు. ఇతను బంగారపు పిల్లిబొమ్మ చేయించి దానం ఇవ్వగలిగినంత ధనవంతుడు. కాని స్వయంపాక దానంతో దాటేస్తున్నాడే! అనుకున్నాడు. మళ్లీ ఆలోచించి ‘పోనీ,

ఈ మాత్రం ఇచ్చే దాత ఎవడు. ఎక్కడి కక్కడే పుచ్చుకోవాలి’ అని సిద్ధపడ్డాడు శాస్తులు.

గురవయ్య ఇంటివైపు మళ్లేసరికి అతని మనసు మళ్లీ వెనకదీసింది. అర్ధ మణుగు చింతపండు అమ్మితేనే గాని అర్థరూపాయి రాదు. అలాంటి సామ్ము ఖర్చు చేసి ఈ బ్రాహ్మాడికి దానం ఇవ్వడమా? అనిపించింది. ఈ ఖర్చు కూడా లేకుండా పాపం పోగొట్టుకోడానికి ఆలోచించాడు.

మళ్లీ శాస్తులు దగ్గిరికి వచ్చి, ‘ఏం బాబూ, నేను స్వయంపాకం మీకు ఇచ్చు కుంటే, నా పాపం నిజంగా పోతుందం టారా?’ అని అడిగాడు.

అందుకు శాస్తుల్లు ‘ఎందుకు పోదు? నీ పాపం నాకువస్తుంది. ఆ పాపం నేను జపం చేసి పోగొట్టుకుంటానులే అన్నాడు.’

ఇది విని గురవయ్య ‘అటైతే సరే. నేనిలా పనిమీద వెడుతున్నాను. స్వయం పాకం తర్వాత పంపుతాను. మీరు జపం వెంటనే ఆరంభించండి,’ అని తన దారిన బయలుదేరాడు.

మరోగంట పోయాక గురవయ్య మళ్లీ వచ్చి ‘బాబూ, ఏం చేస్తున్నారు?’ అన్నాడు.

‘జపం చేస్తున్నాను’ అన్నాడు శాస్తుల్లు.

‘నేను ఇస్తానన్న స్వయంపాకం వల్ల మీకు వచ్చిన నా పాపం పోవటానికేనా బాబూ ఈ జపం?’ అని అడిగాడు