నేను సైతం...

బుజ్జి, నాని పాఠాల నుంచి తిరిగి మస్తున్నారు.

ఆరోజు బుజ్జికి కళ్లు ఒకటే నొప్పలుగా ఉండటమే కాకుండా చాలా నీరసంగా కూడా ఉంది. అమ్మకి చెబితే భోజనం గిన్నెలు తెరిచి చూసి 'ఇందుకే మరి నీరసం.. తీసుకెళ్ళిన అన్నం అలాగే తెచ్చేస్తే నీరసం కాక మరేంటి?' అని కోప్పడుతుంది.

ఇంటి గుమ్మం ఎక్కబోతున్న నాని కూడా కళ్లు నులుముకుంటూ తన్నుకుని కిందకి పడబోయాడు. బుజ్జి గభాలున తమ్ముణ్ణి పడిపోకుండా ఆపి, 'నానీ! నువ్వుకూడా నాలాగా ఆలా కళ్లు నులుముకుంటున్నా వేంటి? కంట్లో ఏమన్నా నలక పడిందా?' అంది.

‘కాదు బుజ్జీ! ఎందుకో ఇందాకటినుంచి ఒకటే మండిపోతున్నాయి.’ అన్నాడు నాని మళ్ళీ కంటిమీదికి చెయ్యి పోనిస్తూ. ఈసారి నాని ఆ పని చెయ్యకుండా లోపలినుంచి

వచ్చిన అత్తయ్య చెయ్యి అడ్డుకుంది. అత్త య్యని చూడగానే ఇద్దరిలోనూ ఉత్సాహం తన్నుకుని వచ్చింది.

ఎందుకంటే అత్తయ్య వచ్చిందంటే చక్కగా పనికొచ్చే కబుర్లు చెప్పి బాగా నవ్విస్తుంది. పైగా వాళ్ళిద్దరికీ స్కూలులో జరిగే పోటీల్లో బహుమతులు తెచ్చుకునేందుకు బోలెడు సలహాలు ఇస్తుంది మరి.

ఏదో అడగబోతున్న నానిని వారిస్తూ. మొహాలు ఎలా వాడిపోయాయో.. ముందు ఇద్దరూ చల్లని నీళ్లతో మొహం కాళ్లూ చేతులు కడుక్కురండి. మీకోసం అరటికాయ బజ్జీలు చేసాను. అవి తింటూ చక్కగా కబుర్లు చెప్పుకుందాం.' అంది అత్తయ్య.

ఇద్దరూ బుద్ధిగా తలూపి అత్తయ్య చెప్పిన పని చేసేసి వచ్చి అత్తయ్యకి చెరో పక్కకి చేరిపోయారు.

‘బుజ్జీ, నానీ.. మీరిద్దరూ పాఠశాలనుంచి