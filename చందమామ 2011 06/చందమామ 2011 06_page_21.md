డబ్బు కావాలి. ఏమంటావు?' అని అడిగాడు. రంగయ్య కొంత ఆలోచించి, 'సరే అలాగే,' అన్నాడు.

తరువాతతిక్కశాస్త్రిరంగయ్య భీమయ్య ఇండ్లకు వెళ్లి అలాగే చెప్పాడు. వాళ్లిద్దరూ సరే అన్నారు.

తిక్కశాస్త్రి ఉద్యానవనానికి వెళ్లి, ఆ ముగ్గురి కోసం కాచుకుని కూర్చున్నాడు. కొంత సేపటికి గంగయ్య, భీమయ్య వచ్చారు. కానీ ఎంతసేపటికీ రంగయ్య రాలేదు. రావి చెట్టు కింద తవ్వి చూశారు. కాని వాళ్లకు ఏమీ కనబడలేదు. గంగయ్య, భీమయ్య నిరుత్సాహంతో ఇండ్లకు వెళ్లిపోయారు.

తిక్క శాస్త్రి ఇంటికి వచ్చి తండ్రి తిక మక శాస్త్రికి చెప్పాడు.

‘నాన్నా ఆ దొంగరంగయ్యే,’ అన్నాడు.

‘ఎలా చెప్పగలవు?’ అని అడిగాడు తండ్రి.

తాను పన్నినపన్నాగం అంతా వివరంగా చెప్పి, 'నాన్నా ఆ ముగ్గురిలో రంగయ్య దొంగ కనుక ఆ వజ్రాన్ని ఎక్కడ దాచిందీ వాడికి తెలుసు. ఆ రాగి చెట్టు కింద లేదని తెలుసు. అందుకేవాడు రాలేదు. గంగయ్య, భీమయ్య అమాయకులు కనుక తిక్క శాస్త్రి మాటలు నమ్మిదురాశతో వచ్చారు.' అని వివరంగా చెప్పాడు.

మరుసటి రోజు రాజుగారితో తన కుమా రుడు తిక్కశాస్త్రి ఎలా దొంగను కనిపె ట్టిందీ తికమకశాస్త్రి వివరంగా చెప్పాడు.

రంగయ్యను రాజభటులు నాలుగు దెబ్బలు తగిలించేసరికి, తానే దొంగిలించా నని అంగీకరించి, దాచిన వజ్రాల దండను తెచ్చి ఇచ్చాడు. రంగయ్యకు కారాగారశిక్ష పడింది.

రాజు తిక్కశాస్త్రి తెలివికి మెచ్చుకుని అతడిని ఆస్థాన అపరాధ పరిశోధనాధికారిగా నియమించి సత్కరించాడు.