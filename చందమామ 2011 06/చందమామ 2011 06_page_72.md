# నవ్వుల పువ్వులు

**నరేంద్ర:** డాక్టర్ గారూ, నా ఎడమకాలు నొప్పి పెడుతోందండి.

**డాక్టర్:** అలాగా! దీనికి చికిత్సలేదు. ముసలితనం కారణంగా ఇది వస్తుంటుంది.

**నరేంద్ర:** మీరు పొరపడుతున్నారు డాక్టర్, నా కుడి కాలు కూడా ఎడమకాలిలాగా ముసలిదే కదా, కాని అది నొప్పి అంటూ ఎరగదు మరి.

**రాజేష్:** మా అత్తయ్య ఈరోజు ఇరవై అంతస్తుల భవనం మీద నుంచి దుమికింది.

**రాణి:** ఏం మాట్లాడుతున్నావు నువ్వు? మన పట్టణంలో ఎక్కడా అన్ని అంతస్తులుండే భవంతులు లేవు తెలుసా?

**రాజేష్:** అవునా, ఆమె పదంతస్తుల భవంతి మీద నుంచి రెండుసార్లు దూకిందిలే.

**రాణి:** ?????

**అరుణ్:** వైశాలీ, మన హోమ్‌వర్క్ లో సాయం చేయమని తాతయ్యను అడిగావా?

**వైశాలి:** అవును అడిగాను.

**అరుణ్:** తాతయ్య ఏమన్నాడు?

**వైశాలి:** హోమ్‌వర్క్ అన్నది ఇంట్లో ఉన్నప్పుడే చేస్తారు.

నేనిప్పుడు ఇంటి బయట కూర్చొని ఉన్నాను, అన్నాడు.

**అమ్మ:** సంగీతం క్లాస్ ఎలా ఉంది?

**కొడుకు:** చాలా బాగుంది. మా టీచర్ చాలా భక్తిపరురాలు

**అమ్మ:** నీకెలా తెలుసు.

**కొడుకు:** నేను గిటార్ వాయించినప్పుడల్లా ఆమె పెద్దగా కేక పెడుతుంది. 'ఓరి దేవుడా, ఓరి దేవుడా!'