బేతాళుడు ఇంతవరకు కథ చెప్పి, 'రాజా! మాధవుడి అంతస్తుతో పోల్చితే శివయ్య ఎంతమాత్రం అతడితో సరిపోలడు. శివయ్య అతడి వద్ద సహాయం పొంది కూడా దురు సుగా ప్రవర్తించాడు.

తన కొడుక్కి ప్రపంచమంతా వెతికి తగిన కన్యను తెచ్చి వైభవంగా పెళ్ళి చెయ్య గలిగి కూడా మాధవుడు తన మిత్రుడి కూతురితో పెళ్ళి సంబంధం తనకు తానుగా నిర్ణయించాడు. మాధవుడు ఎందుకంత తొందరపడ్డాడు! సమాధానం తెలిసి కూడా చెప్పకపోయావో నీ తలవెయ్యి ముక్కలవు తుంది. అన్నాడు.

విక్రమార్కుడు సమాధానంగా, 'డబ్బు ఎంత పాపిష్టిదో మిత్రులిద్దరికీ తెలియనిది కాదు. అయినప్పటికీ పేదరికం మాటున శివయ్య ఎప్పటికప్పుడు ఆ సంగతి పట్టించు కోలేకపోయేవాడు. అయితే మాధవుడు తనకీ, శివయ్యకు మధ్య ఉన్న స్నేహాన్ని ఎన్నడూ డబ్బుతో ముడి పెట్టలేదు. శివయ్య చేత వ్యాపారం నిర్వహింపచేసి అతడిని కూడా తనంతటి ఐశ్వర్యవంతుడ్ని చెయ్యాలని

చూశాడు. శివయ్యలో అప్పుడు మితిమీరిన అత్మాభిమానం అడ్డుగా నిలిచింది. అతడికి వెయ్యిరూపాయల సహాయం చేసేటప్పుడు కూడా అదో గొప్ప సహాయంగా మాధవుడు భావించలేదు. ఆ చిన్న సహాయం గురించి మరచిపోమనే కోరాడు కూడా. కాని శివయ్య సహాయం పొందినుప్పుడు ఉన్నట్లు, సహాయం పొందిన తర్వాత లేడు. తాను మాధవుడి దయాధర్మం మీద బతకడం లేదన్నట్టే నిరూ పించే ప్రయత్నాలు చేశాడు.

పైగా తన ఆప్తమిత్రుడికి తన మొహం చాటేశాడు. ఓడల మీద వ్యాపారి అయిన మాధవుడిని వీధి వడ్డీ వ్యాపారి స్థాయికి దించే ప్రయత్నం చేశాడు శివయ్య. స్నేహితుల మధ్య డబ్బు పాత్ర లేదని గ్రహించినవాడు కాబట్టే మాధవుడు అతడి కూతురును తన యింటి కోడలిని చేసుకోవాలని చొరవ చూపాడు' అన్నాడు.

రాజుకు ఈ విధంగా మౌనభంగం కలగ గానే బేతాళుడు శవంతో సహా ఎగిరిపోయి తిరిగి చెట్టెక్కాడు.
- కల్పితం

(ఆధారం: ఎమ్. వి. వి. సత్యనారాయణ)

T జూన్ 2011

16

చందమామ