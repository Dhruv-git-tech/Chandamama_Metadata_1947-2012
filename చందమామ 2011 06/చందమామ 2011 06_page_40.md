ఎల్లయ్య ‘ఏడీ’ అని రాజు మల్లయ్యను అడిగాడు.

‘ఎల్లయ్యకు ముష్టి ఎత్తుకునే బాధ తప్పింది. బాబూ. వాడు ధనవంతుడై పోయాడు. ఆ కనబడే పెద్ద భవంతే వాడి నివాసం,’ అని మల్లయ్య వారికి చెప్పి, ఎల్లయ్య నివాసముండే భవనాన్ని కూడ చూపించి వెళ్లిపోయాడు.

రాజు సహాయం చేసింది, రాజు సహాయాన్ని కోరుకున్న మల్లయ్యకే. కాని దైవ సహాయాన్ని ఆశించిన ఎల్లయ్య ఎలా ధనవంతుడు అయ్యాడో రాజుకు అర్థం కాలేదు.

ఆ మరుసటి రోజు రాజు ఎల్లయ్యను సభకు ర్పొంచి, ‘నీవు ధనవంతుడివి ఎలా అయ్యావు,’ అని ప్రశ్నించాడు.

దానికి ఎల్లయ్య, ‘అయ్యా! నేను చని పోయిన నా తండ్రికి తద్దినం పెట్టడాని కని, అంగడిలో ఒక గుమ్మడికాయ కొన్నాను. దాన్ని కోసి చూస్తే ఆ కాయనిండా వజ్రవైఢూర్యాలు, రత్నాలు ఉన్నాయి.

దేవుడు నాపై కరుణించాడు. ఆ ధనంతో నా దరిద్రం తీరిపోయింది,’ అని సంతోషంగా చెప్పాడు.

ఆ తర్వాత రాజు మల్లయ్యను పిలి పించి, ‘నీకు నేనిచ్చిన గుమ్మడి కాయను ఏం చేశావు?’ అని అడిగాడు. అందుకు మల్లయ్య, ‘అయ్యా, ఆ గుమ్మడికాయను అంగడిలో దుకాణాదారుడికి, ఒక వర హాకు అమ్మివేశాను,’ అని చెప్పాడు. రాజు వెంటనే మంత్రిమైపు చూసి ‘మీరు చెప్పింది నిజం. సహాయం అందుకునే స్థితి, వివే చన లేకుంటే ఎవరి బ్రతుకులూ మారవు. నేను గుమ్మడి కాయలో వజ్ర, వైఢూర్య, రత్నాలు పెట్టి మల్లయ్యకు ఇచ్చాను. అతడు ఆ గుమ్మడి కాయను అంగడి దుకాణదారునికి అమ్మేశాడు. కాని భగవం తుడి సహాయం కోరుకున్న ఎల్లయ్య తనకు తెలియకుండానే ఆ కాయను కొను క్కుని అనుకోని భాగ్యం పొంది స్థితిమం తుడయ్యాడు. తానొకటి తలిస్తే మరొకటి జరిగిందంటే ఇదే కద,’ అన్నాడు కీర్తివర్మ.