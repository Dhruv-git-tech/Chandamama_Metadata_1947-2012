కుక్క ముక్కు చల్లగా ఉంటుంది ఎందుకో తెలుసా?

చాలాకాలం క్రిందట ఒక గ్రామంలో ఒక రైతు ఉండేవాడు. అతను పరమలోభి కరినాత్ముడు. అతని పిల్లలు ఒక కుక్కను తెచ్చి మక్కువతో పెంచుతూ వచ్చారు. ఈ పని రైతుకు ఎంత మాత్రం ఇష్టం లేక పోయింది. కాని జాలిగుండె గల అతని భార్య మటుకు విశ్వాసం గల ఆ కుక్కను ప్రాణప్రదంగా చూచుకునేది.

ఒకప్పుడు ఆ ఊరిలో భయంకరమైన అంటువ్యాధి ప్రవేశించింది. అది త్వరలోనే గ్రామమంతా వ్యాపించి, అనేకమంది చని పోసాగారు. గ్రామస్థులు ఈ పరిస్థితి చూచి మరొక ఊరు చేరుకుని ప్రాణాలు నిలబె ట్టుకోవడమే గత్యంతరమని నిశ్చయిం చారు.

ఆ ఊరినించి కదలిపోవాలంటే రెండు మూడు రోజులు పడవ ప్రయాణం

చేయాలి. గ్రామస్థులతో పాటు పడవలో రైతు కుటుంబం కూడా బయలుదేరారు. అతని పిల్లలూ, భార్యా తమకు ప్రాణ సమానమైన కుక్కను కూడా పడవ ఎక్కిం చబోయారు.

‘జనానికే చోటు చాలక ఇబ్బంది పడుతూ ఉంటే కుక్క కూడా ఎందుకు?’ అంటూ రైతు విసుక్కున్నాడు. కాని అతని భార్య ‘ఐతే దానినే కాదు నన్నూ వదలె య్యండి,’ అని విరక్తిగా అనేసరికి, ‘తప్ప దురా భగవంతుడా’ అనుకుని సమ్మతిం చాడు రైతు.

రాత్రికాగానే, ప్రయాణీకులందరూ సర్దుకొని పడుకున్నారు. కుక్కమాత్రం సహజసిద్ధమైన విశ్వాసగుణంతో, పడవను నలుమూలలా పరీక్షిస్తూ, కాపలా కాస్తూనే ఉంది.