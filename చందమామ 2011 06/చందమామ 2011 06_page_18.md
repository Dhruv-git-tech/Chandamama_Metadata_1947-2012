వచ్చి పడేది. కాని ఈ వేళ చిన్న జంతు వైనా పడలేదు.

‘ఏమైనా సరే జంతువు వలలో పడాలి ఇక్కడి నుంచి కదలాలి,’ అనే పట్టుదలతో వాడు చీకటి పడినప్పటి నుంచి అరణ్యం వదిలిపోలేదు. పైగా, పంతం పట్టిన బోయడు ఆ కటిక చీకటిలో ఒక చెట్టు ఎక్కి కూర్చుని, ఆ ఈశ్వర భక్తుడు జ్ఞాపకం రాగా, ‘శివశివా’ అని మాటి మాటికీ వెక్కిరిస్తూ, ఆ చెట్టు ఆకులు తుంపనారంభించాడు.

ఇంతలో ఆ చెట్టుకిందకు ఒక ఆడు జింక వచ్చి నిలబడేసారికి, విల్లు ఎక్కు పెట్టిదానినతడు కొట్టబోయాడు. అప్పుడు ఆ జింక వానికి ఆశ్చర్యం కలిగేటట్టు మానవభాషలో, ‘ఓయి బోయివాడా! కిందటి జన్మలో మాది రాక్షస కుటుంబం. శాపవశం చేత జింకలుగా పుట్టి అడవుల వెంట తిరుగుతున్నాము. ఇప్పుడు నేను నా భర్తను వెతుకబోతున్నాను. ఆయన అనుమతి పొంది తెల్లవారేలో పల తిరిగి వచ్చేస్తాను. కనుక నన్ను వదిలిపెట్టు,’ అంటూ ప్రాధేయపడింది.

‘నోరులేని జింక ఏమిటి ఇలా మాట్లాడటమేమిటి! కానీ దీని నీతి ఎంతవరకు నిలబడుతుందో చూదాం.’ అని తలిచి బోయవాడు కాళ్లముందుకు వచ్చిన జింకను విడిచిపెట్టాడు. ఆడు జింక వెళ్లిన మరికొంచెం సేపటికే దాని

భర్త ఐన మగజింక అక్కడికి రాగా, బోయవాడు దీనిపైకి బాణం ఎక్కుపెట్ట బోయాడు. ఇది కూడా ఆడు జింకచెప్పి నట్లే చెప్పి, ప్రమాణాలు చేసి ఇంటికి పోయింది. ఇంటివద్ద ఆడు జింక బిడ్డను కన్నది. అది బిడ్డనూ, భర్తనూ వెంట బెట్టుకు వచ్చి, ‘ఓయీ బోయవాడా! ఇదుగో.., నేనే కాదు, మా కుటుంబ మంతా-- నీకు ఆహారంగా వచ్చాము ఆరగించు, ఇప్పటికే ఆలస్యమైపోయింది....’ అనేసరికి దాని న్యాయ వర్తనం చూసి బోయడు చాలా ఆశ్చర్య పోయాడు.

ఈలోపల, పూర్వజ్ఞానం కలిగి ఆ జింకలు కడసారి స్వాయంభువ లింగాన్ని