అసలు, దొంగలు

వంగరాజ్యాన్ని వైశాలిపురం రాజధానిగా చేసుకుని పరిపాలిస్తున్నాడు మార్తాండవర్మ. వంగరాజ్యం పరిస్థితులు ఏమాత్రం బాగా లేవు. దానికి కారణం మార్తాండ వర్మే, రాజు స్వతహాగా మంచివాడేగానీ, జల్సాలు ఎక్కువ. రాజ్యభారం అంతా మంత్రులు, సామంతులు, ఉద్యోగులే చూసుకుంటారు. రాజ్యంలోని ఏ విషయమూ ఆయనకు తెలియనివ్వకుండా ఆయన విందు వినోదాలతో మునిగితేలేలా చూస్తున్నారు.

మహారాజు విలాసాలకీ, ఖజానా నిర్వహణకీ, తమ తమ ఆడంబరాలకీ అందరూ ఒక్కటిపోయి ప్రజల్ని పీల్చి పిప్పి చేసి పన్నులు వసూలు చేస్తున్నారు. పన్నులు కట్టలేకపోతున్న వాళ్లమీద కనికరం లేకుండా చెరసాలలో వేస్తు న్నారు. ఒకరోజు కాపలాదారుల కళ్లు గప్పి మార్తాండవర్మ అంతరంగిక మందిరంలో దూరి దొంగతనానికి పాల్పడ్డాడు ఒక యువకుడు. అలికిడికి నిద్రలేచిన మార్తాండవర్మస్వయంగా

ఆ యువకుడిని బంధించాడు. ‘ఎవరు నీవు? ఎంత ధైర్యం నీకు? సాక్షాత్తూ మహారాజు మందిరంలోనే దొంగతనానికి వస్తావా?’ అన్నాడు మార్తాండవర్మ.

ఆ యువకుడు ఏమీ మాట్లాడలేదు. ‘మాట్లాడకపోతే నేరం అంగీకరించినట్లే భావించబడుతుంది’ అన్నాడు రాజు. అప్పటికీ అతడు నోరు విప్పలేదు. ‘అంతఃపురం లోకి అనుమతి లేకుండా అర్థరాత్రి ప్రవేశిస్తే శిక్ష ఏమిటో తెలుసా? ఉరిశిక్ష.’ అని రాజు గర్జించినా అతడు బదులు పలకలేదు.

‘సరే నీ మొండితనం వదిలేలా లేవు నువ్వు. అర్థరాత్రి అనుమతి లేకుండా, రాజాంతఃపు రంలో దూరినందుకు నీకు ఉరిశిక్ష విధిస్తు న్నాను. ఉరిశిక్షపడిన ఖైదీగా నీకు ఆఖరి కోరిక ఏదైనా ఉంటే తీర్చుతాము. ఏదైనా ఉంటే చెప్పు. ఇప్పుడు కూడా నోరు తెరువకపోతే నీ ఇష్టం. తెల్లవారితే నీకు శిక్ష అమలు జరుగుతుంది.’ అప్పుడతడు నోరు తెరిచి ‘ఉంది మహారాజా.