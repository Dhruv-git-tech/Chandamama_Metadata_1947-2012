దుందుభితో ‘ఏమిరా నీకింకా జ్ఞానం కలగలేదా? నాతో యుద్ధానికే నిశ్చయిం చుకున్నావా? నీతో యుద్ధం చేయడం నావంటి వానికి చాలా గౌరవం తక్కువ. ఐనా నీ పీడతొలగించడం. లోకానికి క్షేమ కరమనే ఉద్దేశంతో ఒప్పుకుంటున్నాను,’ అని చెబుతూ ఒక్కక్షణంలో యుద్ధానికి సిద్ధమై వచ్చాడు.

తక్షణమే ఇద్దరూ కలియబడ్డారు. కాని దుందుభి చావటానికి, వాడు ఉత్సాహపడినంత సేపయినా పట్టలేదు.

వాలి విజయగర్వంతో జయజయ ధ్వానం చేసుకుంటూ దుందుభి కళేబ రాన్ని బలం కొద్దీకాలితో ఎగురదన్నాడు.

ఆ కళేబరం సరాసరి పోయి మతంగ మహర్షి ఉండే రుష్యమూక పర్వతంపైన పడింది. దుందుభి ముక్కులనుండీ నోటినుండీ వచ్చే రక్తధారలతో ఆ పర్వత మంతా తడిసిపోయింది.

ఇదంతా దివ్యదృష్టి వలన తెలిసికొన్న మతంగ మహర్షి కోపగించి, ‘ఇటువంటి అకార్యం చేసిన వాలి ఎప్పుడైనా ఈ పర్వతం మీదికి వచ్చినట్లయితే తలపగిలి చస్తాడ'ని శపించాడు.

ఈ సంగతి భటుల వలన విని వాలి వెంటనే మతంగుని వద్దకు వెళ్లి 'మహా నుభావా! తెలియక చేశాను-- తప్పు, క్షమించండి,' అని బతిమాలాడు. కాని అందుకు రుషి 'ఓరి అబ్బాయీ! నిప్పు తెలిసి తాకినా కాలుతుంది, తెలియక తాకినా కాలుతుంది. నా మాటకు తిరు గులేదు. అనుభవించవలసిందే, పో!' అని చెప్పి పంపించివేశాడు.

ఆ శాపభయం వల్ల వాలి తన జీవి తంలో మరెన్నడూ రుష్యమూకానికి పోనే లేదట. ఎంతటి వీరుడూ, శూరుడూ ధైర్యశాలి ఐనా, వాలివంటి వాడు సైతం రుషి శాపానికి లొంగిపోవలసి వచ్చింది.