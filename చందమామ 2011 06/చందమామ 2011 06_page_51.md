ఎలా వచ్చారు?’ అంది అత్తయ్య ప్రేమగా ఆరా తీస్తూ.

‘బడి నుంచి నడుచుకుంటూ వచ్చాంలే. అందుకే మరి నాన్నని ఎదురించి మామయ్యలాగా మనకీ కారు కొనమని రోజూ అడుగుతున్నాను. అలాగయితే మేం ఎంచక్కా తొందరగా ఇంటికి వచ్చేయొచ్చు కదా అత్తయ్యా?

‘అంటే ఈ భూమ్మీద మరింత వాయు కాలుష్యం పెరిగిపోవడానికి నువ్వూ ఓ సమిధ వేస్తానంటావ్?’ అంది అత్తయ్య నిట్టూరుస్తూ.

‘కారు కొంటే సంతోషిస్తావనుకుంటే అలా అనేసావేంటత్తయ్యా,’ అంది బుజ్జి స్కూలు బ్యాగును జాగ్రత్తగా బీరువాలో పెడుతూ.

‘మీరు బడినుంచి వచ్చేటప్పుడు దారి పొడుగునా స్కూటర్లు, కార్లు, ఆటోలు మీతో పాటే వచ్చాయి కదా.. మరి వాటి పొగంతా మీ కళ్ళలోకి దూరినందుకేగా మీ కళ్లు

మండుతున్నాయి. అలాంటప్పుడు మీ కారు వల్ల మరికాస్తా పొగ పెరిగి వాయు కాలుష్యం ఎక్కువ కదూ?’ అంది అత్తయ్య.

ఆనందంగా అత్తయ్య రుచిగా చేసిపెట్టిన బజ్జీలు తింటున్న నాని ‘వాయుకాలుష్యం అంటే ఏమిటత్తయ్యా?’ అన్నాడు.

నానికి వంత పొడుతున్నట్టుగా బుజ్జి అంది ‘ఎందుకు కలుగుతుంది. దానివలన నష్టాలేమిటి?’ అది లేకుండా ఉండాలంటే మనమేం చెయ్యాలి? అంటూ ప్రశ్నల వర్షం కురిపించేసింది.

అందుకే అత్తయ్యకి వీళ్ళంటే ఎంతో ఇష్టం. పిల్లలు అరమరికలు లేకుండా ప్రశ్నిస్తూం టేనే వాళ్లకి బాగా జ్ఞానం కలుగుతుందనేది అత్తయ్య సిద్ధాంతం మరి.

‘అబ్బో వరసగా చాలా ప్రశ్నలే వేసారే? కానీ ఇప్పుడు మన సమాజం ముందున్న ప్రశ్నలేనర్రా ఇవన్నీను. పచ్చని చెట్లనుంచి వచ్చే స్వచ్చమైన గాలి, పరిశుభమైన కమ్మటి నీరు, చెవికి ఇంపైన చక్కని శబ్దాలు ఇవన్నీ మనకి ప్రకృతి ప్రసాదించినవేనా కాదా?’ అంది అత్తయ్య తను చెప్పబోయేదానికి ఉపోద్ఘాతంగా.

‘వీటికి మాకళ్లు మండటానికి ఏమిటి సంబంధం?’ అడిగాడు నాని.

అక్కడే ఉంది అసలు కిటుకు. వాతావ రణంలో జీవులకి అవసరమైన ఆక్సిజన్ తక్కు వైపోయి, అవసరం లేని కార్బన్ డైఆక్సైడ్ ఎక్కువయిపోతే పర్యావరణం కలుషితం అయిపోయినట్టేనా కాదా? ‘ఈనాటి నవనా గరిక ప్రపంచంలో అందరికీ వాహనాల మోజు పెరిగిపోయి అవసరం ఉన్నా లేకపోయినా వాటి వాడకం పెరిగిపోయింది కదా.. ఎడతెరి