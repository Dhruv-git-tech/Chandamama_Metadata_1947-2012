## వర్షాలూ, పాఠశాలలూ, కొత్త స్నేహితులూ

ఇరవై ఎనిమిదేళ్ల తర్వాత మనం ప్రపంచ కప్‌ని మళ్లీ గెల్చుకున్నాము! ప్రారంభంలో పటిష్టంగా లేకపోయినప్పటికీ, టోర్నమెంట్ కొనసాగేకొద్దీ, మన క్రికెట్ జట్టు బలం పుంజు కుంటూ వచ్చింది. ఆస్ట్రేలియా, పాకిస్తాన్ జట్లపై మన మ్యాచ్‌లు అద్భుతమనిపించాయి. శ్రీలంకతో జరిగిన ఫైనల్ మ్యాచ్‌ని కూడా అదే ఊపులో గెల్చుకున్నాము. మన శక్తిసామ ర్థాలపై నమ్మకం కలిగి ఉండి, ఆత్మవిశ్వాసంతో వ్యవహరిస్తే ఆకాశమే హద్దుగా ఉంటుంది...

జూన్‌సెల కొత్త విద్యా సంవత్సరానికి నాంది పలుకుతుంది. వేసవి సెలవులు కూడా జూన్‌లోనే ముగుస్తాయి. పరీక్షలకాలంలో మనం తీవ్రంగా శ్రమించిన క్షణాలను గుర్తు తెచ్చుకుంటే, రాబోయే సంవత్సరంలో కూడా మన చదువులను ప్రణాళికాబద్ధంగా మలుచు కోవలసి ఉంటుందని అర్థమవుతుంది. మంచి మార్కులు సాధించడమే కాకుండా జ్ఞానాన్ని కూడా ఆవిధంగానే పొందగలం.

జూన్ 1 అంతర్జాతీయ బాలల దినం. సిరిసంపదలకు నోచుకోని వారికి మనం సాయ పడాలి. త్వరలో మేము చందమామ క్లబ్‌ను ప్రారంభించదలిచాము. దీంట్లో అటు సరదా, ఇటు నేర్చుకోవడం రెండూ మరింత వినోదాత్మకశైలిలో ఉండేలా మేం పథకం రచిస్తున్నాము.

సెలవుదినాలు ఎలా గడిపారో, తిరిగి పాఠశాలకు వెళుతుండటం పట్ల మీరెలా అనుభూతి చెందుతున్నారో మాకు తెలుపండి. మీ సమయాన్ని ఆటలలోనే కాకుండా కొంత నిర్మాణా త్మకంగా కూడా వ్యవహరించి ఉంటారని భావిస్తున్నాము.

జూన్ నెల వర్షాలను వెంటబెట్టుకుని వస్తుంది. గత సంవత్సరం లాగే ప్రకృతిని కాపాడటం, స్నేహితుల సహాయంతో మన నివాస ప్రాంతంలో నీటిని నిల్వచేయడం ఎలా అనే విషయాలపై పాఠకులనుంచి ఉత్తరాలను ఆశిస్తున్నాము. వచ్చే నెలలో ఇందుకు సంబంధించి కొన్ని చిట్కాలు అందిస్తాము. ఈ చిట్కాలను అమలు చేయడంలో మీరు విజయం పొందారో లేదో మాకు తెలుపండి.

నీటిని ఎలా పరిరక్షించాలి. అనే అంశంపై మీ ఆలోచనలను మాకు పంపండి.

- సంపాదకులు