దయ్యాలపోతు ఆ ప్రశ్నతో ఈ లోకం లోకి వచ్చినవాడిలా విక్రమకేసరిని నిలువు గుడ్డేసుకుని ఓ క్షణకాలం చూసి, ‘నాగు మల్లిని నేను దాచిన గుడిసెలోంచి ఆ పూజారి ఎత్తుకుపోయాడు. నేను అన్న మాట తప్పానని శిఖిముఖి నన్ను పులికి మేతగా వేస్తాడు. నాకు చావు తప్పదు,’ అన్నాడు బొంగురుగొంతుతో.

దయ్యాలపోతు మాటల్తో, విక్రమకేసరికి నాగుమల్లిని శిథిలాలయ పూజారి ఆకాశ గుహప్రాంతం నుంచి చల్లగా మరెక్కడికైనా దాటవేశాడేమో అన్న సంశయం కలిగింది. అతడు మారు మాటాడకుండా దయ్యాల పోతును మెడ పట్టుకుని లాక్కువచ్చి, అతడన్న మాటలు శిఖిముఖికి చెప్పాడు.

శిఖిముఖి పట్టరాని కోపంతో ఈటెపైకెత్తి, ‘దయ్యాలపోతూ, నీకు చావు తప్పదు. నువ్వూ, ఆ పూజారి దుర్మార్గుడూ తోడు దొంగలు. వాడి కోసం ఈ చుట్టు పక్కల అంతా గాలించాం, కనిపించలేదు. వాడు ధాగే రహస్యస్థలం ఎక్కడ?’ అన్నాడు.

‘ఆ దుర్మార్గుడూ నేనూ బద్దశ్రుతువులం, దొరబాబూ! ఆ సంగతి మా బడేచెంచు క్కూడా తెలుసు. నాగుమల్లిని నువ్వు దాయ మన్న గుడిసెలోనే దాచాను. వాడూ, వాడి నౌకరూ చీకటి పడింతర్వాత ఒకటికి రెండు సార్లు కొండ అంచుకేసి పోవడం చూశాను. అక్కడేమన్నా..’ అంటూ దయ్యాలపోతు ఆగిపోయాడు.

శిఖిముఖి, దయ్యాలపోతు మెడ పట్టు కుని, ‘త్వరగా రా, ఆ ప్రదేశం ఏదో చూపు,’ అన్నాడు తొందరపెడుతూ.

దయ్యాలపోతు కొండ అంచుకేసి గబ గబా నడిచారు. అతని వెన్నంటి పోయిన శిఖిముఖీ, విక్రమకేసరులకు శబరవాళ్లు తెచ్చిన కాగడాల వెలుగులో, ఒక పెద్ద గండశిలా, దానికి కట్టి ఉన్న బలమైన తాటి మోకూ కనిపించినై. శిఖిముఖి చుప్పున వంగి మోకును బలంగా లాగి చూశాడు. అది బిగుసుకుపోయి ఉంది. అప్పుడతను తల వంచి, దాన్ని చెవికానించుకుని కొద్ది సేవు విని, ‘మోకు ఆధారంతో ఆ పూజారీ వాళ్ళు కొండమీంచి లోయలోకి దిగిపోతున్నారు, అనుమానం లేదు,’ అన్నాడు.