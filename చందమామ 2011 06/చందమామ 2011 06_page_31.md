భార్య చెప్పిన విషయం నారాయణ శెట్టిని ఆలోచింపజేసింది. నిజమే కదా! వందమంది బలిష్టులైన యువకులను దారుణంగా వధించడం వలన ఎవరికి ఉపయోగం? వారు తమకు శత్రువులైనా, వారి గోవిందాపురానికి దేశభక్తులే గదా! అందులో వారి తప్పేమి ఉన్నది?

నారాయణ శెట్టి మంత్రి తిమ్మరాజుతో కలిసి యుద్ధ ఖైదీల గురించి చర్చించాడు.

‘మిత్రమా! నీకంత ఉదారగుణం ఉంటే వారిని వెల ఇచ్చి కొనుక్కో! నీకున్న వ్యవసాయ క్షేత్రాలలో, ఇనుపగనులలో పనులు చేయించుకో. నీకు ఇష్టమైతే రాజుతో మాట్లాడి ఒప్పిస్తాను,’ అన్నాడు తిమ్మరాజు.

‘మనుషుల ప్రాణాలు కాపాడటానికి నా ధనం ఉపయోగపడితే అంతకంటే నాకు కావల్సింది ఏముంది?’ అని నారాయణ శెట్టి యుద్ధ ఖైదీలకు వెల చెల్లించ

డానికి సిద్ధపడ్డాడు. అమరాపురం రాజు కూడా అందుకు ఒప్పుకుని ఖైదీలను విడుదల చేసి నారాయణ శెట్టిని అభినందించాడు. తమ ప్రాణాలు కాపాడిన నారాయణ శెట్టికి యుద్ధ ఖైదీలు కృతజ్ఞతలు తెలిపి సంతోషంగా అతడి వ్యవసాయ క్షేత్రాలలో, ఇనుపగనులలో పనులు చేస్తూ జీవితం కొనసాగించారు.

‘నాథా! రాజులు అవివేకంతోనో, అహం కారంతోనో మానవ వనరులను వృధా చేస్తుంటారు. పౌరులుగా మనం విజ్ఞత ప్రదర్శించి కాపాడుకోవాలి. ధనంకంటే మానవత్వం గొప్పదని మీరు నిరూపించారు’ అని నారాయణ శెట్టిని పాగిడింది విద్యావతి.

‘ఇందులో నా గొప్పతనం ఏమీ లేదు. నీలోని జాలిగుణమే వారిని కాపాడింది,’ అని భార్యని ప్రశంసించాడు నారాయణ శెట్టి.