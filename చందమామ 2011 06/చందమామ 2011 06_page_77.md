భారత దర్శిని

కళల ఐక్యతాగానం...

పదిరోజులు పాటు కొనసాగిన బెంగళూరు హబ్బా ఉత్సవాల సందర్భంగా కళలు, క్రాఫ్ట్, నాట్యం, సంగీతం, నాటకరంగం, సినిమాలు వంటి విభిన్న రంగాలకు చెందిన వెయ్యి మంది భారతీయ, అంత ర్జాతీయ కళాకారులు తమ విశిష్ట చిత్రకళా స్పూర్తిని ప్రదర్శించారు.

సాంస్కృతిక యాత్ర అనదగ్గ ఈ అరుదైన ఉత్సవం గత ఏడేళ్లుగా వరుసగా కొనసాగడం విశేషం. ఆర్టిస్ట్స్ ఫాండేషన్ ఫర్ ది ఆర్ట్స్ (ఎఎఫ్ఎఫ్ఎ) వీటిని నిర్వహించింది.

భారతీయ కళాప్రదర్శనలు, జాజ్ ఈవెనింగ్స్, కళ, క్రాఫ్ట్ మేళా, సృజనాత్మక రచనా మ్క్స్ షాపులు, బాలల చిత్రోత్సవాలు, ప్రాంతీయ నాటకరంగ పండుగలు వంటి కళలను ఈ ఉత్సవంలో నిర్వహించారు. భారతీయ కళా ప్రదర్శనలో కళా ప్రియులు భారతీయ కళాకారుల కృషిపై ప్రశంసల వర్షం కురిపించారు. మార్కెటింగ్ దాని అమలు సమర్థవంతంగా జరిగే సాంస్కృతిక రంగంలో ప్రైవేట్-పబ్లిక్ యాజమాన్య ప్రతిభకు ఈ ఉత్సవం ఒక చక్కటి నమూనాగా నిలిచింది. కార్పొరేట్ రంగం దీనిని ఆర్థికంగా ఆదుకుంది.

ప్రాచీన సంస్కృతీ పునరుద్ధరణ

ఢిల్లీ నగరవాసులు తమ భవనాల సాంస్కృతిక వారసత్వాన్ని తిరిగి వెలుగులోకి తెచ్చినట్లయితే, వారి స్థిరాస్థులను హోటళ్లుగా, వాణిజ్య స్థలాలుగా ఉపయోగించడానికి ఇకపై అనుమతి లభిస్తుంది. నగరీకరణ, ఆధునిక వాస్తునిర్మాణం మొఘలుల కాలం నాటి నిర్మాణాలను మరు గుపర్చి వాటి వైభవాన్ని నాశనం చేయగలవని భయపడుతున్న నగర ప్రణాళికా కర్తలు ఈ సమస్యను పరిష్కరించాలంటే ప్రోత్సాహకాలు అవసరమని భావిస్తున్నారు.

ఈ నిర్మాణాల్లో చాలావరకు నివాస ప్రాంతాలు కాగా, కొన్ని దుస్తుల నిల్వ స్థలాలుగా వ్యాపార ప్రయోజనం కోసం ఉపయోగపడుతున్నాయి. ఇలా ప్రాచీన భవనాల పునరుద్ధరణ వల్ల, పాత వృత్తి కళలవారు కాస్త పురోగతి సాధించే అవకాశముంది. వీరు మొఘలుల కాలం నాటి గుమ్మటాలు వంటి నిర్మాణాలలో ప్రత్యేకతను కలిగి ఉన్నారు. ఇప్పుడు వీరు తమ నైపుణ్యంతో రాజీపడకుండానే జీవించే అవకాశం లభిస్తోంది.