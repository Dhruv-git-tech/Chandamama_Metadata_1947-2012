ఎంతకూ నిండని గోతము

అనగనగా ఒక రాజు. ఆ రాజుదగ్గర ఒక
మంగలి ఉండేవాడు. వాడు ఒక రోజున
అడవి మార్గము ద్వారా పొరుగూరికి
పోవలసి వచ్చింది.

అలా ఒక పెద్ద చెట్టు కింది నుంచి
పోతూ ఉండగా, ‘అబ్బాయీ! నా వద్ద
వరహాలతో నిండిన ఏడు గోతాలున్నవి.
అవి నీకు కావాలా?’ అంటూ ఒక చిత్ర
మైన ధ్వని వినిపించింది.

మంగలి అటు ఇటు చూశాడు. కాని
ఆ చుట్టుపక్కల ఎవ్వరూ కనబడలేదు.
‘ఈ చెట్టుమీద ఏదో దెయ్యం ఉండి
ఉంటుంది. నన్ను మోసం చెయ్యటా
నికి అదే ఇలా అరిచి ఉంటుంది. కనుక
ఇక్కడ క్షణం కూడా నిలవకూడదు’
అనుకుని అతను తిరిగి తనదారిన తాను

పోసాగాడు. కాని మంగలి ఇంకా వంద
గజాల దూరమైనా పోకముందే మళ్లీ ఆ
చెట్టువైపునించి, ‘నిన్నేనయ్యా అలా పారి
పోతావేమిటి? నేను చెప్పింది అబద్ధం
కాదు. నీకు కావాలంటే ఆ ఏడు గోతాలు
ఇస్తాను రా,’ అని వినిపించింది.

ఈసారి మాత్రం మంగలికి కొంచెం
ఆశ కలిగింది.

సరే ఇంతలో ఏం పోయింది, అని
తలిచి, చెట్టుదగ్గరికి తిరిగివచ్చి, ‘నాకు
కావాలి,’ అని గట్టిగా అరిచాడు.

అందుకు బదులుగా ‘సరే, ఏడు
గోతాలూ మీ ఇంటికి చేరాయి. పోయి
చూసుకో’ అని ఆ అశరీరవాణి మళ్లీ
జవాబు చెప్పింది. ఈ జవాబు వినేవరకు
మంగలికి ఆశతో పాటు ఆశ్చర్యం కూడా