ఇస్తాను!’ అన్నాడు. మాధవుడు సంతోషించి, అతడికి వెయ్యి రూపాయిలు అందించి, ‘ఈ డబ్బు అప్పుకాదు. నీ వద్ద ఎప్పుడుంటే అప్పుడు మాత్రమే ఇవ్వు. మరింత డబ్బు కావాలన్నాసరే తీసుకో !’ అన్నాడు.

శివయ్య అతడికి కృతజ్ఞతలు చెప్పుకొని వెళ్ళిపోయాడు. వెయ్యిరూపాయిలతో అతడి వ్యాపారం తిరిగి వృద్ధి చెందింది.

నెలరోజులు గడిచాయి. వెయ్యి రూపాయల్లో నాలుగో వంతు సొమ్ముతో బాటు, వెయ్యి రూపాయిలకు వడ్డీ నిమిత్తం కొన్ని రూపాయిలు కలిపి తన కూతురు ప్రతిమ చేత మాధవుడికి పంపించాడు. పెళ్ళికెదిగిన అమ్మాయితో తన సొమ్ము పంపినందుకు శివయ్య మీద మాధవుడు కోపం తెచ్చుకు న్నాడు.

అయినప్పటికీ ప్రతిమను వాత్సల్యపూరి తంగా తలనిమిరి, ‘డబ్బుకేం తొందర వచ్చిం

దని మీ నాన్న పంపించాడు! అతడి అవసరం తీర్చాను అంతవరకే! ఇప్పుడు వడ్డీ కూడా లెక్క కట్టిపంపించాడు. నన్ను పరాయివాడిగా జమకట్టాడా!’ అన్నాడు.

తిరిగి వెళ్లేటప్పుడు ప్రతిమను తమ గుర్రపుబండిలో పంపించాడు. మాధవ మావయ్య తనసెంత ప్రేమగా పలకరించిందీ చెప్పింది ప్రతిమ.

శివయ్య ఆమె మాటలు పట్టించుకో కుండా, ‘నువ్వు వడ్డీ యిస్తే తీసుకున్నాడా లేదా! అది ముఖ్యం!’ అన్నాడు. ప్రతిమతెల్ల బోయి, ‘డబ్బు ఇంత తొందరగా పంపించి నందుకు బాధ పడ్డాడు కూడా!’ అంది.

శివయ్య తన మాట మీదే తానుండి పోయి, ‘నువ్వు డబ్బు యిస్తే తీసుకున్నాడా లేదా!’ అన్నాడు.

ప్రతిమనెమ్మదిగా, ‘ఆడపిల్లచేత డబ్బు పంపుతాడా! అని కూడా అన్నాడు’ అంది.