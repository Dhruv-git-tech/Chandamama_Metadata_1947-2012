ఆచటనుండిన చమరి మృగములు
ఆట్టు నిటు నాడించు తోకలు,
అద్రిరాజున కవ్వీ చామర
మార్పునట్టులు తోచుచుండును!

ఆ హిమాలయమున కెల్ల
అధినాథుడు హిమవంతుడు,
వివిధోషధరత్వంబులు
వెలసియున్న ధనవంతుడు.

అతడు పరిణయమాడె మేనక
యనెడు ఒప్పులకుప్ప నొకతెను,

వారలకు మైనాకు డనియెడు
పేరి కొమరుం డౌకడు కలిగెను.

దక్షయణ్ణమునందు పూర్వము
దగ్ధమైన సతీమతల్లిక
మేనకా హిమవంతులకు జ
న్మించె వారల పుణ్య ఫలముగ!

ఆమె పుట్టిన యపుడు వీచెను
హాయి గూర్చెడి కమ్మగాడ్పులు,
దివిని మ్రోగెను తూర్యరవములు,
భువిని కురిసెను పూల జల్లులు.

ఉమ యటంచును తల్లిదండ్రులు
తమ కుమార్తెకు పేరు పెట్టిరి,
పార్వతీ! యని, హైమవతి! యని
పదుగు రామెను పిలువసాగిరి.

నిమిషమైనను నేల దింపక
నిరతమును ఆల్లారుముద్దుగ
తల్లిదండ్రులు ఉమను పెంచిరి,
దాది రొమ్మున, దూది పాస్పున.

చిన్నతనమున నుండి పార్వతి
శివునిపైననె మనను నిల్పెను,
ఆట పాటల సతని గెల్చుచు
అఖిల కళలం దారితేడెను.

చెలులతో గంగాతటంబున
చేరి గుజ్జెనగూళ్ళ నాడును,
భవనమున రత్నాల వీటిను
పట్టి ఈశ్వరనుతులు పాడును.