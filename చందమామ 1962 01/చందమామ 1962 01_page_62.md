ఆమె తన భయాన్ని ఎలాగో అణచుకుని, మర్నాటి ఉదయం రాత్రి జరిగిన విడ్డూరం గురించి తన భర్తతో చెప్పేసి, “ఇది మనిషి కాదు. దానిపేరే విడ్డూరం! దయ్యమ్మ అని ఎవరన్నా పేరు పెట్టుకుంటారా?” అన్నది.

మల్లయ్య తన భార్య మాటలు మొదటి నమ్మలేదు. విదో భ్రమగాని, కలగాని అయి ఉంటుందన్నాడు. కాని తనకు కూడా లోపల అనుమానంగానే ఉన్నది. తాను లోపలికి వచ్చే సరికి దయ్యమ్మ చాప మీద పడుకునే ఉన్నది. తలుపు గడియు తీసి వెళ్ళి పడుకోవటానికి తగిన వ్యవధి లేదు. దయ్యమ్మ మనిషి అధినా కాక పోయినా తన భార్య భయపడుతున్నది గనక ఆమెను పంపెయ్యాలనే మల్లయ్య నిశ్చయించాడు. కాని అకారణంగా వెళ్ళి పామ్మంటే మర్యాదగా ఉండదు; చేతగాని పని చెబితే పోతానని దయ్యమ్మ మొదటనే చెప్పింది. అందుచేత ఆమెను పంపటానికి మల్లయ్య ఒక ఎత్తు ఎత్తాడు.

ఆయన దయ్యమ్మతో, “చూడు, దయ్యమ్మా, మన ఇంచి చుట్టూ బోలెడంత ఆవరణ ఉన్నది. ఇందులో ఎన్నో చెట్లు వేసుకోవచ్చు. అయితే ముందుగా నిలు వెత్తున ప్రహరీ గోడ కట్టాలి. కాస్త ఆ పని చూడు!” అన్నాడు.