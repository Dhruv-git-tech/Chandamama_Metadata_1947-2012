ఇద్దరూ నేరుగా నగరానికి వెళ్లి పేద రాసి పెద్దమ్మ ఇంట బస ఏర్పరచు కున్నారు.

“అవ్వా, మీ రాజుకూతురికి పురుష ద్వేషంట! కురూపి కాదుగద?” అన్నాడు మంత్రికు మారుడు.

“మా రత్నావళి చక్కనిచుక్క కాదూ!” అన్నది పెద్దమ్మ.

“అయితే, ఈ పురుషద్వేషానికి కారణం?” అని అడిగాడు మంత్రికు మారుడు.

“ఈ సంగతి మళ్లీ ఎక్కడా అనకండి, బాబూ! పరమ రహస్యం. రత్నావళి కిందటి జన్మలో ఆడపావురం. పెట్టక పెట్టక పిల్లల్ని పెడితే అగ్నిదేవుడు పొట్టస పెట్టుకున్నాడు. ఆడపావురమూ, మగ పావురమూ కలిసి ఆత్మహత్య చేసు కుందామనుకున్నాయి. ఆఖరు క్షణంలో మగ పావురం ఎటో తప్పించుకు పారిపోయింది. ఆడపావురం మంటల్లో పడి చనిపోయి, మా రాజు కడుపున పుట్టింది.” అన్నది పేదరాసి పెద్దమ్మ.

“ఈ రహస్యం ఎవరు కనిపెట్టారవ్వా?” అని అడిగాడు మంత్రికొడుకు.

“అయ్యో, నాయనా! రత్నావళికి పూర్వజన్మ జ్ఞానం ఉంది,” అన్నది అవ్వ.

“ఓహో, అలాగ?” అంటూ మంత్రి కుమారుడు కర్తవ్యం ఆలోచించాడు.

మర్నాడు తెల్లవారు తూ నే రాజు కొడుకూ, మంత్రికొడుకూ పేదరాసి పెద్దమ్మ దగ్గిర సెలవు పుచ్చుకుని బయలుదేరారు. వారు ఊరి బయటి దాకా వెళ్ళి అక్కడ వేషాలు మార్చుకుని తిరిగి వచ్చారు. రాజుగారి, ఆస్థానానికి నేరుగా వెళ్ళారు.

“మీరెవరు? ఏదేశంవారు?” అని రాజు మామూలు ప్రశ్నలు వేశాడు.

“మహారాజా, మాది నేపాళం. వీరు నా గురువుగారు. ఇంద్రజాలంలో ప్రపంచంలో వీరికి సాటి ఎవరూ లేరు. వీరు