ఒకప్పుడు మాది జమీందారీ వంశం.
మా తాత తండ్రులు ముందూ, వెనకా
చూడకుండా దానధర్మాలు చేసి, చితికి
పోయారు. నాకు జ్ఞానం తెలిసేనాటికి
ఆతాత తండ్రులూ లేరు. ఆస్తి లేదు!

ఇక్కడికి దగ్గిరలో వున్న కోటిపల్లి
జమీందారు సుందరయ్యగారు వస్తున్న
బండి ఒకనాడు ప్రమాదవశాన తిరగ
బడింది. సమయానికి అటువచ్చిన నేను
ఆయనను బండిలో నుంచి పైకి లాగాను.
బండివాడూ, నేనూ కలిసి బండిని సరిగా
నిలబెట్టినాక నేను ఆయనను వారి ఇంటికి
చేర్చాను.

మాటల సందర్భంలో ఆయన
నా పరిస్థితి గురించి విని చాలా విచా
రించారు.

“ఎందుకండీ విచారం? ఎందుకూ పనికిరావని మామూలుగా అందరూ అనుకునే వస్తువుల సహాయంతో ఒక్కొక్కప్పుడు శ్రీమంతుడు ఆయిపోవచ్చు.” అన్నాను గంభీరంగా.

సుందరయ్యగారు సవ్వుతూ, ''జనా ర్దసం, నువ్వస్నట్టు ఎవరికీ పనికిరావను కునే వాటితో నువు ధనం సంపాదించ గలిగితే, నా ఒక్క కూతురినీ నీకిచ్చి వివాహం చేస్తాను. నీకు పెట్టుబడి కావలిస్తే తీసుకో '' అన్నారు.

నేను ఆయన వద్ద కొంత సొమ్ము
అప్పగా మాత్రమే తీసుకుని, బొమ్మల
మీదా కుండల మీదా రంగులు వేసే వారిని
ఇద్దరినీ, పనితనంగల వడ్డంగులను
ఇద్దరినీ కుదు రుచ్చకు న్నాను. కొబ్బరి
చిప్పలు సేకరించి, వాటితో రకరకాల
బొమ్మలూ, ఆటవస్తువులూ, గరిటెలూ
వడ్డంగుల చేత చేయించాను. బొమ్మలకు
రంగులు వేయించాను. రంగు రంగుల
బొమ్ములు కదులుతూ తలలు ఊపుతూ
ఆకర్షణీయంగా ఉండటం చేత, అవి
ఈ చుట్టుపక్కల జరిగే సంతలలోనూ,
పట్నంలోనూ మంచి ధరకు విరివిగా
అమ్ముడు పోయాయి.