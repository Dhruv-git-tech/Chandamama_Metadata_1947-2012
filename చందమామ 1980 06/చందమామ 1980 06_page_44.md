అతను తన తండ్రి ఉన్నప్పుడు ఒక
లాగూ, లేనప్పుడు మరొక లాగూ ప్రవర్తిస్తు
న్నాడు! కల్యాణిని ఆకర్షించడానికి వెకిలి
చేష్టలు చేస్తున్నాడు!

ఆమె ఒకసారి తండ్రితో, ''ధర్మరాజు
మన ఇంట్లో ఎంతకాలమని ఉంటాడు.
అతనికి వేరే ఇల్లు చూడు,'' అన్నది.

''అదీ నిజమే! అతను పరాయివాడుగా
మన ఇంట్లో ఎంతకాలం ఉంటాడు.
అతను సధర్ముడు! నిన్ను పెళ్లి చేసుకోవ
డానికి ఇష్టపడుతున్నాడు. మనం కోరినట్టు
ఇల్లరికం ఉండిపోగలడు! నువ్వేమం
టావు?'' అన్నాడు లక్ష్మీపతి.

కల్యాణి ఈ మాట విని నిర్వాంత
పోయింది. తనతో ముందు చెప్పకుండా
ఈ విషయం తన తండ్రి ధర్మరాజుతో
చర్చించటంతో తనకు అవమానం జరిగి
నట్టు ఆమె భావించింది. ఆమె తన
స్నేహితురాలి అన్న రాజేశాన్ని ప్రేమించి
ఉన్నది. కాని ఆ సంగతి ఆమె తన
తండ్రికి చెప్పలేదు. రాజేశం తన కులం
వాడు కాడు.

'' అతను సధర్ముడు అని ఎలా
తేల్చావు?'' అని ఆమె తండ్రిని అడిగింది.
లక్ష్మీపతికి కోపం వచ్చింది.

''పిచ్చిగా మాట్లాడకు ! నేను మనుషు
లను అర్థం చేసుకోగలను. పైమాసం

నీకూ, అతనికీ పెళ్ళి ఖాయం!'' అన్నా
డాయన.

ఆమె తండ్రితో ఏమి ఆనలేక,
విసురుగా బయటికి వస్తూ, ధర్మరాజు
తమ సంభాషణ ఆలకిస్తూ ఉండినట్టు
తెలుసుకున్నది. ధర్మరాజు చప్పన తన
గదిలోకి వెళ్ళిపోయాడు.

ఆ రాత్రి కల్యాణికి ఆలోచనలతో
నిద్ర రాలేదు. తన కర్తవ్యం గురించి
రాజేశంతో చర్చించటానికి ఆమె నిశ్చయిం
చుకున్నది. ఇంతలో ధర్మరాజు గదిలో
నుంచి చావుకేక వినిపించింది. ఇంకా
మేలుకునే ఉన్న కల్యాణి చప్పున అతని
గదిలోకి పరిగెత్తింది.