ఒకసారి సూర్యుడి రథానికీ, ఏతశ
అనే గుర్రం ఈడ్చే రథానికీ పోటీపడిందట.
సూర్యుడి రథం ముందు పోతుం టే
ఇంద్రుడు కలిగించుకుని, సూర్యుడి
రథం చక్రాలలో ఒకటి ఊడగొట్టాడట.
అందుకేనేమో, సూర్యుడి రథానికి ఒకే
చక్రమని చెబుతారు.

పణి అనే తెగకు చెందిన లోభులు
యజ్ఞంలో బలి చెయ్యటానికి గోవులను
ఇయ్యలేదట. వాటిని వాళ్ళు ఏక్కడో
గుహలో దాస్తే, ఇంద్రుడి దూత అయిన
సరమా వాటిని వెతుకుక్కంటూ వెళ్ళి,
ఇంద్రుడి కోసం గోవులను అడిగిందట.
పణులు ఆమెను వేళాకోళం చేశారట.
ఇంద్రుడు వాళ్ళను జయించి, గోవులను
తీసుకున్నాడట.

ఇంద్రుడు దాసులనూ, దస్యులనూ
జయించినట్టు చాలాసార్లు చెప్పి ఉన్నది.
వీళ్ళు మనుషులు. వీళ్ళు చట్టిముక్కు
గల, నల్లనివాళ్ళు. ఇంద్రుడు ప్రత్యేక
వ్యక్తులకు కూడా మేలు చేశాడు. అలా
ఇంద్రుడు అభిమానించినవారిలో దివోదాస
అతిథిగ్వుడు ఒకడు. ఇతని కొడుకు
సుప్రసిద్ధుడైన రాజు సుదాసుడు. దివోదాసు
శత్రువు శంబరుడు అనే దాసజాతివాడు.
ఇంద్రుడు శంబరుణ్ణి దివోదాసు కోసం
చంపాడు.

అతన్ని కౌశికుడు అని కూడా పేర్కొన్నారు.
అతను సమస్త సంపదకూ మూలం.
అతని యుద్ధాలను ‘‘గవిష్టి’’ (గోవుల
మీది కోరిక) అనేవారు. అతను తరచు
గోవులనే ఇచ్చేవాడు. ఒక్కొక్కసారి
అతను భార్యాలనూ, పిల్లలనూ కూడా
ఇచ్చేవాడు. ఋగ్వేదంలో ‘‘మఘవుడు’’
(పుష్కలంగా ఇచ్చేవాడు) ఇంద్రుడే.
అతనే ‘‘పసుపతి’’ (సంపదకు నాథుడు).

ఇంద్రుడి వీర కృత్యాలు అనేకం
చైప్పబడి ఉన్నాయి. అతను ఉషస్సు
యొక్క బండిని పగలగొట్టాడు, వాహ
నాలను చంపాడు. ఉషస్సు భయపడి
పారిపోయింది.