ర్గుల మూలానే! ఎదట తియ్యగా మాట్లాడి, పరోక్షంలో ప్రయత్నాలకు విఘ్నాలు కలిగించే వాళ్ళు, పైన పాలూ, అడుగున విషమూగల పయోముఖవిషకుంభాలు!” అని కాకి పెద్దగా నిట్టూర్చి, "ఓరి దురాత్ముడా, ఇంత నీచానికి ఎలా ఒడిగట్టావురా? నీతో సహజీవనం చేస్తూ, సుపుచెప్పే తియ్యటి కబుర్లు విని, 'ఆపదలో ఆదుకుంటావని విశ్వసించే మిత్రులకు ద్రోహంచెయ్యటం వల్ల నీకీర్తి ఏం పెరుగుతుంది? ఓ భూదేవీ! నమ్మక ద్రోహం చేసే వాళ్ళ భారాన్ని నువు ఎలా మోస్తున్నావు? దుర్మార్గుడితో స్నేహం చెయ్యరాదు. వేడిగా ఉంటే చేతిని కాల్చి, ఆరిపోయి నాక కూడా చేతిని మసి చేసే బొగ్గు లాటి వాడు వాడు! దుర్మార్గుల పద్దతే ఇంత అని తెలిసిన నేను నక్కను తప్పుపట్టె పనేమున్నది? దుర్మార్గుడు మొదట కాళ్ళు మీద పడతాడు. తరవాత చెవిలో తియ్యగా వీదో పాడతాడు. చివరకు మనను కాటు వేస్తాడు. వాడినాలుక మీదతేనే, కడుపులో

విషమూ ఉంటాయి! మిత్రమా, తెల్ల వారుతూనే రైతు వస్తాడు. నేనేమో నిన్ను కాపాడలేను. అందుచేత రైతు రావటం దూరానే చూసి నేను నీకు హెచ్చరికగా అరుస్తాను. నువు చచ్చిపోయినట్టు నేల మీద పడిపో. నేను మళ్ళీ అరుస్తాను చూడూ! అప్పుడు లేచి పారిపో!" అన్నది.

తెల్లవారుయూమున చేనుగల రైతు దుడ్డుకర్రతో వచ్చాడు. వాణ్ణి దూరాన చూస్తూనే కాకి ఆరిచింది. లేడి నేల మీద పడి ప్రాణంపోయినట్టు నటించింది. రైతు పరమానందంచెంది, "నీ అంతట నువే చచ్చావా? భేష్!" అంటూ ఉచ్చులు ఊడదీ సేశాడు. వాడు ఉచ్చులను ముడుస్తూండగా కాకి మళ్ళీ అరిచింది. లేడి చప్పునలేచి, వేగంగా పరిగెట్టుతూ, నక్క దాగిఉన్న పాదనుదాటి వెళ్ళిపోయింది. ఆశాభంగంకలిగిన రైతు, తన దుడ్డుకర్రను పొద కేసిబలంగా విసిరాడు. దాని దెబ్బకు నక్క చచ్చి ఊరుకున్నది.