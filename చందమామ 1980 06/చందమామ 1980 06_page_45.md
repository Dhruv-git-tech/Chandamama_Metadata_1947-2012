ధర్మరాజు మంచం మీద బిగునుకు పోయి కూర్చుని ఉన్నాడు. మంచం రెండో చివర తెల్ల గండుపిల్లి ఒకటి నిలబడి ఉన్నది.

కల్యాణిని చూడగానే అతను, '‘పిల్లి! దాన్ని తరిమెయియి!'’ అని గొణిగాడు.

ఆతను పిల్లిని చూసి అలా భయపడ డంతో కల్యాణి ఆశ్చర్యపోయింది.

‘‘అది ఏమీ చెయ్యదు! పెంపుడు పిల్లి!’’ అంటూ కల్యాణి పిల్లిని ఎత్తు కున్నది.

‘‘నాకు పిల్లి అంటే అసహ్యం! ఏమీ చేస్తుందని కాదు,’’ అన్నాడు ధర్మరాజు సర్దుకుంటూ.

కల్యాణికి ఆ మాటలో నమ్మకం కుదర లేదు. ఆమె పిల్లితోసహా తన గదికి వెళ్ళి పోయింది. మర్నాడు ఆమె రాజేశాన్ని కలుసు కుని, రాత్రి జరిగినది చెప్పి, ‘‘ధర్మరాజు మా నాన్నను వలలో వేసుకు న్నాడు. గండు పిల్లిని చూసి చావుకేక పెట్టిన వాడు మా నాన్నను హంతకుల నుంచి ఎలా కాపాడి ఉంటాడు?’’ అన్నది.

‘‘వాడిగుట్టు నేను రట్టుచేస్తాను. మనం ముందు ఒక విషయం రూఢి చేసుకోవాలి!’’ అంటూ రాజేశం ఆమెకు ఒక ఆలోచన చెప్పాడు.

మర్నాడు సాయంత్రం కల్యాణి ధర్మరాజుతో, ‘‘కొండ మీది కామాక్షి ఆలయానికి పోదామనుకుంటున్నాను, తోడు వస్తావా?’’ అన్నది.

ధర్మరాజు సంతోషంగా ఆమె వెంట బయలుదేరాడు. వాళ్ళు దేవి దర్శనం చేసుకుని కొండ దిగేటప్పుడు చికటి పడుతున్నది. ముందు అనుకున్న ప్రకారం రాజేశం ఒక చెట్టు చాటు నుంచి చప్పున ముందుకు వచ్చి, కల్యాణి మెడలో హారం తెంపుకున్నాడు.

‘‘దొంగను పట్టుకోండి! పదివెల హారం!’’ అని కల్యాణి అరిచింది. .

రాజేశం పారిపోయే ప్రయత్నం చెయ్యక, అక్కడే నిలబడి, ధర్మరాజుతో,