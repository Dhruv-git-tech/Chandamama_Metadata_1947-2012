పూర్వం విజయు డనే రాజుకు రత్నావళి
ఆనే కుమార్తె ఉండేది. ఆమె చాలా చిన్న
పిల్లగా ఉండగా ఆమె దాది రోజూ ఒక
కథ చెప్పేది. ఆ కథ ఏమంటే—

“అనగనగా ఒక అరణ్యంలో ఒక
అడవిపావురాల జంట ఉండేది. లేకలేక
వాటికి నాలుగు పిల్లలు పుట్టాయి. ఒక
నాడు అరణ్యంలో కార్చిచ్చు బయలుదేరి,
ఇంకా ఎగరలేనిస్థితిలో ఉన్న ఆ పిల్లలను
దహించివేసింది. ఇది చూసి ఆడపావురం
చాలా దుఃఖించింది. ‘నా పిల్లలుపోయాక
నేను మాత్రం బతకటం దేనికి? ఆ మంట
ల్లోనే పడి ఆత్మహత్య చేసుకుంటాను’
అన్నది.

“మగపావురం తాను కూడా ఆత్మహత్య
చేసుకుంటానని బయలుదేరింది. కాని
సగం దారిలో ఆది, ‘మనం ఆత్మహత్య
చేసుకోవద్దు, మనం ఉంటే ఇంకా పిల్లలు

కలగవచ్చు. మనమే పోతే ఇంకేముంది?’
అన్నది.

"ఛి! నీకు పిల్లలుపోయిన విచారమే
లేదు. నేను నీ మాట వినను," ఆంటూ
ఆడపావురం వొంటరిగా వెళ్ళి మంటల్లో
పడి చచ్చిపోయింది. లోకంలో ఎవరి
నన్నా నమ్మవచ్చుగాని మగవాళ్ళను
నమ్మకూడదు!"

ఈ కథ విని రాజకుమార్తె దాదిని,
“చచ్చిపోయిన ఆడపావురం ఏమయింది?”
అని అడిగేది.

దాది నవ్వుతూ, “ఆ పావురమే
మా రాజుకారి కడుపున ఇలా పుట్టింది,”
అని రాజకుమార్తెను ముద్దులాడేది.

కొద్దికాలానికి ఆ దాది చనిపోయింది.

కాని రాజకుమార్తె, దాది చెప్పిన
అడవి పావురాల కథా, మగవారిని నమ్మ
రాదనే నీతి మాత్రం మరిచిపోలేదు.