ధర్మరాజు. చిన్నతనంలోనే తల్లిదండ్రులు పోయారు. ఊరివాళ్ళ సహాయంతో చదువుకుని, ఉద్యోగప్రయత్నం మీద ఈ ఊరు వచ్చాడు. ఇంకా బస ఏర్పాటు చేసుకోలేదు.

ఇంటికి చేరుతూనే లక్ష్మిపతి తన కూతురికి జరిగినదంతా చెప్పి. ''ఈ ధర్మరాజు సమయానికి రాకపోతే, ఈపాటికి నా శపమే ఇల్లు చేరి ఉండేది!'' అన్నాడు.

కల్యాణి కంటనీరు పెట్టుకుని, ''ఒంటరిగా చీకటిపడినదాకా తిరగ వద్దంటే వినవు! నా అదృష్టం బాగుంది, ఇవాళ సమయానికి ఆయన వచ్చారు!'

ఆంటూ ఆమె ధర్మరాజుకు తన కృతజ్ఞతలు చెప్పుకున్నది.

''ఇక నాకు సెలవిప్పించండి!'' అన్నాడు ధర్మరాజు.

''అదేమిటి? ఈ చీకట్లో బస ఎక్కడ వెతుకుక్కంటావు? నువు మా అతిథివి!'' అన్నాడు లక్ష్మిపతి.

కల్యాణి వెంటనే ధర్మరాజు కోసం ఒక గది సిద్ధం చేసింది.

భోజనాల దగ్గిర లక్ష్మిపతి ధర్మరాజుతో, ''నాకు లక్షలకొద్దీ ఆస్తి ఉన్నది. అయితే మా కల్యాణిని ఒక సధర్ముడి చేతిలో పెట్టినదాకా నాకు సంతృప్తి లేదు,'' అన్నాడు.

మర్నాడు ఉదయం ధర్మరాజు లక్ష్మిపతితో, ''ఇక నేను వెళ్ళి ఉద్యోగం కోసం వెతుకుక్కంటాను,'' అన్నాడు.

''ఇంకా వెతుకుగ్గనేదేమిటి? ఉద్యోగం వచ్చేసినట్టే! ఈ ఊళ్ళో నాకు నాలుగు బట్టల దుకాణాలున్నాయి. అందులో ఒకటి నువు చూసే పని ఇస్తాను,'' అన్నాడు లక్ష్మిపతి.

ధర్మరాజు మొహమాటపడుతూనే అందుకు ఒప్పుకున్నాడు.

తండ్రి మంచి పనే చేశాడన్నది కల్యాణి. కాని త్వరలోనే ఆమెకు ధర్మరాజు మీద సదభిప్రాయం పోయింది.