ఇల్లు దాటకుండా ఉంటే రాజకుమారుడు చక్రవర్తి అవుతాడని, లేకపోతే బుద్ధత్వం పొందుతాడని దైవజ్ఞాలు చెప్పారు. రాజు అతని కోసం మూడు హర్మాలు నిర్మింపజేశాడు; వేసవికి చలువరాతిదీ, శీతాకాలానికి దారువుదీ, వానాకాలానికి విశాలమైనదీనూ. అతనికి నకలసౌఖ్యాలూ అమర్చబడ్డాయి.

నుప్రబుద్ధుడి కుమార్తె యశోధర గొప్ప సౌందర్యవతి. ఆమె తండ్రి ఆమెకు స్వయంవరం ఏర్పాటు చేశాడు. శుద్ధోదనుడు ఆ స్వయంవరానికి సిద్ధార్థుణ్ణి పంపాడు. స్వయంవర పోటీలలో చాలామంది కీర్తియకుమారులు పాల్గొన్నారు. అన్నె పోటీలలోనూ సిద్ధార్థుడే నెగ్గాడు.

యశోధర వరమాలను సిద్ధార్థుడి మెడలో వేసింది. వారి వివాహం జరిగింది. సిద్ధార్థుడు తన వధువుతో తన నగరానికి తిరిగి వచ్చాడు. కపిలవస్తులో వైభవంగా వేడుకలు జరిగాయి. తన కొడుకు ఇల్లు వదలడని నిశ్చయించుకుని శుద్ధోదనుడి మనస్సు స్థిమితపడింది.