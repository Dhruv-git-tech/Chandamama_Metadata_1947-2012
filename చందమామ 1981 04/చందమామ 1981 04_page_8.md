ఉద్యమార్చుతో

మహారాజపురం జమీందారు చిదంబరం వద్దకు ఇద్దరు యువకులు వచ్చారు. ఇద్దరూ చదువుకున్నవాళ్ళే. ఒకడి పేరు భరద్వాజ ఇంకొకడి పేరు గోపాలం. వాళ్ళకు ఉద్యోగాలేవైనా ఉంటే ఇయ్య మని శిఫార్సు చేస్తూ, వాళ్ళను జమీం దారు మిత్రుడు ఒకాయన పంపాడు.

చిదంబరం వాళ్ళతో, ''ప్రస్తుతం దివాణంలో ఖాళీలులేవు. నా మిత్రుడు పంపాడు గనక మీకు చెరొక గ్రామం లోనూ రెండేసి ఎకరాల మెట్టభూమి ఇస్తాను. దాన్ని సాగుచేసుకునేటందుకు గాను కొంత డబ్బు అప్పగా ఇస్తాను. ఏడాది అయాక ఆ బాకీ తీర్చి. ఆ భూమి మీద జీవించండి!'' అని, చుక్కపల్లి, నందిపల్లి అనే గ్రామాలకు పంపాడు.

భరద్వాజ జమీందారు ఇచ్చిన ఉత్తరాన్ని తీసుకుపోయి చుక్కపల్లి గ్రామాధి కారికి ఇచ్చి, రెండు ఎకరాల మెరక భూమి పుచ్చుకున్నాడు. అది బీడుభూమి. ఆందులో చింతచెట్లూ, తుమ్మచెట్లూ లాటివి కొద్దిగా ఉన్నాయి.

జమీందారు అప్పగా ఇచ్చిన డబ్బుతో ఆ భూమిని సాగులోకి తీసుకు వచ్చి. ఏడాది తిరిగేసరికి జమీందారు బాకీ తీర్చడం భరద్వాజకు సాధ్యంగా కనబడ లేదు. అయినా అతనికి ఒక ఆలోచన తట్టింది.

గ్రామస్తులు చెప్పేదాన్ని బట్టి ఆ భూమిలో మట్టి ఇటుకలు తయారు చెయ్యటానికి పనికి వెస్తుందని తెలిసింది. అందుచేత భరద్వాజ ఇటుకలు తయారు చేసే వాళ్ళను మాట్లాడి, వాళ్ళచేత ఇటుకలు తయారు చేయించి, చింతచెట్లూ, తుమ్మచెట్లూ నరికించి పొలంలోనే ఆవం ఏర్పాటు చేసి ఇటుకలు కాల్పించాడు.