“మీరు చెప్పేదాన్నిబట్టి శారీరక, మానసిక బాధల మధ్య వుండే తేడా చాలా సూక్ష్మం ఆని పిస్తున్నది. వీటిలో మానసిక బాధ భరింపరానిదని రుజువు చేయగలరా ?” ఆని అడిగాడు రాజు.

మంత్రి తాను రుజువు చేయగలననీ, అందుకు రాజుగారి సహకారం కావాలనీ అన్నాడు. రాజు సరేనన్నాడు.

మంత్రి ఒక వృద్ధుడి వేషంలో నగరం వెలపల వున్న కాళికాలయానికి వెళ్ళాడు.

చాలామంది భక్తులు ఆలయానికి వచ్చి రకరకాల కోర్కెలు కోరి, దేవికి ప్రణమిల్లి వెళ్ళిపోసాగారు. అలాంటి వారిలో వికటాక్షు డనే యువసన్యాసిని పరీక్షించాలనుకున్నాడు మంత్రి.

ఈ వికటాక్షుడు పరమ బద్ధకస్తుడు. ఏపనీ చేయకుండా కాలం గడపవచ్చు నని సన్యాసి ఆయాడు. అతడు బద్ధకం కొద్దీ మఠంలోని యితర సన్యాసులతో పాటు నదికి స్నానానికి పోక, కొంత ఆలస్యంగా వెళ్ళి స్నానం చేసి, తిరిగి వస్తున్నాడు. దారిలోని ఇసుకలో ఒక చోట అతడికి కళ్ళు చెదిరే కాంతితో ఒక వజ్రపుటుంగరం కనిపించింది.

అతడు ఉంగరం తీసుకుని కొద్ది దూరం నడిచేంతలో ఒక వృద్ధుడు దేనికోసమో వెతుకుతూ, “అయ్యో, యిక నా కుమా రుడి భవిష్యత్తు సర్వనాశనమైనట్టే ! నేను బతికి మాత్రం ప్రయోజనం ఏమిటి ?” అంటూ ఆక్రోశిస్తున్నాడు.