“ నాన్నగారూ! గురువుగారి దయ వల్ల అన్ని విద్యలూ నేర్చుకున్నాను,” అన్నాడు సంవరుడు.

“అలా అయితే, నువు పరిపాలించేందుకు, రాజ్యంలో నీ యిష్టమైన ప్రాంతాన్ని కోరుకో,” అన్నాడు రాజు.

“నేను అందరిలోనూ కడగొట్టువాడిని. నేను రాజ్యం పంచుకుపోతే, మిమ్మల్ని కనిపెట్టుకుని వుండే వారెవరు? నాకు రాజ్యంతో పనిలేదు. మీకు సేవచేస్తూ, కాలం గడపటమే నేను కోరుకునేది,” అన్నాడు సంవరుడు.

రాజు ఆ జవాబుకు చాలా సంతోషించాడు. సంవరుడు అనాటి సుంచీ తండ్రి దగ్గిరే వుండసాగాడు.

అవసరం అయినప్పుడు అతడు బోధిసత్వుడి సలహాలు పాందుతూండేవాడు.

ఒకసారి బోధిసత్వుడి సలహాప్రకారం సంవరుడు కొంత బీడుభూమిని బాగు చేయించి, అందులో పూలచెట్లనూ, ఫల వృక్షాలనూ పెంచి, దాన్ని చక్కని ఉద్యానవనంగా తయారు చేశాడు. ఆ ఉద్యానంలోకి పురప్రముఖులు ఎందరో వస్తూండేవాళ్ళు. వారితో సంవరుడికి పరిచయం కలిగింది.

మరొకసారి, తండ్రి అనుమతి తీసుకుని సంవరుడు నగరంలోని అన్ని వర్ణాలవారికి సంతర్పణ చేయించాడు, తర్వాత రాజా శ్రీతులకూ, రాజ్యంలోని కాల్పల, అశ్వదళ సైనికులకూ గొప్పగా విందు చేశాడు. విదేశాల నుంచి వచ్చే రాయబారులకూ, వర్తకులకూ సౌకర్యం కోసం, అన్ని వసతులూ గల చక్కని భవనాలు కట్టించాడు. ఈ కారణాలవల్ల సంవరుడి కీర్తి ప్రతిష్ఠలు రాజ్యంలో ఎంతగానే పెరిగినై.

ఇలా కొంతకాలం గడిచింది. బాగా వృద్ధుడైపోయిన రాజుకు అవసానకాలం సమీపించింది. ఆయన మంత్రులను పిలిపించి, “నా తదనంతరం, నా నూరు గురు పుత్రులలో ఎవరికైనా సింహాసనం ఎక్కే హక్కున్నది. కనక, మీరు బాగా