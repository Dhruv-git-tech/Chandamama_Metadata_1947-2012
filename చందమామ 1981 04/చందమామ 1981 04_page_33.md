హక్కుదారులం అన్న మాట నిజమే. కాని, అందరం రాజ్యానికి రాజులం ఒకే సారి కాలేం కదా. అందువల్ల సంవరుడిని రాజుగా అంగీకరించి, మనకు వచ్చిన రాజ్యభాగాలను, తిరిగి అతడి పరం చేయటం న్యాయం ఆ ని పించు కుంటుంది," అన్నాడు ఉపోసతుడు.

ఆ మాటలకు తమ్ములందరూ తమ సమ్మతి తెలిపారు. వెంటనే వాళ్ళందరూ తమ సైన్యాలతో సంవరుడికి జేజేలు పలుకుతూ, నగరం ప్రవేశించారు. సింహాసనాసినుడై వున్న సంవరుడు, అన్నలందరికీ స్వాగతం చెప్పి, వాళ్ళకు ఉచితాసనాలు ఏర్పాటు చేశాడు.

ఉపోసతుడు, సంవరుడితో, "తమ్ముడూ, నీ ధర్మగుణం వేనోళ్ళ కీర్తించదగింది. అందరితోనూ యింతమంచిగా వుండగలశక్తి, నీకెలా అలవడింది?" అన్నాడు.

"అన్నా! నువ్వనే ఆ శక్తి, బహుశానేను తోటి మానవుణ్ణువణ్ణీ ద్వేషించని కారణంగా కలిగి వుంటుంది. ఇక రాజ్యపాలన విషయంలో, పరివారానికి ఎప్పటి కప్పుడు జీతాలు పూర్తిగా యిచ్చేస్తాను. మన రాజ్యానికి వచ్చే రాయబారులనూ, పర్యకులనూ తగినవిధంగా గౌరవిస్తాను. ప్రజల కేమమే, నా కేమంగా భావిస్తాను." అన్నాడు సంవరుడు.

అప్పుడు ఉపోసతుడు, మిగిలిన తన తమ్ముల అందరి పక్షానా, సంవరుడిని దీవించి, "ఇదే విధంగా ధర్మమార్గాన రాజ్యం పాలిస్తూ, కీర్తిగడించు. నీ అన్నల మైన మేమందరమూ, నీకు సహాయంగా వుంటూ శక్తుభయం లేకుండా చూస్తాము. ఈ భూలోకంలోనే, నీవు దేవేంద్రపదవి అనుభవించు," అన్నాడు.

బోధిసత్వుడి శిష్యుడైన సంవరుడు, యీ విధంగా అన్నల నుంచి ప్రేమాదరాలూ, ప్రజల నుంచి గౌరవమర్యాదలూ పాందాడు. ఆ తరవాత ఎంతోకాలం ప్రజా కేమంగా రాజ్యపాలన చేసి, గౌప్పరాజన్న కీర్తి గడించాడు.