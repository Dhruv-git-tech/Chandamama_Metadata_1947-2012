పందెంభిమయ్య

ఎలాంటి పందెమైనా వేసి నెగ్గగలడని భీమయ్యకు పేరు ఉండేది. ఒకరోజు అతను ఎల్లయ్య అనే వాడితో మాట్లాడుతూండగా ఆ ఊరి మునసబు ప్రసక్తి వచ్చింది.

‘‘మునసబు ధర్మాత్ముడు!’’అన్నాడు ఎల్లయ్య.

‘‘ఆయనేం ధర్మాత్ముడు? అందరి దగ్గిరా లంచాలు తీసుకుని తెగబలిశాడు. అందుకే నేను రోజూ, చెడామడా తిడుతున్నా, పల్లెత్తు మాట అనకుండా పడతాడు!’’ అన్నాడు భీమయ్య.

మునసబు పరమ కోపిష్ఠి. ఈ సంగతి ఎల్లయ్యకు తెలుసు. అందుకని వాడు భీమయ్య మాటలు నమ్మనన్నాడు.

పందెం కాయమన్నాడు భీమయ్య.

‘‘నేను వింటుండగా నువు మునసబును తిట్టాలి. మునసబు నీ తిట్లు

పడాలి. ఆలా జరిగేటట్టుంటే నేను నీకు వందరూపాయలు ఇస్తాను,’’ అన్నాడు ఎల్లయ్య.

‘‘సరే, అయితే, స్నానం చేసి వస్తాను ఉండు,’’ అని భీమయ్య లోపలికి పోయి, కాస్సేపటికి బయటికి వచ్చి, ‘‘నేను మునసబును తిట్టుతూంటే నువు ఒక్క మాట కూడా మాట్లాడకూడదు మరి!’’ అన్నాడు.

ఎల్లయ్య సరేనన్నాడు.

ఇద్దరూ కలిసి కొంతదూరం వెళ్ళాక భీమయ్య ఎల్లయ్యతో, ‘‘పందెం నెగ్గటానికి నా పద్ధతులు నా కుంటాయి. ముందు నన్నువెళ్ళనీ, కాసేపాగి నువురా. నువు వచ్చేసరికి నేను మునసబును రకరకాలుగా తిట్టుతుంటాను. ఆయన అవన్నీ శాంతంగా వింటూంటాడు,’’ అన్నాడు.