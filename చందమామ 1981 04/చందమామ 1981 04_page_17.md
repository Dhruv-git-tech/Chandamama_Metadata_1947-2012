సమరసేనుడు యిలాంటి ఆలోచన లతో, రాత్రి చాలా గడిచేవరకూ కదలా మెదలక వుండిపోయాడు. అతడికి కొంచెం కునుకుపడుతున్న సమయంలో ఎవరో గది తలుపు తెరిచిన శబ్దం ఆయింది. సమరసేనుడు తల తిప్పి చూశాడు. కత్తులు ధరించిన యిద్దరు మనుషులు లోపలికి వచ్చారు. వాళ్లు, బహుశాతనను చిత్రహింసలకు గురిచేసేందుకు వచ్చిన వ్యాఘరదత్తుడి భటులై వుంటారని, సమర సేనుడు భావించాడు.

ఆ వచ్చిన వాళ్ళిద్దరూ మౌనంగా సమరసేనుడి కాళ్ళ, చేతుల కట్లు విప్పారు. ఆశ్చర్యంగా చూస్తున్న సమర సేనుణ్ణి, తమ వెంట రావలసిందిగా సైగచేసి, గదిలోంచి బయటికి నడిచారు.

సమరసేనుడు మారుమాట్టాడకుండా వాళ్ళ వెనక నడవసాగాడు. కొంతదూరం వెళ్ళిన తరవాత, వాళ్లకు ఆయుధాలు ధరించిన యిద్దరు వ్యాఘరదత్తుడి భటులు, అదే మార్గాన ఎదురుగా వస్తూండడం కంటబడింది. వెంటనే సమర సేనుడి వెంట వున్నవాళ్ళు, అతణ్ణి ఒక యింటి పక్కన వున్న చీకటి ప్రదేశంలోకి తీసుకు పోయారు.

“భయపడకు, మేము నీ మిత్రులం! ఆ వచ్చేవాళ్లు గస్తే తిరుగుతున్న వ్యాఘర దత్తుడి సేవకులు. మనం యీ చీకటిలో దాగి వుండి, వాళ్ళు దగ్గిరకు రాగానే హాతత్తుగా మీద పడి, హతమార్చాలి,” అన్నారు.

సమరసేనుడి మిత్రులం అని చెప్పిన వాళ్ళు, యిలా అంటూ వుండగానే, వ్యాఘరదత్తుడి గస్తే భటులు అక్కడికి వచ్చారు. చీకటిలో పొంచివున్న ముగ్గురూ. మెరుపు వేగంతో వాళ్ల మీదికి దూకి, భటులు కేకలు పెట్టే లోపలే గొంతులు బిగించి పట్టుకుని లాక్కుపోయి, దాపుల నున్న ఒక పాడు బావిలో పడవేశారు.

ఆ తరవాత ముగ్గురూ కొండదారుల వెంట నడిచి, సూర్యోదయం వేళకు, ఒక చిన్న పల్లె చేరారు. —(ఇంకా వుంది)