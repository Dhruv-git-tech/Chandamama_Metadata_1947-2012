విచిత్రపురి

మందగిరిలో వెంకటయ్య అనే యువ కుడు ఉండేవాడు. అతని చిన్నతనంలో వాళ్ళ నాయనమ్మ, మందగిరికి పడమటి దిక్కుగా విచిత్రపురి అనే ఊరు ఉన్నదనీ, ఆ ఊరిలో ఉండే వారందరికీ అతీతశక్తులు ఉంటాయనీ చెబుతూండేది. విచిత్రపురి గురించి నాయనమ్మ చెప్పినమాటలు వెంకటయ్య మనస్సులో బాగా నాటుకున్నాయి.

వెంకటయ్య పెద్దవాడయాడు. అతని నాయనమ్మ ఏనాడో పోయింది. ఆవిడ చెప్పిన విచిత్రపురి గురించి వివరాలు తెలుసుకోవాలని వెంకటయ్య ఎన్ని ప్రయత్నాలు చేసినా ఏమీ ఫలితం లేకపోయింది. అలాటి ఊరు ఉన్నట్టు ఒక్కరికీ తెలియదు. అటువంటి ఊరు ఉండటం ఆసంభమని కూడా అనేక మంది అన్నారు.

అయినా వెంకటయ్యకు విచిత్రపురి ఎక్కడో వుండి వుంటుందన్న నమ్మకం పూర్తిగాపోలేదు.

ఒక రోజు వెంకటయ్య ఏదో పని మీద దూరగ్రామానికి వెళ్ళి. తిరిగి వస్తూ బ్రహ్మాండమైన గాలివానలో చిక్కుకుని, దారి తప్పాడు. పోగా, పోగా ఏదో ఊరు వచ్చింది.

వెంకటయ్య దారి వెంట పోతున్న ఒక మనిషిని ఆపి, “బాబూ, ఇది ఏ ఊరు ?” అని అడిగాడు.

“విచిత్రపురి,” అన్నాడు ఆ మనిషి.

వెంకటయ్యకు చాలా సంతోషం కలిగింది. ఆలాటి ఊరు లేదని ఎంతమంది చెప్పినా, అతనికి నమ్మకం పోలేదు. ఆ నమ్మకం నిజమయింది. విచిత్రపురి అనేది ఉన్నది; తాను ఆ ఊళ్ళో ఉన్నాడు!