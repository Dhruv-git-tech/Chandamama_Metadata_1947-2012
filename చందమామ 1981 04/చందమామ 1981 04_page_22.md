ముఖ్య విషయం ఏమిటి ?'' అని అడిగింది.

వెంటనే నాగరాజు, ''మా మేనమామ కూతురితో, నా పెళ్ళి జరగబోతున్నది. మీరూ, సంధ్యా తప్పకుండా రావాలి,'' అని చెప్పి ఇంటికి వచ్చేశాడు.

బేతాళుడు యీ కథ చెప్పి, ''రాజా, నా కొక సందేహం! నాగరాజు సంధ్యను చూడకముందే ప్రేమించాడు కదా. ఆమె అతిసాధారణంగా వున్నా కూడా, ఆమెనే పెళ్ళాడాలని నిర్ణయించుకున్నాడు. అయినా, ఆఖరిక్షణంలో తన నిర్ణయాన్ని ఎందుకు మార్చుకున్నాడు ? అంత గొప్ప సౌందర్యవతికి తాను తగననుకున్నాడా ? ఈ సందేహాలకు సమాధానం తెలిసి కూడా చెప్పకపోయావో, నీ తల పగులుతుంది,'' ఆన్నాడు.

దానికి విక్రమార్కుడు, ''నాగరాజు తన నిర్ణయాన్ని మార్చుకోవడం సరి అయినదే. ప్రతి మనిషికీ కనీసమైన కొన్ని మంచి గుణాలుండాలి. అవి

లోపించినప్పుడు, యితర ఆర్హతలు ఎన్ని వున్నా ప్రయోజనం లేదు. పౌరుషం, ఆత్మాభిమానం, ధైర్యం వంటివి మగవాడి కుండవలసిన కనీస గుణాలు. అలాగే స్త్రీకి కరుణ, ఆదరణ, సేవాధర్మం వంటి గుణాలు తప్పకుండా వుండాలి. ఆ గుణాలు లేని స్త్రీ భార్యగా, తల్లిగా తన భాధ్యతలు సక్రమంగా నిర్వర్తించ లేదు. సంధ్య నాగరాజు గాయాన్నీ, స్రవిస్తున్న రక్తాన్నీ చూసి కూడా ఏ మాత్రం చలించలేదు. తోటి మనిషిగా సానుభూతి కనబరచలేదు. ఆమెది రాతిగుండె అని యీ విషయం రుజువు చేస్తున్నది. అందుకే అన్ని ఆర్హతలున్న అందాల రాశిని కాక, కనీసార్థతలయిన ప్రేమ, అభిమానం వున్న మేనమామ కూతురిని పెళ్ళాడటానికి నాగరాజు నిర్ణయించుకున్నాడు,' ఆన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెప్టెక్కాడు. —(కల్పితం)