భయంలేనివీటు

రాజయ్యకి ఒక్కడే కొడుకు. వాడికి రాము ఆని పేరు పెట్టి అల్లారు ముద్దుగా పెంచసాగాడు. రాముకి గారాబం ఎక్కువ కావడంతో, బొత్తిగా భయం, భక్తీ కూడా లేకుండా పోయాయి. మరీ విచిత్రమైన విషయం ఏమిటంటే, వాడికి 'భయం' అంటే అసలు తెలీదు. చీకట్లో ఒంటరిగా ఎంత దూరమైనా వెళ్ళడానికి, అర్ధరాత్రి జనసంచారం లేని చోటుకి వెళ్ళడానికి కూడా వాడు భయపడే వాడు కాదు. రాజయ్యకి రాము ఒక పెద్ద సమస్య అయి పోయాడు. భయం లేకపోవడం అన్నది పెద్ద విశేషమే అయినా, దాని వల్ల ఎన్నో ప్రమాదాలు ఏర్పడవచ్చు. భయం లేకుండా ఏ పులి ముందుకో వెళ్ళి నిల బడితే, అది రామును అమాంతం కబళించవచ్చు! రాజయ్య రాముకి భయ పడడం నేర్పాలనుకున్నాడు. ఒకసారి,

ఆర్ధరాత్రి వేళ ఊరవతల వున్న మర్రి చెట్టు ఎక్కి, చిగురుటాకులు కోసుకు రమ్మని పంపాడు. ఈలోగా ఒక మనిషిని భయంకరంగా తయారు చేసి చెట్టుపైన నిలబెట్టాడు. రాము నిర్ఘృయంగా చెట్టెక్కేసరికి, పైన వున్న మనిషి పెద్దగా కేకలు వేసి భయపెట్టాడు. రాము భయపడలేదు సరిగదా, వాడిని లాగి, కిందికి తోసేశాడు. వాడు లబోదిబో మని పరుగెత్తి రాజయ్యకు చెప్పుకున్నాడు.

రాజయ్య రాముని యిలా ఎన్నోవిధాలుగా భయపెట్టాలని చూశాడు. దేనికి వాడు చలించలేదు.

రాముక ఇరవై ఏళ్ళు వచ్చాయి. వాడు ఇక్కడ వుంటే ఇక ఏమీ లాభం లేదనీ, ఊళ్ళూ పట్టణాలూ తిరిగితే ఎలాగైనా భయంతో బాటు కొంత లోకజ్ఞానం కూడా నేర్చుకుంటాడనీ రాజయ్య వాడికి కొంత