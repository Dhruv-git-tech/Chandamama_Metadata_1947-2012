డికి యి వ్యభోతున్నాను," అన్నాడు వృద్ధుడు.

ఆ మరుక్కణం వికటాకుడు, వృద్ధుడి నుంచి ఉంగరం లాకుని, ''ఈ ఉంగరం ధరించి నేనే, ప్రసేనరాజుగారి అల్లుణ్ణీ, రాజ్యానికి వారసుణ్ణీ అవుతాను,'' అంటూ నగరం కేసి బయలుదేరాడు.

వృద్ధుడి వేషంలో వున్న మంత్రి అతణ్ణి అనుసరించాడు.

ఇద్దరూ వెళ్ళేసరికి రాజు సభతీరి వున్నాడు. వికటాకుడు పట్టరాని ఉత్సాహంతో తాను వజ్రపుటుంగరాన్ని ధరించిన వేలిని రాజుకేసి చూపుతూ, ''మహారాజా, నా పేరు వికటాకుడు. ఈ వేలికి వున్న ఉంగరం, కాళికాదేవి ప్రసాదించినది!'' అన్నాడు.

'' అలాగా!'' అన్నాడు రాజు, ఏ మాత్రం ఆశ్చర్యపడకుండా.

''ఈ ఉంగరం ధరించినవాడు తమకు అల్లుడపటమే గాక, తరవాత సింహాస నాన్ని కూడా ఆధిష్ఠిస్తాడు. దీని మహత్తు,

తమ మీద ఏమీ పవి చెయ్యడం లేదా ?'' అని అడిగాడు వికటాకుడు.

''మహత్తా! ఆ మహత్తేదో పని చేయడం జరిగితే, నిన్ను సింహాసనం దగ్గిరకు ఆహ్వానించేవాణ్ణి గదా?'' అన్నాడు రాజు.

వికటాకుడు వెలవెలపోతూ చూసింతలో, మంత్రి రాజును సమీపించి, తన పెట్టుడు గడ్డం తీసివేస్తూ, ''మహారాజా, యీ నాటకం ఆడినవాణ్ణి నేనే. ఈ యువ సన్యాసి కొండంత ఆశతో యిక్కడికి వచ్చాడు, పాపం!'' అన్నాడు.

ఆ వెంటనే వికటాకుడు ఒక కేక పెట్టి. మూర్ఛతో దభీమంటూ కింద పడి పోయాడు. మంత్రి, భటులతో వికటాకుణ్ణి వైద్యుడి దగ్గిరకు తీసుకుపామ్మని చెప్పి, రాజుతో, ''చూశారా, మహారాజా! ఇతడికి మనం చిన్న మెత్తు శారీరకబాధ కలిగించ లేదు. కాని, మానసికమైన ఆశాభంగంతో మూర్ఛపోయాడు,'' అన్నాడు.

తన సందేహానివృత్తి అయిందన్న సూచనగా రాజు తృప్తిగా తలాడించాడు.