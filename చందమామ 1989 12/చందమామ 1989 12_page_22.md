కూడా ఆమె కోరింది. ప్రాణం పోయిన
వెంటనే కాయాన్ని పాతిపెట్టడం శుభం
కాదు. ఎందుకం టే భౌతిక కాయం
చుట్టూ కొంతకాలం ఒక విధమైన అదృశ్య
ప్రకాశం వుంటుంది. అది మాయమయ్యే
వరకు శరీరాన్ని అలాగే వుంచాలి. కాబట్టి
సూర్యాస్తమయం వరకు ఈ కాయం
ఇక్కడే వుండాలి. మీరు ఇక్కడే
వుండండి,” అన్నాడు ముని.

‘‘కట్టెలు కొట్టెవాళ్ళెవరయినా ఇటు
వైపువస్త్రేరహస్యం బయటపడుతుంది కదా
గురుదేవా ?'' అని అడిగారు శిఘ్యలు.

“అదీ నిజమే. వాళ్ళేమో మంచివాళ్ళే.
అయినా ఈ విషయంలో మనం ఏమాత్రం
అ జాగ్రత్త వహించకూడదు,” అంటూ
ముని కళ్ళు మూసుకుని ఏదో మంత్రం
జపించాడు. మరుక్కణమే దూరంగా
పులుల గాండ్రింపు వినిపించింది. మరి
కొంతసేపటికి ఆ ధ్వనులు దగ్గరయ్యాయి.
భయంకరమైన ఒక మగపులీ, ఒక ఆడ
పులీ, మూడు పులీ పిల్లలూ ఆక్కడికి

వచ్చాయి. పెద్ద పులులు రెండూ తలలను
ముని పాదాలకు తాకించాయి. పులి
కూనలు మూడూ సంతోషంగా గెంతుతూ
ముని దగ్గరికి వచ్చాయి. రెండు పిల్లలను
ఆయన చేతులలోకి తీసుకున్నాడు.
మూడవ పులిపిల్ల ఎగిరి ముని భుజం
మీద కూర్చున్నది.

పులులతో ముని, '‘సూర్యాస్తమయం
వరకు మీరిక్కడే వుండి, అప్పుడప్పుడూ
గాండ్రిస్తూ వుండాలి. మానవమాత్రు
లెవరూ ఈ దరిదాపులకు రాకూడదు.
ఇక్కడ వున్న ఈ శవం ఎవరికంటా
పడకూడదు. తెలిసిందా," అన్నాడు.

“అలాగే,” అన్నట్టు పులులు రెండూ మెల్లగా గాండ్రిస్తూ తలలూపాయి.

ముని శిఘ్యులవైపు తిరిగి, “ఇప్పుడు
మనం సరైన స్థలంలో గొయ్యి సిద్ధం
చేయాలి. ఈలోగా రాణి కాయం మీద
పువ్వులు వుంచడానికి, యువరాజును
కూడా ఇక్కడికి తీసుకు రావాలి,”
అన్నాడు.
—(ఇంకావుంది)