పోవడం కష్టంగా వున్నది. నీకెంత డబ్బ యినా యిస్తాం. అలాంటి పచ్చళ్ళు మాకు చేసి పెట్టాలి," అన్నారు.

పేదరాలు వాళ్ళతో, "ఆ పచ్చళ్ళు జమీందారు భూపతిగారు వెంటతెచ్చు కున్నవి. అవి నేను చేసినవి కావు," అని చెప్పి పంపేసింది.

శ్రీపురంలో భూపతి ఆరోగ్యం బాగా మెరుగవడంవల్ల, ఆయన మరి రెండు వారాలు ఎక్కువగా అక్కడే వుండి పోయాడు. ఆయన్ను తీసుకుపోవడానికి బండి రాగానే, పేదరాలూ, ఉమా ఆయన వెంట తెచ్చిన సామానుతోపాటు, నిలవ వున్న పచ్చళ్ళ జాడీలను కూడా బండిలో పెట్టపోగా, భూపతి వాళ్ళను వారిస్తూ, "ఇంకా అవెందుకు? ఇక్కడ అవసరపడ తాయని తెచ్చుకున్నాను. అక్కడ యిలాం టివి చాలా వున్నాయి. కూడా తీసుకు పోవడం ఒట్టి మోతబరువు," అన్నాడు.

ఇది విని పేదరాలూ, కూతురూ ముఖం ముఖం చూసుకున్నారు.

భూపతి వెళ్ళిపోయాక వాళ్ళు జాడీల మూతలు తీసి చూస్తే, వాటిలో పచ్చళ్ళు యించుమించు అయిపోయాయి.

పేదరాలు బాధపడుతూ, "జమీందారు వీటిని మనకు వదిలిపెడతాడని ముందే తెలిస్తే, ఎంతో బాగుండేది! తినడానికి బాగా వుండి. అమ్ముకుంటే డబ్బు తెచ్చి పెట్టే వీటిని మనమే వుంచు కుని, ఆయనకు నచ్చిన మన చౌకబారు వంటలు రోజూ చేసి పెట్టెదాన్ని!" అన్నది.

"ఎంత శ్రమకు అంతే ఫలితం, అంటారు గదా! ఇప్పుడు విచారించి ఏం లాభం?" అని నిట్టూర్చింది ఉమ.

కానీ జమీందారు భూపతి వాళ్ళను మరిచిపోలేదు. ఆయన వాళ్ళ ఊళ్ళో వుండగా ఉమకు తనే పెళ్ళి చేస్తా నన్నాడు. నెల తిరకుండానే ఆయన ఒక నౌకరుతో విలువైన దుస్తులు పేద రాలికి పంపుతూ—ఆ మర్నాడే ఉమకు పెళ్ళి చూపులనీ, ఆమేను చక్కగా ఆలంకరించమనీ కబురు చేశాడు.