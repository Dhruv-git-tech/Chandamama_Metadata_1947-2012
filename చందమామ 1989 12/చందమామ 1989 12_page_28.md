రాజుకు ఆ వార్త తెలియజేసిన మంత్రి,
‘‘రాజా, ఇది మనకొక అపూర్వ అవకాశం.
ప్రయత్నిస్తే ఒక్కసారిగా రెండు రాజ్యా
లనూ మన రాజ్యంతో కలుపుకోవచ్చు.
ఆ రాజ్యాలలోని ధనంతో సాముద్రికా నది
గట్టును బలపరచ వచ్చు. వెంటనే యుద్ద
సన్నాహాలు ప్రారంభిద్దాం,'' అన్నాడు.

శ్రీకరుడికి కూడా ఈ సలహా నచ్చింది.
అయితే, కనకపురిలో అందుకు కావలసిన
సైనికబలం లేదు. సైనికబలం పెంచ
డానికి కూడా ధనం కావాలి కదా!

ఈ సమయంలో, రహస్య నిధులను
గురించి తెలియజేసే దైవజ్ఞుడొకడు రాజ
ధానీ నగరానికి వచ్చాడు. రాజు దైవజ్ఞుణ్ణి
సంప్రదించాడు. అరణ్యాం మధ్య ఒక
గుహలో బంగారమూ, నగలూ వున్నాయనీ,
అయితే ఆ నిధిని చేపట్టడం చాలా
అపాయకరమనీ దైవజ్ఞుడు చెప్పాడు.

రహస్య నిధులకు మానవాతీతశక్తులు
కాపలా వుంటాయనీ, తన అధికారం వాటి
ముందు చెల్లదనీ గ్రహించిన శ్రీకరుడు,
ఒంటరిగా గుర్రం మీద బయలుదేరి
అరణ్యాం మధ్యకు చేరాడు. అక్కడొక
కుటీరం కనిపించింది. రాజులోపలికి తొంగి
చూశాడు. ఒక ముని ధ్యానంలో వున్నాడు.
రాజు లోపలికి వెళ్ళి, మునికి మౌనంగా
నమస్కరిస్తూ నిలబడ్డాడు. కొంతసేపటికి

ముని కళ్ళు తెరిచి, ''ఎవరు నువ్వు? ఏం
కావాలి నాయనా,'' అని అడిగాడు.

"మహాత్మా, నేను కనకపురి రాజు
శ్రీకరుణ్ణ. ఈ గుహలో నిధి ఉన్నదని
తెలిసి వచ్చాను. అక్కడ నిధి వున్నమాట
నిజమేనా," అని అడిగాడు రాజు విన
యంగా.

"అవును, నిజమే. కొన్నేళ్ళ క్రితం
ఆ నిధిని, కొందరు దొంగలు, మునీశ్వరు
లయిన మా గురువుకు ఆప్పగించారు,"
అన్నాడు ముని.

"అయితే, ఇప్పుడా నిధి తమ రక్షణ
లోనే ఉన్నదా మహాత్మా!" అని అడి
గాడు రాజు.