పరమలోభి

పూర్వం రష్యాదేశంలో మార్క్ అనే, సంపన్నుడుండేవాడు. అతనివంటి పరమ లోభి ప్రపంచంలో లేదనుకునేవారు. ఒక నాడు మార్క్ వీధివెంట పోతూండగా వృద్ధు డొకడు కనిపించి, ‘‘అరగానీ ధర్మం చెయ్యండి, బాబూ !’’ అని అడిగాడు.

చిచ్చగాడి అర్తనాదాన్ని మార్క్ విని పించుకోలేదుగాని, తన వెనకనే వస్తున్న పేదరైతొకడు జేబులో సుంచి ఒక అరగానీ తీసి చిచ్చగాడికి ఇవ్వటం గమనించాడు.

అది చూసి, మార్క్కు సిగ్గయింది. ఆయన ఆగి పేదరైతు కేసి తిరిగి, ‘‘చూడబ్బీ, నా దగ్గిర చిల్లర లేదుగాని, ముష్టివాడి కివ్వటానికి ఒక అరగానీ ఉంటే బదులిస్తావ్ ? నే నెవరో తెలుసుగా ?’’ అన్నాడు.

పేదరైతు, అరగానీ తీసి మార్క్ కిస్తూ, ‘‘చిత్తం, దీనికోసం తమ కెప్పడు కనిపించమన్నారు ?’’ అని అడిగాడు వినయంగా.

‘‘రేపు రా !’’ అన్నాడు మార్క్.

మర్నాడు పేదరైతు మార్క్ ఇంటికి వెళ్ళాడు. అతన్ని చూడగానే మార్క్, ‘‘అరగానీ కోసం వచ్చావా ? నా దగ్గిర సమయానికి చిల్లరలేదే. రేపు కనిపిస్తావా ఏమిటి ?’’ అన్నాడు.

ఆ మర్నాడు రైతు మళ్ళా వచ్చాడు.

‘‘పాపం, నువొచ్చావుగాని, నా దగ్గిర సమయానికి చిల్లరడబ్బులు లేకుండా ఉన్నాయి. ఒక పని చెయ్యి. నీ దగ్గిర తొంభైతొమ్మిది రూపాయల పదిహేనణాల ముకాన్నీ అరగానీ ఉంటే చూడు. ఏకంగా నూరురూపాయలనోటు పట్టుకు పోదువుగాని,’’ అన్నాడు మార్క్.

తన దగ్గిర అంతమొత్తం లేదన్నాడు పేదరైతు.