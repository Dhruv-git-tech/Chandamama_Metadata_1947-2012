చూసేసరికి ఆమె విరగబడి నవ్వుతున్నది.
అతను ఆమె దగ్గరికి వచ్చి, 'ఎందుకు నవ్వావు?' అని అడిగాడు.

‘‘నువు ఏం గొప్ప పని చేశావని ఈ జనం ఇలా శివం ఎత్తి పోతున్నారు?’’ అని భిల్లయువతి అతన్ని అడిగింది.

‘‘ఆ రాతి గదను మానవమాత్రమెలెవరూ ఎత్తలేరు. నేను దాన్ని ఎత్తటమే గాక, దానితో ఏనుగును చంపాను. ఇది విడ్డూరం కాదా?’’ అని అమరధ్వజుడు అడిగాడు.

‘‘ఆ రాతి గదను ఇంకెవరూ ఎత్తలేరంటావా?’’ అని ఆమె అడిగింది.

‘‘దాన్ని ఎత్తిన వాడికి నా రాజ్యం ఇచ్చేస్తాను,’’ అన్నాడు అమరధ్వజుడు.

భిల్లయువతి ఆశ్చర్యపోయి, ‘‘దాన్ని ఎత్తగల వాళ్ళు మా గూడెంలో చాలా మంది ఉన్నారు,’’ అన్నది.

‘‘ఉంటే వెళ్ళి తీసుకురా. ఇప్పుడే మీ గూడానికి వెళ్ళు. రాతి గద ఎత్తగల వాణ్ణి వెంటపెట్టుకుని మరీ రా. తీసుకు రాలేకపోతే నువు తిరిగి రానవసరం లేదు,’’ అన్నాడు. అమరధ్వజుడు తన భిల్ల భార్యతో.

అతను తన భార్యను అప్పటికప్పుడే గూడానికి తిప్పి పంపేశాడు. ఆమె తిరిగి రాలేదు.

పదిహేను సంవత్సరాలు గడిచాయి. ఏటా దసరా ఉత్సవాలూ, జాతరా, వేడు కలూ జరుగుతూనే ఉన్నాయి. ప్రతి ఏడూ అమరధ్వజుడు రాతిగదతో ఏను గును చంపుతూనే ఉన్నాడు.

పదహారోఏడు అతను రాతి గదతో ఏనుగును చంపిన వెంటనే జనంలో నుంచి ఒక భిల్లయువకుడు, ‘‘మహారాజా, నేను ఆ రాతి గదను ఎత్తగలనేమో చూడవిస్తారా?’’ అన్నాడు.

అమరధ్వజుడు ఆ కుర్రవాడి కేసి ఒక కణం చూసి, ‘‘ఎత్తగలవేమో చూడు! దాన్ని ఎత్తితే నా రాజ్యమే నికిచ్చేస్తాను,’’ అన్నాడు.