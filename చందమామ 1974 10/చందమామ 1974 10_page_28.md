ఇంటిదాంగలు

చంద్రతల మనే రాజ్యాన్ని వీరపాలుడు అనే రాజు పాలించేవాడు. తన ప్రజలు సుఖంగా జీవించటానికి, తన పరిపాల నలో ధర్మం పూర్తిగా అమలు జరగటానికి అతను ఎన్నో ఏర్పాట్లు చేశాడు. అతని రాజ్యమంతటా ప్రజల సౌకర్యాలు చూడటానికి అధికారులు నియమించబడ్డారు. ప్రజల సమస్యలను తెలుసు కొని, వాటికి పరిష్కార మార్గాలు చూడటం వారి పని, దేశమంతటా తిరిగి, పరిపాలన సరిగా సాగుతున్నది లేనిది తెలుసుకుని, తనకు తెలియబరచటానికి ఒక సంచార సలహాదారును కూడా నియమించాడు రాజు.

సంచార సలహాదారు రాజ్యంలోని వేరు వేరు ప్రాంతాలలో పర్యటించి వచ్చి, తాను చూసిన ప్రాంతం సకల సంపదల తోనూ, సౌభాగ్యాలతోనూ తులతూగుతూ

ఉన్నట్టు, రాజుగారు కోరినట్టే అకరాల ప్రజాపాలన సాగుతూ ఉన్నట్టూ చెప్పేవాడు. అలాగే ప్రాంతీయాధికారులు మూడు నెలల కొకసారి వచ్చి, రాజుగారికి నివేదికలు సమర్పించుతూ, తమ తమ ప్రాంతాలలో పరిపాలన ఎలా సాగుతున్నదో. అక్కడ కొత్తగా చెయ్యవలనిన ఏర్పాట్లూ, సౌకర్యాలూ ఏవో, వాటికి అదనంగా ఎంత ఖర్చు అవుతుందో తెలిపి, రాజుగారి నుంచి ద్రవ్యమూ, అనుమతి పొందే వారు.

రాజు ఇంతటితోనే తృప్తి చెందక, ఏడాది కొకసారి తన దేశమంతటా గల గ్రామాధికారుల నందరినీ రాజధానికి ఆహ్వానించి, మూడు రోజులపాటు వారికి విందులు చేసి, ఒక్కొక్కడికి నువర్ణం బహుకరిస్తూ, 'కుశలమా? నీ గ్రామస్థులు కుశలమా?' అని అడిగేవాడు.