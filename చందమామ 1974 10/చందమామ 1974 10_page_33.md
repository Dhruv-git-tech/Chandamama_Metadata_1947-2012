అందుచేత శివనాథుడు తన దొడ్డోనే ఒక బావి తవ్వించాలనుకున్నాడు. ఈ పని రహస్యంగా జరగాలి గనక, అతను పారు గూరి నుంచి కూలీలను రప్పించి, బావి తవ్వించాడు. అతని అదృష్టం ఇందులో కూడా బయట పడింది. ఆ ఊరిలో ఎవరు బావి తవ్వించినా ఎన్నడూ నీరు పడలేదు, కాని శివనాథుడికి పది అధుగుల లోతునే తియ్యని నీరు పడింది. బావి తవ్వకం పూర్తికాగానే అతను కూలీలను రహస్యంగా పంపేశాడు. అతనికి నీరు కొనుక్కునే అవసరం తప్పిపోయింది. అయితే అతను తన ఇంటి అవసరాలకు కొద్దిపాటి నీరు ఇంకా కొంటూనే ఉన్నాడు.

అయినా, శివనాథుడు అమ్మే పాలను గురించి గ్రామస్థుల కు అనుమానం కలిగింది. అది బర్రెల తీరు అని అతను అంటే వాళ్ళు నిజమే కాబోలునను కున్నారు. కాని అతని పాలు ఏమాత్రమూ బాగుండటం లేదు. శివనాథుడి పోటీకి తట్టుకోలేక, లోగడ ఆ గ్రామంలో పాల వ్యాపారం చేసినవారంతా ఊరు విడిచి వెళ్ళిపోయారు. అందుచేత ఇప్పుడు ఊరి వాళ్ళకు శివనాథుడు తప్ప మరోగతిలేదు.

ఈ పరిస్థితిలో, ఊళ్ళో ఉండే రాముడు ఆనే ఒక యువకుడూ రాజుగారి దగ్గిరికి వెళ్ళి. శివనాథుడి మీద ఫిర్యాదు చేస్తూ, శివనాథుడు చాలా పలుకుబడి గలవాడనీ, దర్యాప్తు వీలయినంత రహస్యంగా జరపమనీ వేడుకున్నాడు. రాజు గారి గూఢచారి ఒకడు శివనాథుడి మోసం కనిపెట్టాడు.

శివనాథుణ్ణి పట్టితెప్పించి, న్యాయ స్థానంలో నిలబెట్టి, “నువు పాలవ్యాపా రంలో దారుణమైన కల్తీ చేస్తున్నట్టు రుజువయింది. దీనికి నీ సంజాయిషి ఏమిటి?” అని రాజు అడిగాడు.

“నేను చేసిన కల్తీ ఏమిటా సెల వియ్యండి,” అన్నాడు శివనాథుడు.

“నువు పాలలో నీళ్ళు కలిపావు.” అన్నాడు రాజు.