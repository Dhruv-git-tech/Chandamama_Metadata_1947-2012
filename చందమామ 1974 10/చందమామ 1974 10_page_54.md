తరవాత కుంజరు డనే వాసరుడు సంతానం కావాలని శిపుణ్ణి గురించి తపస్సు చేశాడు. శిపుడు కుంజరుడికి ప్రత్యక్షమై, ''నాయినా, నీకు కొడుకులు పుట్టే యోగంలేదు. కాని నీకు ఒక కూతురు దొరుకుతుంది. ఆ చక్కని పిల్లకు నా అంశన లోకోత్తరుడైన కొడుకు పుట్టి, నీ వంశాన్ని ఉద్దరిస్తాడు,'' అని చెప్పాడు.

తరవాత కుంజరుడు తనకు కూతురు ఎప్పుడు దొరుకుతుందో గదా అని ఎదురు చూస్తూండగా, ఒకనాడు గౌతముడు అంజనను అతని వద్దకు తెచ్చి, పెంచుకో మని ఇచ్చి, వెళ్లిపోయాడు. శిపుడి వరం యిలా ఫలించింది. కుంజరుడి సంతోషానికి అంతులేదు.

అంజన త్వరలోనే తన అసలు తల్లి దండ్రులను మరిచిపోయి, కుంజరుణ్ణి తన తండ్రిగానూ, అతని భార్య అయిన వింధ్యావళిని తన తల్లిగానూ చూడ నారంభించింది. క్రమంగా ఆమెకు యుక్తవయసు వచ్చింది. కుంజరుడు ఆమెకు వివాహం చేసే ఆలోచన అరంభించాడు.

ఈ లోపల కేసరి అంజన అందం గురించి, పాట గురించి విని ఆమెను చూడటానికి బయలు దేరివచ్చి, ఆమె

వనవిహారం చేస్తుండగా చూశాడు. ఆమె బంగారు శరీరచ్ఛాయా, అందమూ చూసి కేసరికి అమిత ఆశ్చర్యం కలిగింది. ఆమె తనను వరించేటట్టుంటే ఇంకేదీ జీవి తంలో అవసరం లేదని అతనికి అని పించింది.

అంజనకు కూడా కేసరి పైన మోహం పుట్టుకొచ్చింది. కాని ఆమె ఆ విషయాన్ని తన చెలికత్తెలకు తెలియనీయ కుండా, వనవిహారం కట్టిపెట్టి ఇంటికి వచ్చేసింది.

కేసరి మర్నాడు తన ఆప్తలతో అంజన తనకు నచ్చిందని చెప్పి. ఆమెను తాను పెళ్ళాడే మార్గం ఏమిటని అడిగాడు.