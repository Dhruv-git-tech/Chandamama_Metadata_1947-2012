ఇదే సమయంలో నారదుడు శంబ సాధనుడి వద్దకు వెళ్ళి, ''శుభమస్తు,'' అన్నాడు.

శంబసాధనుడు నారదుడికి నమ్మస్థారంచేసి, ''ఎక్కడినుంచి వస్తున్నారు? ఏమిటి విశేషాలు?'' అని అడిగాడు.

''హేమకూటం నుంచి వస్తున్నాను. అక్కడ ఇంద్రుడు మొదలైన దేవతలందరూ చేరి, నిన్ను చంపమని ఒక వానరుణ్ణి ప్రార్థిస్తూ ఉన్నారు. ఈ మాట నీతో చెప్పిపోదామనే వచ్చాను,'' అన్నాడు నారదుడు.

ఈ మాట వినగానే శంబసాధనుడు ఆ జ్యాంపోసిన అగ్నిలాగా మండిపడి,

''ఓహో! పాపం గదా అని ప్రాణాలతో వదిలిపెడితే, ఇదా దేవతలు చేస్తున్న ఆలోచన? నన్ను కోతి చేత ఎలా చంపి స్తారో నేనూ చూస్తాను! ఇంత కాలమూ చచ్చినట్టు పడి ఉన్న వాళ్ళు నన్ను చంపటానికి చూస్తున్నారా? నా భుజ బలం ఏమిటో యీ దేవతలందరికీ చూపి స్తాను,'' అన్నాడు.

ఆ రాకసుడు ప్రశ్నలకాలరుద్రుడి లాగా చేతిలో మెరిసి కత్తి పట్టుకుని కేసరి ఉన్న చోటికి అతి వేగంగా వచ్చి పడ్డాడు. అతని పెడబొబ్బలు విని కేసరి వద్ద ఉన్న దేవతలకు గుండెలు అవిని పోయాయి. వాళ్ళు కొండగుహల్లోనూ, కేసరి చాటునా దాక్కునే ప్రయత్నాలు చేశారు.

''ఎక్కడికి పోతారు? మిమ్మల్నంద రినీ ఒక్క దెబ్బతో చంపేస్తాను,'' అంటూ శంబసాధనుడు దేవతలను తరుముతూ ఉంటే, కేసరి అతనికి అడ్డం వెళ్ళి, ''ఒరే, దుర్మార్గుడా! నా చేత చాఫటానికి వచ్చావు. యుద్ధం చెయ్యి.'' అన్నాడు.

''ఛీ, ఛీ! కోతితో యుద్ధం చెయ్యటమా? నాతో యుద్ధం చెయ్యటానికి శివు డే భయపడతాడు గద! ఒక్క కొణంలో నీ సంగతి తేల్చేస్తాను,'' అంటూ శంబసాధనుడు కత్తి ఎత్తాడు.