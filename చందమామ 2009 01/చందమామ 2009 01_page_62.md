అగ్ని పరీక్ష

పురందర రాజకుమార్తె లావణ్య అందంలో
దేవతా స్త్రీలకు సాటి రాగలది. తగిన వరుడు
దొరికితే ఆమెకు వివాహం చెయ్యాలనే
ఉద్దేశంతో ఉన్నాడు రాజు. పురందరదేశం ఆ
కాలంలో మారుమూల దేశం. ఆ దేశం నుంచి
మరే దేశానికి వెళ్ళాలన్నా అనేక రోజులపాటు
అరణ్యాలలోనూ, కొండల మీదా ప్రయా
ణాలు చెయ్యాలి. లావణ్యకు తగిన వరుడు
దొరకక పోవటానికి అదే ప్రధానకారణం.

లావణ్య కూడా వివాహం కోసమే ఎదురు
చూస్తున్నది. ఆమెకు తన నిత్యజీవితంలో
ఏమీ ఆనందం కనిపించలేదు. రాజభవ
నంలో ఆమె చెలికత్తెలు ఆమెను వినోదింప
జేయటానికి చెప్పిన కథలే మళ్ళీ మళ్ళీ
చెబుతారు. ఆడిన ఆటలే మళ్ళీ మళ్ళీ
ఆడతారు. అందుచేత ఆమెకు కాలం గడవ
టరు కష్టంగా ఉన్నది.

ఒకనాడు ఆమె రాజభవనంలో ఎవరికీ
చెప్పకుండా, తమ నగరానికి ఉత్తరాన ఉన్న
వనాలకు ఒంటరిగా బయలుదేరింది. ఆమె
పరధ్యానంగా నడుచుకుంటూ వెళ్ళి ఒక
అత్యద్భుతమైన ఉద్యానవనంలో ప్రవేశిం
చింది. ఎటు చూసినా అమిత అందంగా
ఉన్నపొదలూ, వాటిలో అపూర్వమైనపుష్పాలూ
కనిపించాయి. ఆ ప్రాంతం మనుషులు
పెంచిన తోటగానూ లేదు, సహజంగా
తయారైన వనంగానూ లేదు. అక్కడ ఎలాటి
జన సంచారమూ ఉన్నట్టు కనిపించలేదు.
ఆఖరుకు జంతువులూ, పక్షులూ కూడా
ఆమెకు కనిపించలేదు.

లావణ్య ఒక్కొక్క పొద వద్దకూ వెళ్ళి,
దానికి గల పూల అందమూ, సువాసనా అను
భవిస్తూ తిరగసాగింది. ఒకపొద మీద ఆమెకు
అన్నిటికన్నా అందమైన పూలు కనిపిం