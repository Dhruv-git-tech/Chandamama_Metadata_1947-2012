రాజ్యాంగశిల్పికి స్ఫూర్తినిచ్చిన క్రికెట్ క్రీడాకారులు!

స్వాతంత్ర్యోద్యమంలోనూ, అస్పృశ్యులుగా భావించబడ్డ దళితజనోద్ధరణకూ డా. బి.ఆర్. అంబేద్కర్ నిర్వహించిన పాత్ర, అందించిన సేవలు అమూల్యమైనవి. కాన్స్టువంట్ అసెంబ్లీ రూపొందించిన రాజ్యాంగం అమలులోకి రావడంతో 1950 జనవరి 26వ తేదీ మనదేశం గణతంత్ర రాజ్యం (రిపబ్లిక్) అయింది. రాజ్యాంగ రచనలో ప్రధాన పాత్ర వహించిన రాజ్యాంగ శిల్పి అంబే ద్కర్. ఆయన సాంఘిక దురన్యాయానికి గురైన దళిత వర్గంలో పుట్టినప్పటికీ ఆ అవరోధాలన్ని టినీ అధిగమించి ఉన్నత స్థాయికి ఎదిగిన మేధావి.

ఎవరైనా సరే ఉన్నతస్థాయికి చేరడానికి స్ఫూర్తి కీలకపాత్ర వహిస్తుంది. ఆ విధంగా అంబేద్కర్‌కు స్ఫూర్తినిచ్చినవారు పలువురున్నారు. వారిలో ముఖ్యమైనవాడు ధార్వాడ్ చమార్ (చర్మకారుల) వర్గానికి చెందిన క్రికెట్ క్రీడాకారుడు పాల్వంక బలూ. అతడు దళిత కులంలో పుట్టినప్పటికీ 20వ శతాబ్ది తొలిదశలో మన దేశానికి చెందిన ఉత్తమ బౌలర్‌గా కీర్తిగాంచాడు. అతడు తన ప్రతిభకు మెరుగులు దిద్దుకోవడానికి డెక్కన్ జిమ్కానా క్లబ్‌ను ఆశ్రయించాడు. క్రమంగా అతడి సోదరులు శివరాం, గణ్‌పత్, విఠల్ సేర్పరులైన క్రికెట్ ఆటగాళ్ళుగా పేరుగాంచారు. 1923లో సుప్రసిద్ధమైన విజయాన్ని సాధించిన టీమ్ లీడర్‌గా విఠల్‌ను ఉన్నత వర్గాలకు చెందిన సహక్రీడాకారులు భుజాల మీదికెత్తుకున్నారు!

దళితులైన ఆ అన్నదమ్ములు అంబేద్కర్ మనసులో స్ఫూర్తి కళికను రగిలించారు. వారిని తలుచుకున్నప్పుడల్లా అంబేద్కర్ హృదయం ఎంతో గర్వంతో నిండి పోయేది. అంబేద్కర్ బొంబాయిలో ఉపన్యాసకుడయ్యాక, తన కలల సాఫల్యానికి అవరోధాలన్నిటినీ అధిగమించి విజయాన్ని సాధించిన ఆ క్రీడాకారుడికి అభిసందన సభలు ఏర్పాటు చేశాడు!

జనవరిలో గణతంత్ర దినోత్సవాలు జరుపుకుంటూన్న ఈ శుభతరుణంలో ఆ వీరులను స్మరించుకోవడం మన కర్తవ్యం. ఈనాటికీ మన సమాజంలో రకరకాల అసమానతలు, దుర న్యాయాలూ, అక్కడక్కడా కొనసాగుతూనే ఉన్నాయన్న విషయం మరిచి పోకూడదు. బంతిని చేపట్టిన ఒక వీరుడు జాతి భవితవ్యాన్నే మార్చగలిగాడు. మరి మార్పు అంతటితో ఆగి పోకుండా పురోగమించడానికి మనమందరం దీటుగా ముందడుగు వేద్దాం!