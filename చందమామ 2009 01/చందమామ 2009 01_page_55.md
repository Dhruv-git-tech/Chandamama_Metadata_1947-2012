రుషుడి ధర్మమేదేవధర్మం,” అన్నాడు బోధి
సత్యుడు.

యక్షుడు ఈ మాటకు ఎంతో తృప్తిపడి,
బోధిసత్యుడికి సత్కారాలు చేసి, “నాకు
నీపైన అనుగ్రహం కలిగింది. నీ తమ్ములలో
ఒకణ్ణి నీకు తిరిగి ఇస్తాను. ఎవర్ని తీసుకు
రమ్మన్నావు?” అన్నాడు.

“నా చిన్న తమ్ముణ్ణితీసుకురా,” అన్నాడు బోధిసత్యుడు.

“పండితుడా, నీకు దేవధర్మం తెలుసునే గాని, దాన్ని అమలుపరచటం తెలియదు,” అన్నాడు యక్షుడు.

“అలాగా! ఆ మాట ఎలా చెప్పగలి
గావు?” అని బోధిసత్యుడు అడిగాడు చిన్నగా
నవ్వుతూ.

“నీ తమ్ములలో పెద్దవాణ్ణి వదిలి చిన్న వాణ్ణి అడగటంలో పెద్దవాడికి గౌరవం లేకుండా చేస్తున్నావు,” అన్నాడు యక్షుడు.

“యక్షుడా, నేను దేవధర్మాన్ని ఆచరించే వాణ్ణి కనకనే అలా కోరాను. నా చిన్న తమ్ముడి కారణంగానే నేను అరణ్యాలకు రావటం

జరిగింది. అతడి తల్లి మా తండ్రిని రాజ్యం
అడిగింది. మాక్షేమం కోరి మా తండ్రిమమ్మల్ని
వనానికి పంపాడు. ఇతను లేకుండా నేను మా
రాజ్యానికి తిరిగిపోయి, వాణ్ణి ఎవరో యక్షుడు
మింగేశాడంటే భావ్య మౌతుందా? లోకం
నన్ను నిందించదా? పైగా, నాపెద్దతమ్ముడూ
నేనూ ఒకే తల్లి బిడ్డలం. చిన్న తమ్ముడు
పినతల్లి కొడుకు. అందువల్ల అతణ్ణి సజీవుణ్ణి
చేయడమే అన్ని విధాలా ధర్మం,” అన్నాడు
బోధిసత్యుడు.

“నీకు దేవధర్మం తెలియటమే కాదు,
అనుభవం కూడాను,” అని యక్షుడు చంద్ర
కుమారుణ్ణీ, సూర్యకుమారుణ్ణీ తీసుకు వచ్చి
బోధిసత్యుడికి ఇచ్చాడు.

కొంతకాలం గడిచాక ముసలిరాజు చని
పోయినట్టు తెలిసింది. బోధిసత్యుడు తన
తమ్ములిద్దరితోనూ తన దేశానికి తిరిగి వెళ్ళి,
రాజ్యాభిషేకం చేసుకుని, తన తమ్ములైన
చంద్రకుమారుణ్ణి యువరాజుగానూ, సూర్య
కుమారుణ్ణి సేనాపతిగానూ నియమించి,
రాజ్యపాలన చేశాడు.