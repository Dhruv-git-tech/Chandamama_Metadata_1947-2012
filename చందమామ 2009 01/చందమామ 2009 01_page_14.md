సోమకులను, అతడు కనిపించిన గుహను
చూపెట్టమన్నాడు.

ధూమకసోమకులు గుహల కేసి బయలు
దేరారు. మంత్రి గంగాధరుడు కొద్దిమంది
సైనికులతో వాళ్ళను అనుసరించాడు. ఉగ్ర
సేనుడు కూడా మూలుగుతూ వాళ్ళవెనగ్గా
నడిచాడు. ధూమకసోమకులిద్దరూ గుహల
ముందు నిలబడి, “ప్రభూ! మాంత్రికుడు
ఈ గుహలో నుంచి బయటికి వచ్చి, చేతికి
బాణం తగలగానే లోపలికి పరిగెత్తాడు. ఇది
కుంభీరుడు రాకుమారితో ప్రవేశించిన గుహ!”
అని చూపెట్టారు.

“ఆ రాక్షసుణ్ణి చుట్టుముట్టి పట్టుకోవాలి,
మహామంత్రీ! ఇక్కడ అజ్ఞలివ్వవలసింది
తమరని సెలవిచ్చారు గనక, సైనికుల్ని హెచ్చ
రించండి,” అన్నాడు ఉగ్రసేనుడు.

“మహారాజా! ఆ రాక్షసుడూ, మాంత్రి
కుడూ ఇంకా గుహల్లోనే దాగి వుండేటంత
బుద్ధిహీనులని నేననుకోను. అయినా మన
జాగ్రత్తలో మనం వుండటం మంచిదే,”
అంటూ మంత్రి గంగాధరుడు సైనికులను
హెచ్చరించాడు.

సైనికులు కొందరు ఈటెలు బారుచేసి
రాక్షసుడు పోయిన గుహలోకి బెదురు
బెదురుగా ప్రవేశించారు. గుహఅంధకార
మయంగా ఉన్నది. దివిటీలు వెలిగించి
కత్తులూ, ఈటెలూ సిద్ధంగా పట్టుకుని
గుహలో కొంత ముందుకు వెళ్ళేసరికి,
హఠాత్తుగా ముందున్న వాళ్ళ మీదికి ఒక
నల్లని ఆకారం పైనుంచి దూకింది. ఆవెంటనే

గగ్గోలు ప్రారంభమై గుహ నుంచి బయట
పడేందుకు సైనికులు తొక్కిసలాడి, “రాక్ష
సుడు! రాక్షసుడు!” అంటూ కేకలు పెడుతూ
బయటికి పారిపోయి వచ్చారు.

మంత్రి గంగాధరుడు వాళ్ళను ఆపి,
“రాక్షసుణ్ణి మీరు చూశారా? వాడేమైనా
మీదికి వచ్చాడా? లేక వాడి అరుపు విన
బడిందా?” అని ప్రశ్నించాడు.

“గుహంతా కన్నుపాడుచుకున్నా కానరా
నంత చీకటి, ప్రభూ. కీబాగీబా అంటూ ఏవో
మోతలు వినబడినై. అయినా, తెగించి ఇంకా
ముందుకు వెళ్ళాం. మాటాపలుకూ ఏ
హెచ్చరికా లేకుండా వాడు ముందు నడు
స్తున్న ఇద్దరు దివిటీల వాళ్ళ మీద నిలువునా
దూకేసి గావుపట్టు పట్టాడు,” అన్నాడు
సైనికుల్లో ఒకడు.