అప్పుడు సుదర్శనుడు, “రాజా, ఆ ఉంగరం మహిమాన్వితమైనది కదా? అర్హు లకు మాత్రమే చేజిక్కుతుంది,” అన్నాడు.

“మరి, ఆ కార్యం ఎమరు సాధించగలరు?” అని అడిగాడు రాజు ఆశ్చర్యంగా.

“అది మీ ఒక్కరికే సాధ్యం!” అన్నాడు సుదర్శనుడు.

“మహారాజుకు ఈతసరిగా రాదు. ఆయన సముద్రంలోకి దూకడమా? మహారాజు క్షేమం ప్రధానం. అది సాధ్యంకాని పని,” అన్నారు రాజుగారి అంగరక్షకులు ఒక్కసారిగా.

“దీనికంతటికీ కారణం నాతప్పిదం. దాని మూలాన ప్రజలు శిక్షించబడకూడదు. వాళ్ళ బాధలు చూస్తూ బతకడంకంటే, వాటిని పోగొట్టే ప్రయత్నంలో ప్రాణాలు కోల్పోయినా ఫరవాలేదు,” అంటూ రాజు ఒక్క గెంతున సముద్రంలోకి దూకి అడుగుకు ఈదు కుంటూ వెళ్ళాడు.

ఆయనకు ఒకచోట మిలమిలామెరుస్తూ ఉంగరం కనిపించింది. దాన్ని తీసుకుని క్షణంలో పైకి వచ్చాడు. నౌకను చేరిన రాజు, సుదర్శనుడికి కృతజ్ఞతలు తెలియజేసి,

తండ్రికి మనసులోనే క్షమాపణలు చెప్పి, ఇష్ట దైవాన్ని స్మరిస్తూ ఉంగరాన్ని వేలికి ధరిం చాడు.

వాళ్ళు ఒడ్డును చేరేసరికి ఆకాశం మేఘా వృతమై వర్షం కురవడం ఆరంభమయింది. వారం రోజుల్లో వాగులు, వంకలు, నదులు నిండుగా ప్రవహించసాగాయి. కొన్నాళ్ళలో రాజ్యం సస్యశ్యామలయింది. ప్రజలు పరమా నందం చెందారు.

వీటన్నిటికీ కారకుడైన సుదర్శన పండి తుణ్ణి రాజు నిండుసభలో ఘనంగా సన్మానించాడు. అప్పుడు సుదర్శనుడు, “మహారాజా! ఇందులో నాగొప్పతనం ఏమీ లేదు. ప్రజల క్షేమం కాంక్షించి తన ప్రాణాలను సైతం తృణ ప్రాయంగా భావించే రాజు దైవసమానుడు. అతడే నిజమైన రాజు. అలాంటి రాజుకు సాయపడడానికి పంచభూతాలు కలిసి కట్టుగా వస్తాయి. రాజ్యాన్ని సుభిక్షం చేస్తాయి. అలాంటి రాజు పరంపరను పొందిన పైశాలినీ ప్రజలు భాగ్యవంతులు,” అన్నాడు.

ఆ మాటకు సభికుల హర్షధ్వానాలతో సభ మారుమోగింది.