మాంత్రికుడు కాలశంబరుడు కనిపించిన
గుహ ఏమంత చీకటిగా లేదు. ఎక్కణ్ణుంచో
కొంతవెలుగు గుహలో ప్రవేశిస్తున్నది. ధూమక
సోమకులు ముందు గుహలో ప్రవేశించారు.
వారికి కొంచెం వెనగ్గా మంత్రి గంగాధరుడు
వెళ్ళాడు. లోపలవున్న గుడ్డివెలుగులో వారికి
క్రూరమృగాలేవో తిని వదిలిన ఒక మానవ
కళేబరం కనిపించింది. దాన్ని చూస్తూనే
గంగాధరుడు ఒక్క దూకున ముందుకు
వెళ్ళి, కళేబరాన్ని పరీక్షించి చూసి, “ఇది,
జయంతుడి శవం! ఈ ప్రాంతాల మరే
ద్విత్వా...” అంటూ చుట్టూ కలయ చూడ
సాగాడు.

ఆ సమయంలో అతడి కళ్ళల్లో నీళ్ళు తిరగటం ధూమకసోమకులకు కనిపించింది. వాళ్ళిద్దరూ గుహలో కొంతదూరం వెళ్ళేసరికి ధూమకుడికి మెరుస్తూ ఒక వస్తువు కన బడింది. వాడు దాన్ని పైకెత్తి చూసాడు. అది కొలశంబరుడి మంత్రదండం! ఆ క్షణంలో ధూమకుడికి కలిగిన అనందం అంతా ఇంతా కాదు. వాడు మంత్రదండాన్ని చేతిలో గిరగిరా తిప్పుతూ, మంత్రి గంగాధరుడి దగ్గిరకు

వచ్చి, “ప్రభూ! మాంత్రికుడు కూడా గుహ
లోంచి పారిపోయాడు. ఇది, ఆ కాలశంబ
రుడి మంత్రదండం, నాకు దొరికింది!”
అంటూ మంత్రదండాన్ని గంగాధరుడికి
చూపించాడు.

“నీకు దొరికింది గనక అది నీదే! దీనిలో
అద్భుతశక్తులుండవచ్చు,” అంటూ మంత్రి
గంగాధరుడు గుహనుంచి బయటికి వచ్చి,
విచారంగా ఒకరాతిమీదకూర్చుని వున్నరాజు
ఉగ్రసేసుణ్ణిసమీపించి, “మహారాజా! విచా
రించకండి. మనిద్దరం దురదృష్టవంతులమే.
మీరు ఒక్కగానొక్క కుమార్తెను కోల్పోయారు,
నేనూ నా ఒక్కగానొక్క కుమారుణ్ణి పోగొట్టు
కున్నాను. ఆ రాక్షసుడూ, మాంత్రికుడూ
ఎక్కడున్నారో తెలిస్తే తప్ప...” అంటూన్నం
తలో కదంబదేశ మంత్రి ఒళ్ళంతా గాయా
లతో, చిరిగిపోయిన దుస్తులతో గుర్రం మీద
వేగంగా అక్కడికి వచ్చి, “మహారాజా!
నాశనం! సర్వనాశనం!” అంటూ గుర్రం
మీంచి చప్పున దిగబోయి, కాలు రికాబులో
చిక్కు కోవటంతో దభిమంటూ ఎల్లకిలా కింద
పడిపోయాడు.
-(ఇంకావుంది)