కాగల్ గ్రామ తిమింగిలం

మన దేశంలో వివిధ ప్రాంతాలలో నివసిస్తూ విభిన్న భాషలు మాట్లాడే వారయినప్పటికీ మన స్నేహితులందరికీ ఈ కథను చెప్పాలనుకుంటున్నాను.

నా పేరు సునీ. పన్నెండేళ్ళ అమ్మాయినైన నేను కాగల్ గ్రామంలో ఉంటున్నాను. అది కర్నాటక రాష్ట్రం పడమటి తీరంలో ఉంది. నేను మా ఊళ్ళోని ప్రభుత్వ పాఠశాలలో చదువుకుంటున్నాను. ఇద్దరు స్త్రీలు వచ్చి మా బడిలో నేచు రల్ క్లబ్ అనే సంస్థను ఏర్పాటు చేసేంతవరకు ప్రశాంతసముద్రంలోని అలల్లా రోజులు సాఫీగా గడిచిపోతూ ఉండేవి. నేను కూడా ఆ క్లబ్బులో చేరాను. వారి కార్యకలాపాలలో చురుగ్గా పాల్గొనడం మొదలు పెట్టాను. అప్పటి నుంచి నాలో అంతకుముందు లేని కొత్తఉత్సాహం, ఉత్తేజం పుట్టుకువచ్చినట్టయింది.

గత డిసెంబర్ నెల చివరమా గ్రామ సముద్ర తీరంలో ప్రకృతి శిబిరం ఏర్పాటు చేశారు. అప్ప

టికి పరీక్షలు అయిపోవడంతో సముద్ర జలాలను తాకుతూ ఉండే చిన్న కొండను ఎక్కడానికి పరిగెత్తాను. ఆ కొండపైనుంచి చూస్తే అవతలి వైపు అఘనాశిని నది అందంగా కనిపిస్తుంది.

“అక్కడ ఏం జరుగుతున్నదో చూడు,” అని అరిచాడు నావెనగ్గా వస్తున్న నా క్లాస్ మేట్ అరుణ్. మత్స్యకారులు కొందరు గుంపుగా గుమిగూడి ఉన్నారు. మేము ఆ గుంపులోకి చొచ్చుకుని వెళ్ళాం. అక్కడి దృశ్యం చూస్తూంటే నాకు ఒక్కక్షణం స్పృహతప్పి పడిపోయినంత పనయింది. అదో పెద్ద నల్లటి ఊదారంగు మాంసం ముద్ద. అదేదో జంతు శరీరంలోని భాగమై ఉంటుంది. మరి దాని మొదలెక్కడ? తుది ఎక్కడ?

“తిమింగిలం!” అని ఎవరో చెప్పడం విన్నాను. అదేమిటో అర్థం కావడంతో నేను ధైర్యంగా మరింత లోపలికి వెళ్ళాను. బ్రహ్మాండ మైన ఆ జలచరం ఇసుక మీద పరుచుకుని పడి ఉన్నది. దాని పక్కనే ఎంత మంది ఉన్నారో లెక్కించాను. ముప్పై ఆరు మంది ఉన్నారు. దాన్ని బట్టి చూస్తే అది యాభై అడుగుల పాడవు ఉంటుంది. దాని వీపు నాకు కనిపించడం లేదు. నాకన్నా ఎత్తులో ఉందన్న మాట. అంతగా లోతు లేని నీళ్ళలో అది తీరంకేసి వచ్చి ఉంటుందనీ, ఉన్నట్టుండి బలమైన అలలు నీచడుతో అది ఒడ్డుకు విసిరివేయబడి ఉంటుందనీ పెద్దలు కొందరు చెప్పుకుంటూండగా విన్నాను. దాన్ని మళ్ళీ సముద్రంలోకి చేర్చడం ఎలా అన్నది ఇప్పుడు పెద్ద సమస్య. కొందరు యువకులు సముద్రం నుంచి బక్కెట్లతో