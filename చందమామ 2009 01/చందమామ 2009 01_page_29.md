భారత దర్శిని

స్వాగతం-వీడ్కోలు

ముంబాయిలోని ముఖ్యమైన నిర్మాణమైన 'గేట్ వే ఆఫ్ ఇండియా' బ్రిటిష్ పాలన ఆగమనానికి, తిరోగమనానికీ స్వాగతం-వీడ్కోలు పలికి సాక్ష్యంగా నిలిచి ఉన్నది. 1911లో ఐదవ కింగ్ జార్జ్-క్వీన్ మేరీ ఓడలో వచ్చినప్పుడు వారికి ఘనంగా స్వాగతం పలకడానికి 'గేట్ వే ఆఫ్ ఇండియా' నిర్మించబడింది. ముప్పై యేడేళ్ళ తరవాత పాశ్చాత్య పాలకులకు ఇక్కడి నుంచే వీడ్కోలు పలకడం కూడా జరిగింది. భారతదేశంలోని సోమర్ సెట్ లైట్ ఇన్ ఫెంట్రీ అనే బ్రిటిష్ చివరి సైనికదళం 1948 ఫిబ్రవరి 28వ తేదీ ఇక్కడి నుంచే ఇంగ్లాండుకు బయలుదేరి వెళ్ళింది.

సూర్య దేవాలయం

మన రాష్ట్రంలోని అరసవిల్లి సూర్యదేవాలయంలాగే తమిళనాడు కుంభకోణం సమీపంలో సూర్యుడికని ప్రత్యేకంగా సూర్యనార్ కోయిల్ అనే ఒక దేవాలయం ఉన్నది. దీనిని కులోత్తుంగ చోటుడు (1075-1120) నిర్మించాడని చెబుతారు. ఆయన కాలంలో చేయబడిన ఒక శిలాశాసనం 'కులోత్తుంగ చోళ మార్తాండ ఆలయం'గా దీనినీ పేర్కొంటున్నది. ఆలయంలో ఏడు గురాలు పూన్చిన రథంలో సూర్యనారాయణ రూపం కనిపిస్తుంది. మూడు అంతస్థుల ఆలయ గోపురం పదహారు మీటర్ల ఎత్తు ఉన్నది. ఈ చుట్టు పక్కల ప్రాంతాలలో తొమ్మిది గ్రహాలకూ విడివిడిగా ఆలయాలు ఉండడం చెప్పుకోతగ్గ మరో విశేషం.