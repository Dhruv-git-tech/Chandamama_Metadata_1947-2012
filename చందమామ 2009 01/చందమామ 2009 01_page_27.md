మానంతో ఇంద్రుడు ధ్రువుడి తపోభంగానికి భీతి కొలిపించే ఇంద్రజాలం చేశాడు. వజ్రా యుధం ఝళిపించి ఉరుములు, మెరుపులు, సృష్టించి, పిడుగులు రాల్చి నానా బీభత్సం సృష్టించాడు. ధ్రువుడు దేనికీ చలించలేదు. విష్ణు చక్రం ధ్రువుడిపై తిరుగుతూ అన్నిటినీ తూలగొట్టింది.

ధ్రువుడి తపస్సుకు మెచ్చుకుని విష్ణువు ప్రత్యక్షమై, “ఏం వరం కావాలో కోరుకో,” అన్నాడు.

ధ్రువుడు విష్ణువును తనివితీరా చూస్తూ పరమానందం చెంది, “తుమ్మెద పద్మాన్ని అంటి పెట్టుకుని ఉండే విధంగా, నీ మధుర మందహాస వదన పద్మాన్ని సదా చూస్తూ ఉండాలని తప్ప నాకు మరే కోరికా లేదు,” అన్నాడు.

విష్ణువు సంతోషించి, “మొదట నీ రాజ్యా నికి వెళ్ళి ధర్మపాలన సాగిస్తూ నీ కర్తవ్యాన్ని నిర్వర్తించు. జీవిత సుఖాలను అనుభవిం చాక, నా రూపమైన విశ్వానికి శిరోభాగంగా ఉండే ధ్రువపదాన్ని చేరుతావు. కల్పాంత రాలు గతిస్తున్నా చెక్కు చెదరని అచలపదాన్ని అలంకరించి నన్ను చూస్తూ వెలుగొందు తూంటావు,” అని వరమిచ్చాడు.

ధ్రువుడు రాజ్యానికి తిరిగి వచ్చిన కొన్నా శ్చకు తండ్రి ఉత్తానపాదుడు అతనికి రాజ్యం అప్పగించి తుస్సుకు వెళ్ళిపోయాడు.

ధ్రువుడు ప్రజారంజకంగా రాజ్య పాలన చేయసాగాడు.

ధ్రువుడి తమ్ముడు ఉత్తముడు ఒకనాడు వేటకు వెళ్ళగా దుష్టస్వభావులైన యక్షులు విరుచుకుపడి అతణ్ణి హతమార్చారు.