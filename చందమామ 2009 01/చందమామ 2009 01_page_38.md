## మన వారసత్వ స్థలాలు

### కుతుబ్ మీనార్-చుట్టు పక్కల కట్టడాలు

కుతుబ్ ప్రాంగణంలో సుప్రసిద్ధమైన కుతుబ్ మీనార్తో సహా పలు కట్టడాలున్నాయి. బానిసవంశ ప్రథమ పాలకుడైన కుతుబ్-ఉద్దీన్-ఐబాక్ కాలంలో దీని నిర్మాణం ఆరంభమయింది. ఆయన వారసు డైన ఇల్తుమిష్, ఆ తరవాతి పాలకులైన అలా-ఉద్దీన్-ఖిల్జీ మున్నగువారు దీని పైఅంతస్థులను నిర్మించారు. కుతుబ్ మీనార్ 72.5 మీ. ఎత్తు ఉన్నది. దీని అడుగు పీఠం వ్యాసం 14.3 మీ. పై అంతస్థు వెడల్పు 2.7 మీ.

అలాయ్ గేట్ ప్రధాన ద్వారం. అలా-ఉద్దీన్-ఖిల్జీ దీనిని నిర్మించాడు. గుమ్మటంగల సింహ ద్వారం ఎర్ర సున్నంరాయి, లోపల చలవ రాళ్ళతో, అందమైన శిలా ఫలకాలతో అలంకరించ బడి ఉన్నది. ఇది దీని నిర్మాణంలో పాల్గొన్న టర్కీ శిల్పకారుల అద్భుతమైన కళా నైపుణ్యానికి చక్కటి తార్కాణంగా భాసిల్లుతున్నది.

కుతుబ్ మీనార్ కన్నా రెండింతల ఎత్తుతో అలాయ్ మినార్ను నిర్మించాలని అలా ఉద్దీన్ ఖిల్జీ దాని నిర్మాణాన్ని ప్రారంభించాడు. అయితే, అది పూర్తయ్యేలోగా ఆయన మరణించడంతో అది అర్ధంతరంగా ఆగిపోయింది. 24.5 మీ. ఎత్తయిన తొలి అంతస్థు శిథిలావస్థలో కనిపిస్తున్నది.

కుతుబ్ ప్రాంగణంలోని ఇనుపస్తంభం ప్రపంచ ప్రసిద్ధిగాంచిన లోహనిర్మాణాలలో ఒకటి. అది 98 శాతం ఇనుముతో నిర్మించబడింది. 1600 సం.లు గడిచినా తుప్పు పట్టకుండా చక్కగా నిలిచి ఉన్నది. 7 మీ. ఎత్తయిన ఈ స్తంభాన్ని రెండవ చంద్రగుప్త విక్రమాదిత్యుడు (క్రీ.శ. 375-414) నెలకొల్పాడు. స్తంభానికి వీపును ఆనించి రెండు చేతులతో వెనకు కౌగి లించుకున్నట్టు పట్టుకోగలిగిన వారి కోరికలు నెరవేరుతాయని ఒక విశ్వాసం!

ఉదయం నుంచి సాయంకాలం వరకు చూడడానికి అనుమతిస్తారు.

ప్రవేశ రుసుము : భారత పౌరులకు సార్క్ దేశాలవారికి రూ. 10.

యునెస్కో 1993 వసం.లో (ఇండో-ఇస్లా మిక్ నిర్మాణ కళకు ఉదాహరణగా) దీనిని ప్రపంచ వారసత్వ స్థలాల జాబితాలో చేర్చుకున్నది.

ఇతరులకు 5 అమెరికన్ డాలర్లు. పదిహేనేళ్ళ లోపు పిల్లలకు ఉచితం.