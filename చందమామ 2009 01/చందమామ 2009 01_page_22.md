కాయ ప్రవేశవిద్య ద్వారా అరుదైన సుఖాలు అమరాయి. వాటి నెలా వదులుకోను?” అంటూ మిత్రుడి సలహాను పెడచెవిని పెట్టాడు జక్కన్న.

క్రమంగా జక్కన్న స్వార్థానికి తోడు అహం కారం పెరగడంతో అందరితో దురుసుగా ప్రవర్తించసాగాడు. తండ్రి మానసిక క్షోభకు గురయ్యాడు గాని, కొడుకునేమీ అనలేక ఊరుకున్నాడు.

శశికళతో వివాహానికి మూడు రోజులే ఉందనగా సుధాముడు నగర వీధిలో రథాన్ని అతి వేగంగా నడిపించి వృద్ధుడైన రాజబంధువు మరణానికి కారకుడయ్యాడు.

రాజభటులు అతణ్ణి రాజు సమక్షానికి తీసుకువెళ్ళారు. విచారణ జరిపించిన రాజు, అతడికి మరణదండన విధించడంతో పాటు అతడి తండ్రిని నగర పాలకుడి పదవి నుంచి తొలగించాడు. సుధాముడి రూపంలో ఉన్న జక్కన్న మొదట కంగారు పడినప్పటికీ సుధాముడి శరీరాన్ని వదిలిపెట్టడానికి ఇది మంచి అవకాశం అనుకున్నాడు. ఉరికంబం ఎక్కించగానే మంత్రం పరించి శరీరం నుంచి నిష్క్రమించాడు.

వరుడిగా నిశ్చయించబడిన సుధాముడు మరణ దండనకు గురి కావడంతో శశికళ పట్టరాని దుఃఖంతో తనూ ప్రాణత్యాగానికి పూనుకున్నది.

ఆ సంగతి తెలిసిన నవనీతుడు ఆమెను కలుసుకుని, “నీ కాబోయే భర్త మరణించ లేదు. నిజానికి అతడు సుధాముడు కాడు,” అంటూ జరిగినదంతా వివరించాడు.

“ఇప్పుడు నా భర్త ఎక్కడున్నాడు?” అని అడిగింది శశికళ.

“అతడిప్పుడు నిన్ననే మరణించిన పారు గూరి వర్తకుడి కుమారుడు శివదత్తుడి శరీరంలో ఉన్నాడు,” అన్నాడు నవనీతుడు.

“అద్భుత శక్తిని దుర్వినియోగ పరచగల డని సిద్ధుడు అనువానించినట్టే జరిగి పోయింది కదా! మరి దీనికి తరుణోపాయం లేదా?” అని అడిగింది శశికళ.

“ఉన్నది. జక్కన్న దారి తప్పినప్పుడు అతణ్ణి నిలువరించగల మంత్రాన్ని సిద్ధుడు నాకు ఉపదేశించాడు. దాని ద్వారా ప్రస్తుతం శివదత్తుడి శరీరంలో ఉన్న జక్కన్న ప్రాణాలను బయటకు తెప్పించి నువ్వు కోరిన శరీరంలోకి ప్రవేశపెట్టగలను. దాంతో అతడి కున్న మంత్ర మహిమ కూడా నశిస్తుంది. సుధాముడు, జక్కన్న వీరిద్దరిలో ఎవరిని