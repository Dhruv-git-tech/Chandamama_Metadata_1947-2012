రామాయణం

హానుమంతుడు చెప్పినదంతా విని రాముడు
పరమసంతోషం చెంది, “ఆహా, ఈ హనుమం
తుడు చేసిన పని మరెవరు చెయ్యగలరు?
సముద్రాన్ని దాటటం గరుత్మంతుడికీ, వాయు
దేవుడికీ, ఈ హనుమంతుడికీ తప్ప మరెవరికీ
సాధ్యమయ్యే పని కాదు. అంతతో పోక ఈ
హనుమంతుడు దేవతలకు సైతం ప్రవేశిం
చరాని లంకను ప్రవేశించాడు! అక్కడ అశోక
వన భంగమూ, రాక్షస సంహారమూ, లంకా
దహనమూ మొదలైన అద్భుత కార్యాలు
చేశాడు! సీతనూ, నన్నూ ఈ హనుమంతుడు
కాపాడినవాడైనాడు. ఇతనికి ఏమి ఇచ్చినా
తీరదు. అన్నిటికీ బదులుగా ఆలింగనం
చేసుకుంటాను,” అంటూ హనుమంతుణ్ణి
కౌగలించుకున్నాడు.

తరవాత రాముడు సుగ్రీవుడితో, “సీతను
వెతకటంలో కృతకృత్యులమయ్యామే గాని
ఆ సముద్రాన్ని తలుచుకుంటే నా మనసు
కుంగిపోతున్నది. దాని దక్షిణ తీరానికి ఎలా
చేరుకునేట్టు?” అన్నాడు విచారంతో.

అప్పుడు సుగ్రీవుడు రాముణ్ణి చూసి,
“ఎందుకు విచారం? అది కార్యహాని హేతువు.
సముద్రానికి సేతువు కట్టి లంకలో అడుగు
పెట్టే ఉపాయం ఆలోచించామంటే ఆ రావ
ణుడు చచ్చిన వాడి కిందనే లెక్క. సముద్రా
నికి సేతువు కట్టకుండా లంకను జయిం
చటం దేవతలకే సాధ్యం కాదు. అందుచేత
విచారం విడిచిపుచ్చి కర్తవ్యం ఆలోచించు.
నీకు జయం కలుగుతుందనటానికి ఏ సందే
హమూ లేదు,” అన్నాడు.

యుద్ధకాండ - 1