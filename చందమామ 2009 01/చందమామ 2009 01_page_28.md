సురుచి పుత్రశోకంతో అక్కడికి వెళ్ళి అరణ్యంలో రగుల్కొన్న కార్చిచ్చులో చిక్కుకుని కాలిపోయింది.

ధ్రువుడు యక్షనిర్మూలనం చెయ్యడానికి అలకా నగరాన్ని ముట్టడించాడు. యక్షులు క్షుద్ర మాయాజాలాన్ని ప్రయోగించారు. ధ్రువుడు నారాయణాస్త్రంతో వాటిని పటాపం చలు చేసి విజృంభించాడు. చివరికి యక్షుల నాయకుడైన కుబేరుడు శరణాగతుడై ధ్రువుణ్ణి మంచి చేసుకుని అనేకసంపదలిచ్చి పంపాడు.

ధ్రువుడు ఆదర్శపాలన సాగించి, స్వాయం భువ మనువంశానికి కీర్తి తెచ్చాడు. వంశాభి వృద్ధికి గుణవంతులైన పలువురు కుమారు లను కన్నాడు. చిరకాలం రాజ్యం చేసి జ్యేష్ఠకుమారుడికి పట్టంకట్టి బదరికావనం చేరుకు న్నాడు. అక్కడనిరంతరం విష్ణువును ధ్యానిస్తూ బంగారు శరీరాన్ని పొందాడు.

విష్ణుభటులు విమానం తెచ్చారు. ధ్రువుడు వారితో, “మా అమ్మను ఇక్కడే వదిలి నేను మాత్రం ఉన్నత పదానికి ఎలా రాగలను,”

అన్నాడు. భట్టులు ముందుగా ఒక దివ్య విమానంలో ధ్రువమండలానికి వెళుతూన్న సునీతిని ఆయనకు చూపించారు. అప్పుడు ధ్రువుడు సంతోషంగా విమానం ఎక్కి ధ్రువ పదాన్ని చేరాడు. ఏడేడు పధ్నాలుగు లోకాలకు మీదుగా విశ్వశిఖరాగ్రంపై ధ్రువుడు దిక్కులకు దిక్కుగా అచలపద నక్షత్రంగా ప్రకాశిస్తున్నాడు.

అనుకున్నది సాధించాలంటే ప్రయత్నం ప్రధానం. భూగోళమంతటి గాఢాంధకారమే అయినా చిన్న దీపకళిక వెలుతురును అడ్డుకో జాలదు. గోరంత దీపమే కొండంత వెలుగు నిస్తుంది. చిగురంత ఆశేజీవితాన్ని ముందుకు నడిపిస్తుంది; పరిపూర్ణతను ప్రసాదిస్తుంది అని చాటిన ధీరోదాత్తుడు ధ్రువుడు.

దృఢసంకల్పం, దీక్షాదక్షతలు ఉండాలే గాని, చిన్నా పెద్దా అనేతారతమ్యాలు లేకుండా ఎంతటిదైనా సాధించలేనిదంటూ ఉండదన్న అద్భుత సత్యాన్ని చాటుతూ దివ్యప్రకాశంతో నక్షత్ర రూపంలో వెలుగొందుతూన్న పురాణ వీరకుమారుడు ధ్రువుడు!