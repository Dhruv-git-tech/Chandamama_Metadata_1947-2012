కలియుగ కల్పవృక్షం

కొండపాలెంలోని గోవిందుడు నా అన్న
వాళ్ళు లేని అనాథ. అతడు ఒకనాడు బతుకు
తెరువుకోసం బయలుదేరి రాఘవపురం
సమీపించేసరికి బాగా అలిసి పోయాడు.
ఊరి పాలిమేరలో ఉన్న గ్రామదేవత గుడి
ముందు కాస్సేపు సేదదీరడానికి కూర్చు
న్నాడు. కొంతసేపటికి గుడిపూజారితో మాటలు
కలిశాయి. గోవిందుడు పని వెతుక్కుంటూ
ఆ ఊరు వచ్చాడని గ్రహించిన పూజారి,
“సమయానికి వచ్చావు. బావిలో నీళ్ళు తోడి,
గుడిని శుభ్రం చేయడానికి మనిషికోసం
చూస్తున్నాను. నువ్వు ఆపనులు చేశావంటే
నెలకు రెండు వరహాలు జీతం,” అన్నాడు.

ఊళ్ళో అడుగు పెట్టీ పెట్టగానే పని దొరి
కింది. ఎందుకు కాదనడం? ఇంతకన్నా మంచి
పని దొరికేవరకు ఇక్కడే ఉందాం, అని ఆలో
చించిన గోవిందుడు అందుకు సరేనన్నాడు.

రోజూ ఉదయం బావిలో నీళ్ళుతోడి గుడి
వాకిలి కడిగేవాడు. గుడి ఆవరణలో చెట్లకు
నీళ్ళు పోసేవాడు. సాయంత్రం ఆవరణ
అంతా నీళ్ళు చల్లి చల్లబరచేవాడు. జీతంతో
పాటు రెండు పూటలా ప్రసాదం దొరికేది.
రాత్రి సమయంలో గుడి అరుగు మీదే
పడుకునేవాడు.

అంతా బాగానే ఉందికాని, గుడికి వచ్చే
కొత్త దంపతులను చూసినప్పుడు, అతడు
తనూ పెళ్ళి చేసుకోవాలనీ, ఒక ఇల్లు కట్టు
కుని సంతోషంగా జీవించాలనీ కలలు గన
సాగాడు.

ఇలా ఉండగా దేవీ నవరాత్రుల సంద
ర్భంగా గుడిలో పురాణ కాలక్షేపానికి ఒకపండి
తుడు వచ్చాడు. ఆయన ఒకనాడు కథచెబుతూ
కల్పవృక్షం గురించి ప్రస్తావించాడు. కల్పవృక్షం
కోరిన కోర్కెలను తీరుస్తుందని చెప్పాడు.

డా. గంగిశెట్టి శివకుమార్