“ప్రభూ! ఈ దుష్టరాజు కంతానికి గురి చేసి బాణం వదలమన్నాను కాని, సోమకుడు జాలి తలిచి భుజానికి తగిలేలా బాణం కొట్టాడు, రాజు బతికిపోయాడు,” అన్నాడు ధూమకుడు.

సోమకుడు కళ్ళెర్రచేసి ఉగ్రసేనుడి కేసి తిరిగి ఏమో అనబోయేంతలో మంత్రి గంగా ధరుడు చేయెత్తి అతణ్ణి వారించి, ఉగ్రసేను డితో, “మహారాజా! వీళ్ళు మీ ప్రాణానికి పగ బట్టిన తాచుపాముల్లాంటి వాళ్ళు. మీరు వాళ్ళపై అత్యాచారం చేశారు. వాళ్ళు మిమ్మల్ని గాయపరిచి పగ తీర్చుకున్నారు. సరికి సరి. పగను కొనసాగించడం ఉభయులకూ క్షేమం కాదు. ఇప్పుడు వాళ్ళను క్షమించానని ఒక్క మాట అనండి. ఈ పగ ఇంతటితో తీరి పోతుంది,” అన్నాడు.

“మహామంత్రీ! కొంచెం ఆలోచించండి. విశ్వాస ఘాతకులైన రాజదోహల్ని క్షమించ టమా? అదెలాంటి రాజనీతి? వీళ్ళు పన్నులు చెల్లించ వద్దని రైతులను రెచ్చగొట్టిన తిరుగుబాటుదార్లు,” అన్నాడు ఉగ్రసేనుడు కోపంగా.

“ప్రభూ! ఈ ఉగ్రసేనుడికీ, ఇతడి మంత్రికీ పరిపాలన అంటేపన్నులు మూలు చేయటం అన్న అర్థం తప్ప మరొకటి తెలియదు. పారి పోయారు గాని లేకపోతే, ఆ కుంభీరుడి దగ్గిరా, కాలశంబరుడి దగ్గిరా కూడా పన్నులు వసూలు చేసేవాడే ఈ రాజు!” అన్నాడు ధూమకుడు పళ్ళు కొరుకుతూ.

కుంభీరుడూ, కాలశంబరుడూ అన్న పేర్లు వింటూనే మంత్రి గంగాధరుడు ఆశ్చర్య పడి, “వాళ్ళిద్దరూ ఎవరు? మహారాజు గారి పుత్రికను అపహరించుకు పోయిన రాక్షసులా?” అని ప్రశ్నించాడు.

ధూమకసోమకులు రాత్రి గుహల ముందు జరిగినదంతా మంత్రి గంగాధరుడికి చెప్పారు. కుంభీరుడంతటి మహారాక్షసుణ్ణి ఎదిరించి, తన మంత్రదండంతో అతడి కొమ్ము విరగ గొట్టిన కాలశంబరుడు చాలా గొప్ప మంత్ర వేత్తఅయి వుంటాడని గంగాధరుడు భావించాడు. అంతేకాక, ఆ మాంత్రికుడు రాక్షసు డితో అన్న మాటలు, ‘నేనిక్కడ ఒక మహా వీరుడికి మూలికా వైద్యం చేసి గాయాలు వూన్పి...’ - ఆ గాయపడినవాడు తన పుత్రుడు శశికాంతుడెందుకై ఉండకూడదు? ఈ అనుమానం రాగానే గంగాధరుడు, ధూమక