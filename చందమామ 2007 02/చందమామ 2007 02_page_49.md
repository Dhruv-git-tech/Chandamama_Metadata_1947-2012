నంగా, “అన్నా, మన వంశంలో పెద్ద కొడు కుండగా చిన్నవాడు అభిషేకించుకునే ఆచారం ఎన్నడన్నా ఉన్నదా? పెద్దవాడిమైన నువ్వండగా చిన్నవాడిసైన నేనెలా రాజ్యాభిషేకం చేసుకో గలను? నా వెంట అయోధ్యకు వచ్చి రాజ్యా భిషేకం చేసుకుని, మన వంశాన్ని తరింప జెయియి. ఇప్పుడు మన తండ్రి కూడా లేడు. నే నింకా కేకయరాజు నగరంలో ఉండగానే ఆయన పోయాడు. నీవూ, సీతా, లక్ష్మణుడూ వెళ్ళిపోయిన దుఃఖి ఆయనను తన పొట్టన పెట్టుకున్నది. ముందు తండ్రిగారికి జల తర్పణాలు చెయ్యి. నిన్నే తలచుకుంటూ పోయిన ఆత్మకు నీ జలతర్పణాలే ఫల ప్రదమవుతాయి,” అన్నాడు.

తండ్రి మరణవార్తవిని రాముడు మూర్ఛ పోయాడు. సీతా భరత లక్ష్మణ శత్రుఘ్నులు చన్నీరు చల్లి రాముడికి మూర్ఛ తెలిసేటట్టు

చేశారు. రాముడి విచారానికి అంతులేదు. తన కోసం దుఃఖించి తండ్రి చనిపోయినం దుకూ, ఆయనకు తాను ఉత్తర్కియలు చెయ్యనందుకూ తనను తాను తిట్టుకున్నాడు. తరవాత అతను తండ్రికి ఉదకదానం చెయ్య టానికి బయలుదేరుతూ, స్త్రీలూ పిల్లలూ ముందు నడవాలి గనక, సీతనూ లక్ష్మణుణ్ణీ తనకు ముందుగా నదికి బయలుదేర మన్నాడు.

సీతారామలక్ష్మణులు మందాకినీ నది రేవులో స్నానాలుచేసి దశరథుడికి నీళ్ళు వది లారు. తరవాత రాముడు తండ్రికి సపిండీ కరణం చేశాడు. గార గానుగుపిండిని రేగు పళ్ళతో కలిపి ముద్దలుచేసి దర్భలపై ఉంచాడు. తరవాత వారు ముగ్గురూ పర్ణశాలకు తిరిగి వెళ్ళారు.

అంతవరకూ దూరాన ఉండిపోయిన జనం పర్ణశాల నుంచి రోదన ధ్యనులు వినగానే అటుకేసి పరిగెత్తుకుంటూ వచ్చి మునిమేషంలో ఉన్న రాముణ్ణీ, అతని తమ్ములనూ, సీతనూ ఒక్క చోట చూశారు. రాముడికి కొందరు నమస్కారాలు చేశారు. కొందరిని రాముడా లింగనం చేసుకున్నాడు.

ఈ లోపల దశరథుడి భార్యలు వసిష్ఠుడి వెంట మెల్లగా నడుచుకుంటూ మందాకిని ఒడ్డు మీదుగా పర్ణశాల కేసి వచ్చారు. వారికి స్నానాలరేవూ, దానికి ఎడంగా రాముడు తండ్రి నిమిత్తం పెట్టిన పిండాలూ కనిపిం చాయి.

కౌసల్యసుమిత్రతో, “మన వాళ్ళు ఇక్కడే స్నానం చేస్తారు కాబోలు. నీ కొడుకు రాముడి