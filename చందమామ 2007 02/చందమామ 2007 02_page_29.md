చందమామ కబుర్లు

అంతరిక్షంలో ‘సునీ’

భూమికి 350 కి.మీ. దూరంలో ఉన్న ఇంటర్‌నేషనల్ స్పేస్ స్టేషన్ (ఐ.ఎస్.ఎస్)లో భారతీయ-అమెరికా మహిళ ఉంటోంది. ఆమె పేరు సునీతా విలియమ్స్ (41). అంత రిక్షంలో అడుగుపెట్టిన రెండవ భారతీయ మహిళ ఈమె. కల్పనా చావ్లా తొలి మహిళ. స్లావీనియాకు చెందిన సునీతా విలియమ్స్ తండ్రిడా. దీపక్‌పాండ్యా, తల్లి ఉర్సులా పాండ్యా.

గుజరాత్ నుంచి అమెరికాకు వెళ్ళిన డాక్టర్ పాండ్యా ఓహియోలో ఉన్నప్పుడు సునీత జన్మించింది. (స్నేహితులు ఆమెను ‘సునీ’ అని పిలుస్తారు). మాసాచ్యుసెట్స్‌లో విశ్వ

విద్యాలయ విద్యాపూర్తి చేశాక అమెరికా నౌకాదళంలోని వైమానిక విభాగంలో పైలట్‌గా చేరింది. కల్పనా చావ్లా శిక్షణ పొందుతూన్న సమయంలోనే సునీత కూడా అంతరిక్షనౌకలో శిక్షణ కోసం ఎంపికయింది. ‘నాసా’లో ‘డిస్కవరీ 33’ సిద్ధమవుతూన్న సమయంలో వ్యోమనౌకలో వెళ్ళే ఏడుగురు బృందంలో ఒకరుగా సునీత చేర్చుకోబడింది. డిసెంబర్ 10వ తేదీన అంతరిక్షానికి దూసుకువెళ్ళిన ఆ బృందం మరునాడే స్పేస్ స్టేషన్‌ను చేరుకున్నది.

డిసెంబర్ 17వ తేదీ సునీత, బాబ్ కర్బీమ్ 'స్పేస్ వాక్'కు వెళ్ళి ఎనిమిది గంటలసేపు గడిపారు. అప్పుడు భూగోళాన్ని దగ్గరి నుంచి చూసిన ఆమె, “అద్భుతం! ఈ రోజు కోసమే నేను ఇన్నాళ్ళు ఎదురు చూశాను!” అంటూ ఆనందపరవశం చెందింది.

సునీతను స్పేస్ స్టేషన్‌లోనే వదిలి డిస్కవరీ, డిసెంబర్ 19వ తేదీ భూమికి తిరుగు

ప్రయాణమయింది. ఆమె అక్కడజూన్ నెల వరకు ఉంటూ మరో మూడు సార్లు అంతరిక్షంలో సంచరిస్తుంది. ఆమె బయలుదేరేప్పుడు తన వెంట గణేశ విగ్రహాన్నీ, భగవద్గీత పుస్తకాన్నీ తీసుకువెళ్ళింది. 2003లో కల్పనా చావ్లా అంతరిక్షద్భుర్ఘటనలో మరణించి నప్పుడు, వాళ్ళ కుటుంబ సభ్యులను ఓదారుస్తూ సునీత ఢిల్లీలోనే ఉన్న దన్నది ఇక్కడ చెప్పుకో తగ్గ మరో విశేషం!