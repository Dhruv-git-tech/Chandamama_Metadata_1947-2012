నేనెవరిని?

భద్రయ్య నెమ్మదస్తుడు; అంతకు మించి
భయస్తుడు! చిన్నతనంలోనే తల్లితండ్రులు
పోయిన భద్రయ్యను అతని తాత పెంచి పెద్ద
చేశాడు. ఉన్న ఎకరం పాలంలో కూరగాయలు
పండించి, వాటిని దగ్గరలో ఉన్నపట్నంలో
అమ్ముతూ, గుట్టుగా సంసారం నెట్టుకు
వస్తున్నాడు. భద్రయ్యకు చంద్రకాంతతో
పెళ్ళయిన ఏడాదిలోగా అతడి తాత చని
పోయాడు.

భద్రయ్య కట్నం తీసుకోలేదుగాని, చంద్ర
కాంత తల్లిదండ్రులు స్త్రీధనంగా ఆమెకు
యాభైవేల రూపాయలు ఇచ్చారు. ఒక రోజు
రాత్రి భర్తకు విస్తరిలో అన్నం వడ్డిస్తూ,
“ఎన్నాళ్ళిలా ఎదుగూ బొదుగూ లేని బతుకు
గడుపుతాం. నా దగ్గర యాభైవేల రూపా
యలు ఉన్నాయి కదా? మనకున్న ఆ ఎకరం
పాలం కూడా అమ్మేసి పట్నం వెళ్ళి, అక్కడ
ఏదైనా చిన్న పచారీకొట్టు పెట్టుకుందాం,”
అన్నది చంద్రకాంత.

“పట్నంలో ఇంటి అద్దెలు విపరీతం కదా?” అన్నాడు భద్రయ్య.

“రేపు సారకాయలు అమ్మేశాక, ఊరికి పెడగా, చౌకలో అద్దె ఇల్లు దొరుకుతుందేమో చూడు. ఈ కార్తీక మాసంలోనే వ్యాపారం మొదలు పెట్టడానికి మంచి రోజులు ఉన్నాయట,” అన్నది చంద్రకాంత.

మర్నాడు అదేవిధంగా పట్నం సంతలో
వ్యాపారం ముగించుకుని, భద్రయ్య ఇల్లు
వెతుక్కుంటూ బయలుదేరాడు. తాను అను
కున్నంత తక్కువ అద్దెలో ఎక్కడా ఇల్లు
కనిపించలేదు. సాయంకాలానికి పట్నం
చివరలో ఒకపాతకాలపు ఇల్లు కనిపించింది.
భద్రయ్య ఆ ఇంటిని సమీపించి, నాలుగు
సార్లు తలుపు తట్టిన మీదట, ఒక ముసలా
యన, “ఏం కావాలి?” అంటూ తలుపు
తెరిచాడు.

“మీ ఇంట్లో అద్దెకు వాటా ఏమయినా ఉందా?” అని అడిగాడు భద్రయ్య.