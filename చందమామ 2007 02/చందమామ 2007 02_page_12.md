రాకాసిలోయ

18

[కుట్టి నగరాన్నుంచి వచ్చిన ఇద్దరు వర్తకులకు, స్థానికాయుడు; కేశవుణ్ణీ, జయమల్లునూ అమ్మేశాడు. కొనుగోలు చేసిన మరికొందరు బానిసలతో బయలుదేరి వెళుతూ, మార్గమధ్యంలో రాత్రివేళ అడవిలో నిద్రిస్తున్న వాళ్ళ మీద ఒక సింహం వచ్చి పడింది. కేశవుడూ, జయమల్లూ దాన్ని కాగడాలతో భయపెట్టి తరిమేశారు. వర్తకులు సంతోషించారు. స్థానికాయుడు తను నష్టపోయానని అరవసాగాడు. తరవాత-]

బానిసవర్తకులిద్దరూ, స్థానికాయుణ్ణి సముదాయిస్తూ, “ఆట్టేగొడవపెట్టకు. కావాలంటే, ఈసారి జరిగే కొనుగోలులో నీకు మరింత లాభం కలిగేలాగా చూస్తాం. నీవు చేసే రణగొణ ధ్వనికి, ఏ సింహాల మందో వచ్చిపడితే, అందరం పరలోకయాత్రచేయ వలసివస్తుంది,” అన్నారు.

సింహాల పేరు వింటూనే స్థానికాయుడు గతుక్కుమని, కాళ్ళు చచ్చుపడిన వాడిలా నిలుచున్న చోటే కూలబడిపోయాడు. ఇక

ఆ రాత్రికి ఎవరూ నిద్రపోలేదు. అందరినీ ప్రాణభయం పట్టుకున్నది. రాత్రి గడిచి సూర్యోదయం అవుతూనే వర్తకులు ప్రయాణ సన్నాహాలు ప్రారంభించారు. స్థానికాయుడికి ఇస్తామన్న ఐదు బంగారు కాసులూ ఇచ్చి, “ఇక నీ దారి నీది. కాస్త జాగర్తగా వెళ్ళు,” అన్నారు.

స్థానికాయుడు అడవినంతా ఓసారి కలయచూస్తూనే బిక్క చచ్చిపోయాడు. అతడికి రాత్రి మీదపడిన సింహాన్ని గురించిన