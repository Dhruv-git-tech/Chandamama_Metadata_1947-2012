సంచారుడు తను నిర్మించ తలపెట్టిన భవనం గురించి చెప్పి, “నీ ప్రకృతి పురాణం పూర్తయిందా? సన్మాన కార్యక్రమం ఎప్పుడు ఏర్పాటు చేయమంటావు?” అని అడిగాడు ఉత్సాహంగా.

“కావ్యం పూర్తికావచ్చింది. అయినా దాన్ని తమకు అంకితమివ్వలేను,” అన్నాడు సుకావ్యుడు.

“ఎందుకు? నీకు సన్మానం, నీ కావ్యానికి ప్రచారం అవసరం లేదా?” అని అడిగాడు పక్కనే ఉన్న కీర్తికాముకుడు కాస్తముందుకు వచ్చి ఆశ్చర్యంతో.

“ప్రజా హృదయాలలో ప్రకృతి పట్ల ప్రేమను పెంపాందింప జేయడానికి నేను ‘ప్రకృతి పురాణం’ రచిస్తున్నానని తెలియ గానే, జనవంద్యుడు యోగపురం నుంచి నన్ను వెతుక్కుంటూ వచ్చాడు. అందులోని పద్యాలను చదువుతూండగా విని తన్మ యత్వం చెందాడు. దాని నుంచి పొందిన స్ఫూర్తితో ఇకపై సాహితీ పోషణతో పాటు, ప్రకృతి పరిరక్షణకు కూడా పాటుపడగలనని మాట ఇచ్చాడు. అలాంటి వారికి అంకిత

మిస్తేనే నా కావ్యానికి సార్థకత సిద్ధిస్తుందని భావిస్తున్నాను. అందుకే నా కావ్యాన్ని జన మంద్యుడో అంకితమివ్వాలని నిర్ణయించాను,” అన్నాడు సుకావ్యుడు.

ఆ మాటల్లో నిజం ఉందని గ్రహించిన సంచారుడు, “చక్కని నిర్ణయం తీసుకు న్నావు. సాహిత్య పోషణతో పాటు, అందులోని మంచి విషయాలను ఆచరణలో పెట్టడం చాలా ముఖ్యం. అదే కవికి నిజమైన సన్మానం. కేవలం పేరు ప్రఖ్యాతులకోసం ప్రాకులాడే నాలాంటి వాళ్ళకు నీవంటి గొప్ప కవులను సన్మానించే యోగం లభించదు. నిజమైన సాహితీ ప్రియులకే అది సాధ్యం. ఇక్కడ మరికొన్ని ఫలవృక్షాలను నాటించి పెంచు తాను. దానికి ‘ప్రకృతి పురాణవనం’ అని పేరుపెట్టి ప్రకృతి పరిరక్షణకు నా చేతనైన కృషి చేస్తాను. నువ్వు జనవంద్యుడికి నీ కావ్యాన్ని అంకితమిచ్చే రోజును చెప్పావంటే, కీర్తికాముకుణ్ణివెంటబెట్టుకుని నేనూ సన్మాన సభకు వస్తాను,” అన్నాడు.

సుకావ్యుడు సంతోషంగా అక్కడి నుంచి రాజధానీ నగరానికి బయలుదేరాడు.