భిస్తే మూడు మాసాల్లో మామూలు మనిషి
వవుతావు. అయితే, అంతవరకు నువ్వు నీ
తల్లిదండ్రులను కానీ, తెలిసిన వాళ్ళనుకానీ
కలుసుకోకూడదు,” అని చెప్పి అదృశ్యు
లయ్యారు.

జయంతుడు ఆ వైద్యగ్రంథాన్ని చదివి,
తన కవసరమైన చికిత్సా విధానం తెలుసుకు
న్నాడు. సమీరుడికి చెప్పి వనమూలికలు
తెప్పించి, వాడిచేత తనకు మూడు మాసా
లకు సరిపడేలా గుళికలు తయారు చేయించి
క్రమం తప్పకుండా వాడసాగాడు.

ఒకనాడు అడవిలో కందమూలాలు సేకరి
స్తూన్న సమీరుణ్ణి పలకరించిన ఒక దృఢ
కాయుడు, “నన్ను క్షేమంగా చక్రపురం
చేరిస్తే, నూరు వరహాలిస్తాను,” అన్నాడు.

భుజానికి సంచీని తగిలించుకుని ఉన్న
అతన్ని, “ఇంత దూరం వచ్చిన వాడివి, మరి
కొంత దూరం వెళ్ళలేవా? అడవి దాటడానికి
నీకు మనిషి సాయం ఎందుకు?” అని అడి
గాడు సమీరుడు. “హఠాత్తుగా నా కంటి
చూపు మందగించింది,” అన్నాడు అతడు.

“అలా అయితే, నువ్వు నాతోరా. నా యజమాని ఏ జబ్బునైనా నయంచేయగలడు,” అంటూ సమీరుడు అతన్ని ఆశ్రమానికి తీసుకువెళ్ళాడు.

జయంతుడు అతడి జబ్బు గురించి
తెలుసుకుని, “ఒక్క గుళికతో నీ జబ్బు
నయమవుతుంది. కానీ, అంతకు ముందు
నువ్వు నాకు నీ గురించిన నిజం చెప్పాలి.
ఇంతవరకూ చేసిన తప్పులకు పశ్చాత్తాప
పడాలి,” అన్నాడు.

అతడు తన గురించి చెప్పాడు: అతడి పేరు
ప్రతీకుడు. అడవికి ఆవలి వైపున ఉన్న
సత్యపురమనే నగరంలో ఉంటూన్న దొంగ.
పట్టుబడకపోవడం వల్ల పెద్దమనిషిగా చెలా
మణి అవుతూన్న అతడికి ఒక పేదరైతు తన
కూతురు గౌరినిచ్చి పెళ్ళి చేశాడు. పెళ్ళ
య్యాక భర్త దొంగ అని తెలుసుకున్న గౌరి,
అతన్ని గట్టిగా మందలించింది. దొంగతనం
చేస్తే ఏదో ఒక రోజున పట్టుబడక తప్పదనీ,
అప్పుడు తన కుటుంబం కష్టాల పాలవుతుం
దనీ గ్రహించిన ప్రతీకుడు, భార్యమాటలకు
వివేకం తెచ్చుకుని చిన్న వ్యాపారం ప్రారంభిం
చాడు. అందులో సంపాదన అంతంత మాత్రం
గానే ఉన్నా తిండికి లోటు లేకుండా గడిచి
పోతోంది. ఆ సమయంలో ప్రతీకుడికి ఒక
నాడు ఉన్నట్టుండి కళ్ళు మసకబారినట్టు
తోచి వైద్యుడి వద్దకు వెళ్ళాడు. ఆయన