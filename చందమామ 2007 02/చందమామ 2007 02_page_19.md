దోషి నేరాన్ని అంగీకరించినప్పటికీ, నిర్దేశిని బందీగా చేసిన సత్యదీపుడనే న్యాయాధికారి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

చక్రురంలో ఉండే రమాకాంతుడనే భాగ్య వంతుడికి లేకలేక కలిగిన బిడ్డ జయంతుడు. తల్లిదండ్రులు మితిమించిన గారాబం చెయ్యడం వల్ల, అతడు విలాస జీవితానికి అలవాటు పడ్డాడు. అది తగదని పెద్దలు ఎంతచెప్పినా పట్టించుకోని జయంతుడికి పాతికేళ్ళ వయసు వచ్చేసరికి ఉన్నట్టుండి చర్మం ముడతలు పడి, జుట్టు తెల్లబడ సాగింది. తల్లిదండ్రులు కంగారుపడి అతన్ని వైద్యులకు చూపించారు. వైద్యులు అతన్ని పరీక్షించి, “ఈ జబ్బేమిటో మాకు అంతు బట్టడం లేదు. కాబట్టి దీనికి వైద్యమూ మాకు తెలియదు,” అన్నారు.

ఇలా ఉండగా ఆ ఊరికి గురుపాదుడనే ముని వచ్చాడు. చాలా మంది ఆయనకు తమ సమస్యలు చెప్పుకుని పరిష్కారం తెలుసుకుంటున్నారు. రమాకాంతుడు కూడా జయంతుణ్ణి ఆయనవద్దకు తీసుకు వెళ్ళాడు. అప్పటికి జయంతుడు మరో మనిషి సాయంలేనిదే నడవలేని స్థితిలో ఉన్నాడు. గురుపాదుడతడి అవస్థకు జాలి పడి, “నేను ఒక మంత్రం ఉపదేశిస్తాను. నువ్వు సమీపారణ్యానికి వెళ్ళి, ఆ మంత్రాన్ని జపిస్తూ తపస్సు చేస్తే, అశ్వనీ దేవతలు ప్రత్యక్షమై నీకు వైద్యశాస్త్రంలోని మర్మాలు చెబుతారు. వాటి సాయంతో నీ జబ్బు నయం చేసుకో. ఆ తరసాత వైద్య వృత్తిని స్వీకరించి పరోపకారం చెయ్యి,” అంటూ అతడికి మంత్రోపదేశం చేశాడు.

ఆ ప్రకారం జయంతుడు సమీరుడనే పనివాణ్ణి వెంటబెట్టుకుని సమీపారణ్యం మధ్యలోకి వెళ్ళాడు. వాడు యజమాని అమస రాలు చూస్తూ, సేవలు చేస్తూ ఉంటే, జయం తుడు ముని ఉపదేశించిన మంత్రాన్ని జపిస్తూ, శ్రద్ధగా తపస్సు చేయసాగాడు. అలా ఆరు మాసాలు గడిచాయి.

ఒక రోజున అశ్వనీ దేవతలు ప్రత్యక్షమై, ఒక తాళపత్ర గ్రంథం ప్రసాదించి, “నీ తపస్సుకు మెచ్చి మేము ఇస్తూన్న వైద్య గ్రంథం ఇది. దీన్ని చదివితే నీ జబ్బులేకాక, ఎన్నో విపరీతరోగాలకు చికిత్సా విధానం తెలుస్తుంది. నిజం చెప్పిన వారికీ, చేసిన తప్పులకు పశ్చాత్తాపపడిన వారికీ మాత్రమే ఈ మందులు పనిచేస్తాయి. చికిత్స ప్రారం