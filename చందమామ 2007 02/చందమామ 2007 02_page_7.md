ముసలాయన భద్రయ్యను ఎగాదిగా చూసి, “నేను ఈ ఇల్లు అమ్మేసి నా కొడుకు దగ్గరికి వెళ్ళిపోదాం అనుకుంటున్నాను. నెల క్రితమే దీనిని యాభైవేలకు కొన్నాను. అదే ధరకు నీకు ఇచ్చేస్తాను. కొంటావా?” అని అడిగాడు.

భద్రయ్య ఇల్లంతా తిరిగి చూశాడు. అంత పెద్ద ఇల్లు తమ పల్లెట్టూళ్ళో కూడా యాభై వేలకు రాదు. అయితే, ఉన్న సామ్మును ఇంటికే పెట్టేస్తే వ్యాపారం ఎలాగా? అని ఆలోచించసాగాడు.

భద్రయ్య ఆలోచనలో పడటం చూసి, “పోనీ, నలభైవేలకే ఇస్తాను. వారంలో రా,” అన్నాడు ముసలాయన.

మర్నాడు చంద్రకాంతను పట్నం తీసుకు వెళ్ళాడు భద్రయ్య. విశాలంగా ఉన్న ఆ

ఇంటినీ, పెరటి తోటనూ, ఏపుగా పెరిగి ఉన్న కొబ్బరి, మామిడిచెట్లనూ చూసి మురిసి పోయింది చంద్రకాంత. పాలం అమ్మిన డబ్బుతో భార్యాభర్తులు ఇల్లు కొసేశారు. వారం రోజుల్లో మంచి రోజు చూసుకుని గృహ ప్రవేశం చేశారు. ఉన్న సామానులను ఆ ఇంట్లో అందంగా సర్దింది చంద్రకాంత. రెండు కిటికీలున్న పెద్ద గదిలో పందిరి మంచం వేసింది.

ఆ రాత్రి భోజనం చేశాక, “ఇది మనసొంత ఇల్లు. వారం రోజులుగా అలిసిపోయాను. ఈ పూట హాయిగా నిద్రపోతాను,” అన్నది చంద్రకాంత పెద్దగా ఆవులిస్తూ.

కిటికీలలోంచి చల్లటి గాలి వీస్తూండ డంతో, పడుకోగానే నిద్రముంచుకు వచ్చింది భార్యాభర్తలకు. అర్ధరాత్రి కావస్తూండగా ఏదో భీకరశబ్దం వినవచ్చి, ఉలిక్కిపడి లేచారు. మంచం అదురుతోంది. గదిలో సామాను కంపిస్తోంది. అంతలో వికృతమైన నవ్వుతో పాటు, “నేనెవరిని?” అనే ప్రశ్న వినిపించింది. భయంతో గడగడలాడుతూన్న ఆ ఇద్దరికీ నోరు పెగలలేదు.

“చెప్పండి, నేనెవరిని?” అని రెట్టించింది ఆ భీకరస్వరం.

ముందుగా చంద్రకాంతే ధైర్యం కూడ దీసుకుని, “మాకు తెలియదు,” అన్నది మెల్లగా.

మరుక్షణమే ఇద్దరి వీపుల మీదా రెండు కొరడా దెబ్బలు పడ్డాయి. వీపు మీద వాతలు తేలి భగ్గుమనడంతో కెవ్వుమన్నారు. వాళ్ళ అరుపులు విని పెద్దగా నవ్వుతూ, “రేపు ఇదే