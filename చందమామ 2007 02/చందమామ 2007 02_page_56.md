“గేదెను తెచ్చుకునే అదృష్టం అందరికీ ఉంటుందా?” అన్నది ఇందిర.

అత్తకోడలిమీద లేచింది. కోడలు అత్తకు ఏమీ తగ్గలేదు. ఇద్దరి మధ్యా మళ్ళీ గొడవ ఆరంభమయింది.

వాళ్ళ గొడవ ఇప్పట్లో తగ్గదని తెలిసి వీరయ్య, “నేను వెళ్ళి ఆవును తోలుకొస్తు న్నాను,” అన్నాడు.

“ఆ తోలుకొచ్చేది నల్ల ఆవుగా చూసి తోలుకు రండి. రంగైనా చూసి తృప్తి పడ వచ్చు,” అన్నది ఇందిర.

“ఏమిటీ, శుభమా అని పాడిపశువును తెచ్చుకుంటూ నల్ల రంగేమిట్రా? తెల్ల రంగు శుభం! తెల్ల ఆవును తోలుకురా,” అన్నది రాజమ్మ.

మళ్ళీ అత్తా కోడళ్ళ మధ్య గొడవ పెరిగింది. “నల్ల రంగును తిట్టిపోస్తున్నావు. నువ్వు నల్లగా లేవా?” అని ఇందిర అత్తను అడిగింది.

“నువ్వు తెలుపును ఏమని తిట్టి పోస్తు న్నావు? నువ్వు తెల్లగా లేవా?” అని అత్త కోడల్ని అడిగింది.

“తెల్లగా ఉంటే ఉరేసుకునేదాన్ని! నా రంగు పచ్చని పసిమి!” అన్నది ఇందిర.

వాళ్ళ గొడవ ఇంతలో తేలదని, వీరయ్య మౌనంగా అన్నం వడ్డించుకుని తినేసి, నిద్రపోయాడు.

రాలేదేమని వీరయ్యను కామందు మళ్ళీ మర్నాడు అడిగాడు. వీరయ్య తన ఇబ్బందిని చెప్పుకున్నాడు.