వారి తృప్తి కోసం తద్దినాలు పెట్టేవాళ్ళూ, ఈ లోకంలో కష్టాలుపడేవాళ్ళూ మూడులు. పరలోకం ఎక్కడున్నది? నీవు వెళ్ళి హాయిగా రాజ్యంచేసి సుఖపడు. ప్రతి ప్రాణీ ఒంట రిగా పుట్టుతుంది, ఒంటరిగా చస్తుంది. బతికున్నంత కాలమూ ఈ ప్రపంచం ఒక మజిలీ. ఇదే నిజం, మిగిలినదంతా భ్రమ,” అన్నాడు.

“ఇవి నాస్తికులనవలిసిన మాటలు. నీవు నాస్తికుడవని తెలియకమా తండ్రినిన్ను చేదీ శాడు,” అని రాముడు జాబాలిని నిందించాడు.

మీష్మడు అడ్డువచ్చి, “నాయనా, జాబాలి నాస్తికుడు కాడు. నీచేత రాజ్యాభిషేకానికి ఒప్పించటానికే అతను అలా చెప్పాడు,” అన్నాడు.

వసిష్ఠుడు కూడా పట్టం కట్టుకోమని రాముడికి ఎంతగానో చెప్పాడు. కాని రాముడు తన నిశ్చయాన్ని మార్చుకోలేదు.

అప్పుడు భరతుడు సుమంత్రుడితో, “వెంటనే వెళ్ళి దర్భలు తెచ్చి ఈ పర్ణశాల వాకిలికి అడ్డంగా పరు. రాముడు నా కోరిక

తీర్చేదాకా నేను వాటిపై పడుకుని లేవను,” అన్నాడు.

సుమంత్రుడు, “ఏం చెయ్యమంటావు?” అన్నట్టు రాముడి కేసి చూశాడు.

అది గమనించి భరతుడు తానేస్వయంగా వెళ్ళి దర్భలు తెచ్చి, వాటిని పర్ణశాల వాకి లికి అడ్డంగా పక్కవేసుకుని అలాగే పడు కున్నాడు.

అది చూసి రాముడు భరతుడితో, “నాయనా, ఈ పనిచేసేవారు అప్పులు వసూలు చేసుకోలేకపోయిన బ్రాహ్మణులు. ఇది క్షత్రియులు చేసేపని కాదు. అదీగాక నేను నీకేమి ద్రోహం చేశానని వాకిలికి అడ్డం పడుకుంటావు? లే, నా మాట విని అయో ధ్యకు తిరిగి వెళ్ళిపో,” అన్నాడు.

భరతుడు దర్భల మీది నుంచి లేవకుం డానేచుట్టూ మూగిన జనాన్ని చూసి, “మీరం దరూ ఊరుకుంటారేం? రాముడికి చెప్పురేం?” అని అడిగాడు.

“రాముడు తండ్రి ఆజ్ఞ పాలించి తీరాలని పట్టుపడుతున్నప్పుడు చేసేదేముందీ?” అన్నారు వారందరూ.