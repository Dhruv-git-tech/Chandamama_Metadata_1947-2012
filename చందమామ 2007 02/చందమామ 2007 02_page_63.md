# విజ్ఞానం ... వినోదం ... వికాసం ...

## విజ్ఞాన వీచికలు :

### రెప్పపాటు

ప్రకృతి మనిషికి ప్రసాదించిన ఐదు జ్ఞానేంద్రియాలలో కన్ను ప్రధానమైనది. ఏ ప్రాణికైనా చూపు ప్రధానం. చుట్టుపక్కల ప్రపంచాన్ని చూడడానికీ, పనులు సక్రమంగా చేసుకోవడానికీ చూపు అవసరం. అలాంటి చూపునిచ్చే కన్ను గురించి తెలుసుకుందాం.

దృఢమైన ఎముకల పేటిక మధ్య కన్ను అమర్చబడి ఉంది. దాని చుట్టూ కొవ్వుపొర ఉంటుంది. మాటిమాటికీ తెరిచి మూసుకునే తలుపులా ఉండే రెప్ప, కంటికి రక్షణ కల్పిస్తుంది. రెప్ప మూసుకుని ఉంటే రక్షణే తుప్ప, తెరిచిన్నుడు వాతావరణకాలుష్యం వల్ల, కన్ను దెబ్బతినే అపాయం ఉంది.

ఈ అపాయం నుంచి కాపాడడానికి ప్రకృతి ఒక విలక్షణ మార్గాన్ని ఏర్పాటు చేసుకున్నది. రెప్పపాటు అన్నది నిరంతరాయంగా సాగే అసంకల్పిత చర్య. రెప్ప, కంటి మీద వాలేప్పుడల్లా, సూక్ష్మమైన నీటితెర కంటిని నింపుతుంది. కనుగుడ్డు మీది దుమ్ము, ధూళి వంటి మాలిన్యాలను ఈ నీటితెర కడుగుతూ ఉంటుంది.

మనిషి సగటున నిమిషానికి 15 సార్లు కళ్ళు మూస్తూ, తెరుస్తూ ఉంటాడు.

## మన పరిసరాలు

### అనాస- ఆసక్తికర విశేషాలు

బంగారు కలశం ఆకారంతో, ఆకుల కిరీటంతో ప్రత్యేకమైన వాసనతో కనిపించే అనాస పండు గురించి మనకందరికీ తెలుసు. దక్షిణ బ్రెజిల్, దక్షిణ అమెరికాలోని పరాగువాకు చెందిన అనాసను వాళ్ళు అననాస్ అని పిలిచేవారు. 1463లో క్రిస్టఫర్ కొలంబస్ కరీబియన్ పయనంలో ఈ ఫలాన్ని గ్వాడలూప్ దీవిలో చూశాడు. స్థానిక రెడ్ఇండియన్లు దీనిని దక్షిణ, మధ్య అమెరికాకు, పరాగువాకు వ్యాపింపజేశారు.

ఇవాళ ఇవి యూరపు దేశాలలో విస్తారంగా కనిపిస్తున్నప్పటికీ, ఒకప్పుడు చాలా అరుదైన ఫలంగా, అందరూ ఆశపడేదిగా ఉండేది. ప్రిన్స్ రెండవ చార్లెస్ ఈ ఫలాన్ని కానుకగా స్వీకరిస్తున్నట్టు ఒక సుప్రసిద్ధ వర్ణచిత్రం కూడా ఉన్నది.

అనాస చెట్టు 2 మీటర్ల ఎత్తుంది, 1 నుంచి 1.3 మీ. వరకు విస్తరిస్తుంది. లావైన కాండంతో, మెత్తటినాడాల్లాంటి పొడవాటి ఆకులతో కనిపించే పాట్టిమొక్క ఇది. అనాసచెట్టు ఆకులు కూడా ఉపయోగకరమైనవి. వాటిలోని నారను బట్టల తయారీకి ఉపయోగపడేలా మార్చుకోవచ్చు.