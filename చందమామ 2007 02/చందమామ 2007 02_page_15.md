CHITRA

స్థాలకాయుణ్ణి వెంబడిస్తూ, “ఆ మాంసం పోగును ప్రాణాలతో పట్టుకోండి, మననాయ కుడికి బహూకరిద్దాం. చల్లపడిన మాంసం ఆయన ముట్టడు,” అంటూ కేకలు పెట్టె సాగారు.

కేశవుడూ, జయమల్లూ అగాధం దిగువ నున్న మహావృక్షాల కొమ్మలకు తాకకుండా అదృష్టవశాత్తూ, సూటిగా నదిలోకి పడి పోయారు. అలా పడేటప్పుడు నీటి తాకిడికి బానిసవర్తకులిద్దరూ వాళ్ళ పట్టునుంచి జారి పోయారు. బానిసవర్తకులిద్దరూ నీటిలో మునుగుతూ తేలుతూ, “రక్తించండి, జ్యేష్ఠా, కనిష్ఠా, రక్తించండి! మీకు స్వేచ్ఛ ఇస్తాం,” అంటూ అరవసాగారు.

చావు బతుకుల మధ్య కూడా బానిస వర్తకులు తమను ఇంకా వాళ్ళ ఆస్తిగా భావించి కేకలు పెట్టటం కేశవుడికి ఎక్కడలేని

కోపాన్ని తెప్పించింది. అతడు జయమల్లును హెచ్చరిస్తూ, “వీళ్ళకు నీటి గండం రాసిపెట్టి వున్నది! ఈ నరరూప రాక్షసులను తుద ముట్టిద్దాం,” అంటూ వాళ్ళ కేసి ఈదబో యాడు కాని, అంతలో ఆగాధం పైనుంచి భీకరమైన కేకలూ, ఆ వెంటనే రివ్యుమంటూ కొన్ని ఈటెలూ-నదిలోకి వచ్చిపడినై.

“నరమాంసభక్షకులు, మనను చూశారు. ఇక జాగరణ లాభంలేదు. నీటివాలు వెంట ఈదుకుపోవటమే క్షేమం,” అంటూ జయమల్లు పెద్దపెద్ద బారలతో నది దిగువకు ఈదుతూ, కేశవుణ్ణి హెచ్చరించాడు.

నది మహావేగంగా ప్రవహిస్తున్నది. కేశవుడూ, జయమల్లులు పెద్దగా ఈదకుండానే, ఆ వేగానికి కొట్టుకుపోసాగారు.

హతాత్తుగా వాళ్ళకు నది మధ్య లంక లాంటి ఒక ప్రదేశం కంటబడింది. నదీ ప్రవాహం అక్కడరెండు పాయలుగా చీలి, ఆ లంకను చుట్టి ప్రవహిస్తున్నది. అప్పటికి బాగా అలసిషోయిన కేశవుడూ, జయమల్లూ పరస్పరం హెచ్చరించుకుని, ఆ లంక కేసి ఈదసాగారు. కొద్ది సేపటికల్లా వాళ్ళు తీరాన్ని చేరి, తాము బలవంతంగా నదిలోకి గుంజిన బానిస వర్తకుల కోసం నదికేసి చూశారు. వాళ్ళ జాడలేదు.

కేశవుడూ, జయమల్లూలంకలోకి బయలు దేరారు. వాళ్ళు నాలుగైదడుగుల దూరం వెళ్ళారో లేదో, వాళ్ళకు ఇసుకలో పాదాల గుర్తులు కనిపించినై. “ఈ లంకనిర్మానుష్య మైంది కాదు. ఇక్కడ ఎవరో వున్నారు. ఎవరై వుంటారు?” అన్నాడు కేశవుడు.