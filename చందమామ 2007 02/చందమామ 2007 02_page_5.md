పాఠకుల లేఖలు

చందమామలో ప్రచురించే కథలు, బేతాళ కథలు చాలా బావుంటాయి. మంచి కథలు ప్రచురించడంతో పాటు క్విజ్‌లు కూడా ప్రచురించడం వల్ల కొత్త కొత్త విషయాలు తెలుసుకో గలుగుతున్నాం.

- ఎన్. శిరీష్, విజయనగరం - 535 001 (ఆం.ఫ్ర)

ఈ మధ్య కొన్ని అవాంతరాలు ఎదురైనా మరల మన చందమామ తన ఉనికిని నిలబెట్టు కోవడం ఎంతో ఆనందదాయకమైన విషయం. ఈ కాలంలో పిల్లలకు స్వచ్ఛమైన తెలుగు మరియు ప్రాంతీయ భాషల పట్ల ఇష్టాన్ని కలుగజేసేవిధంగా మరల చందమామ ప్రస్థానం ప్రారంభం ప్రాంతీయ భాషల అభివృద్ధికి ఎంతో ఉపయోగకరం. ఆరోగ్యమైన భావన, చక్కని భాష, అందమైన చిత్రాలకు ఆలవాలమైన చందమామ పిల్లలకు ఒక విజ్ఞాన వరం. అది మన సంప్రదాయ కథలు, జానపద కథలు, పురాణ కథల కాణాచి. పిల్లలకు ఒకరకంగా చందమామను మించిన నేస్తం దొరకడం అసాధ్యం.

- యం. వేంకట కిషోర్, భద్రాచలం - 507 111 (ఆం.ఫ్ర)

చందమామ 60వ సం.లో అడుగు పెడుతూన్న సందర్భంలో తమకు అభివందనములు. రంగుల సీరియల్, ‘తోకచుక్క’ నుంచి వచ్చిన సీరియల్ కథలు రెండవసారి ప్రచురించారు. జానపద సీరియల్ బాలనాగమ్మ రెండవసారి ప్రచురించలేదు. రాకాసిలోయ తరవాత వీలుంటే బాలనాగమ్మ శబ్దవేధి, రత్న కంకణం సీరియల్స్ ప్రచురిస్తారని ఆశిస్తున్నాను. చందమామ సంపాదకీయాలు మొదటగా చదివించుచున్నవి. అభివందనములతో,

- జైదేవ్ ప్రసాద్, గార్ల - 507 210 (ఆం.ఫ్ర)