సన్మానయోగం!

సుకావ్యుడు జనకారణ్యంలోని గురుకులంలో విద్యాభ్యాసం పూర్తి చేశాడు. తన పాండి త్యంతో రాజును మెప్పించాలని రాజధానికి వస్తే రాజదర్శనం దుర్లభమయింది. జీవనో పాధికి దారితోచని సమయంలో, అతడికి జగన్నాధుడనే పండితుడు తన ఇంట ఆశ్రయమివ్వడమేగాక, తన కూతురునిచ్చి పెళ్ళి చేశాడు.

సుకావ్యుడక్కడే స్థిరపడి, విద్యార్థులకు పాఠాలు బోధిస్తూ, రోజులు వెళ్ళబుచ్చ సాగాడు. అయితే, ఎప్పటికైనా రాజాశ్రయం పొందాలన్న అతడి కోరిక మాత్రం అలాగే ఉండిపోయింది. అలా కొన్నేళ్ళు గడిచాయి.

ఈ వ్యవధిలో సుకావ్యుడు ప్రజాయణం అనేకావ్యం రుచించాడు. జగన్నాధుడా కావ్యాన్ని చదివి, “నీ కావ్యం అద్భుతంగా ఉన్నది. ఇది నీకెంతో పేరు తెచ్చిపెడుతుంది. కానీ, అందుకు ప్రచారం కావాలి. ప్రచారానికి రాజా శ్రయం కావాలి,” అన్నాడు.

సుకావ్యుడు రాజాస్థాన కవిని కలిస్తే ఆయన ఆ కావ్యం చదివి, “రాజు ప్రజలకు దేవుడు. నువ్వు నీ కావ్యంలో ప్రజలను రాజుకు దేవుళ్ళను చేశావు. ఇది పాపం. పాపానికి రాజాశ్రయం లభించదు. ఇప్పుడే కాదు; ఇంకెప్పుడూ నువ్వీ దరిదాపులకు రావద్దు,” అని హెచ్చరించి పంపేశాడు.

జరిగింది విన్న జగన్నాధుడు, “ఆస్థాన కవి నీ కావ్యం గొప్పగా ఉన్నదని గ్రహించి అసూయతో నీకు రాజదర్శనం కలక్కుండా చేశాడు. నువ్విక రాజాశ్రయం లేకుండానే పేరుతెచ్చుకోవాలి,” అన్నాడు.

ఇది జరిగిన వారం రోజులకు నాగపురం నుంచి రవీంద్రుడనే దూరపు బంధువు రాజ ధానికి వచ్చి, జగన్నాధుడి ఇంట బసచేశాడు. మాటల సందర్భంలో సుకావ్యుడి విషయం తెలిసి, “మా ఊళ్ళోని కీర్తికాముకుడు బాగా డబ్బు సంపాదించాడు. ఇప్పుడు పేరు ప్రతి ష్ఠల కోసం తాపత్రయ పడుతున్నాడు. మీ