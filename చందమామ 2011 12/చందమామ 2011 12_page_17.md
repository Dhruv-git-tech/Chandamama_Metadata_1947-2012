‘రాకుమారినైన నాకు ఒక సామాన్యుడయిన ప్రదీపుడు సమ ఉజ్జీ కాదు. నేను అతడిని ప్రేమించలేదు. కోసల రాజకుమారుడు ఆనంద వర్ధనుడితోనే నా వివాహం జరిపించండి. ప్రదీపుడికి సైన్యంలో మంచి పదవి ఇవ్వండి,’ అన్నది అమృత వర్షిణి. రాజు మెచ్చుకుని ఆ విధంగానే చేశాడు.

బేతాళుడు ఈ కథచెప్పి, ‘రాజా, అమృత వర్షిణి నిర్ణయం అహంకారపూరితమైనదిగా నాకనిపిస్తోంది. ఆమె తనను కాపాడిన వారి పట్ల కృతజ్ఞతలేని దానిగా చరిత్రలో నిలిచి పోతుందనటంలో ఎటువంటి సందేహం లేదు. తనకు బాగా పరిచయం ఉండి గుణగుణాలు తెలిసిన ప్రదీపుణ్ణి విస్మరించి ఏ మాత్రం పరిచయం లేని ఆనంద పర్ధనుణ్ణి వివాహం చేసుకోవడంలో అర్థమే మిటి? ఏ కోశానా సహాయం అనేది లభ్యం కాని నిర్ణనద్వీపంలో ఉన్న యువరాణి, తననే వెదుకుతూ వచ్చి అష్టకష్టాల పాలై చివరకు తన ప్రయత్నం ద్వారానే ఆమెను

మాంత్రికుడి బారినుండి తప్పించిన ప్రహర్షణుడిని అంత తేలిక భావంతో చూడడానికి కారణమేమిటి? ఈ ప్రశ్నకు సమాధానం తెలిసీ చెప్పకపోయావో నీతల వేయి ముక్కలవుతుంది,’ అన్నాడు.

దానికి విక్రమార్కుడు, ‘కయ్యానికయినా వియ్యానికయినా సమ ఉజ్జీలు అయితేనే రాణిస్తుంది. యుక్తవయస్సులోని ప్రేమ తాత్కాలిక ఆకర్షణే. కాలం గడిచే కొద్దీ ఆకర్షణతో పాటు ప్రేమ కూడా అంతరించి పోతుంది. అందువల్లే ఆమెకు ప్రేమపై నమ్మకం కలగలేదు. పెద్దలు పిల్లల భవిష్యత్తును దృష్టిలో ఉంచుకుని తగిన భాగస్వామిని నిర్ణయిస్తారని తెలివిగా ఆలోచించి తన భవిష్యత్తుకు బంగారు బాటలు వేసుకుంది,’ అని అన్నాడు.

రాజుకీ విధంగా మౌనభంగం కలుగగానే బేతాళుడు శవంతో సహా మాయమై తిరిగి చెట్టిక్కాడు.
- కల్పితం

(ఆధారం: గుండ్రాతిసుబ్రహ్మణ్యం గౌడ్)

T డిసెంబర్ 2011

18

చందమామ