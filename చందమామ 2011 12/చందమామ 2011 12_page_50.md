చేతులకు కక్ష సాధింపులు తెలియవు. రైతు రాజ్యానికి శ్రీరామరక్ష. అటువంటి రైతును నిర్లక్ష్యం చేస్తున్నారు. అభివృద్ధి అంటూ అన్ని రంగాలను ప్రోత్సహిస్తున్నారు. ఒక్క వ్యవసాయ రంగాన్ని తప్ప. అందుకే సమాజానికి రైతంటే చిన్నచూపు ఏర్పడింది.

చివరికి మా పిల్లల పెళ్ళిళ్ళకు కూడా ఈ వ్యవసాయమే అడ్డంకిగా నిలుస్తుంది. మాకే విలువ లేనప్పుడు మేము ఎవరి గురించి కష్టపడాలి? మేమంటే ఏమిటో తెలియ జేయడానికి ప్రతిరైతు కూడా తమ కుటుంబాలకు సరిపోయే ఆహారధాన్యాలు మాత్రమే పండించి నిరసన తెలియజేశారు” అంటూ వివరించాడు సుబ్బరాజు.

“సమాజంలో రైతు స్థానాన్ని పదిలపరచ వల్సిన అవసరం గుర్తించాను. ఇంతవరకు జరిగిన అనాలోచిత నిర్ణయాలను ఉపసంహరించుకుంటాను. రైతు కన్నెర్ర జేస్తే ఎంత నష్టమో ఇప్పుడు తెలుసుకున్నాను. తిండి గింజలుంటేనే ప్రజలంతా బాగుంటారు. మీరు బాగుంటేనే ప్రజలకు తిండిగింజలు చేరుతాయి. ఇక నుండి ఉద్యోగి మాదిరి ప్రతి

రైతుకు ప్రోత్సాహక జీతం ఇచ్చే చట్టాన్ని రూపొందిస్తాను. రైతులు పండించే ప్రతి ధాన్యం గింజ ప్రభుత్వమే కొనుగోలు చేసేందుకు చర్యలు తీసుకుంటాను ఇక రైతే రాజు” అని ప్రకటించాడు రాజు.

సుబ్బరాజు నిరసన పథకం ఫలించినందుకు రైతులంతా సంతోషంతో జేజేలు పలి కారు. కలసికట్టుగా ఉండి ఓర్పుతో వ్యవహరించినందుకే వ్యవసాయం పండుగైందని తెలుసుకున్నారు. రైతుల సమస్యలు ఒక్కొటొక్కటిగా పరిష్కారం కావడం మొదలైంది.

భారతీయ ఆర్థిక వ్యవస్థలో వ్యవసాయానికి గౌరవం లేదు. ఆంధ్రప్రదేశ్‌లోని తీరప్రాంత రైతులు ఒక పూర్తి పంట కాలంలో లక్షలాది ఎకరాల్లో పంటలు వేయకుండా సెలవు ప్రకటించారు. విత్తనాలు, ఎరువులు పంపిణీ చేయకపోవడం. దళారుల జోక్యం పంటలకు గిట్టుబాటు ధరలలేమి, పెరిగిన సేద్యపు ఖర్చులు వీటికి కారణం. విసిగిపోయిన రైతులు తాము ఐక్యంగా నిలబడి పంటలకు విరామం ప్రకటించారు. ప్రభుత్వం వారితో చర్చలకు దిగినప్పటికీ పంటలు వేసే అదును తప్పిపోయింది. ఈ విషాద పరిస్థితికి చలించిపోయిన నేపధ్యంలో ఈ కథ పుట్టింది.