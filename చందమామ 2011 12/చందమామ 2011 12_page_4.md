ప్రియపాఠకులారా!!!

ప్రతి సంవత్సరం డిసెంబర్ నెలలో మేం చేస్తూ వస్తున్న సర్వ సాధారణ ప్రకటనల్లో ఇది ఒకటి. 'ఓహ్, కాలం ఎంత త్వరగా పరుగెడుతోందో చూడండి!!! మనం మరో సంవత్సరం ముగింపులో ఉన్నాము..' రోజులు గడిచే కొద్దీ, ఈ సంవత్సరం మరింత వేగంగా సాగిపోయిందని భావిస్తుంటాము. సంవత్సరం ప్రారంభంలో అనేక అంశాలపై పథకాలు రచించి, తీర్మానాలు చేసుకుంటాం. కాని వాటిని అమలు చేయడానికి మనం పూనుకునే సమయానికి డిసెంబర్ నెలలోకి వచ్చేసి ఉంటాము.

మనతో, మన దేశంతో, మన భూమితో 2011 ఎలా వ్యవహరించిందో తడిమి చూసు కున్నప్పడు కొన్ని ఆసక్తికర విషయాలను గమనిస్తాము. మనం ఎత్తు పల్లాలను అనుభవించి ఉంటాము. ఈ 2011 సంవత్సరం మా పాఠకులకు ఏమిచ్చింది? ఈ సంవత్సరం వారి ఇష్టాయిష్టాలు ఏమిటి? వారు ఏమి సాధించారు? వంటి అంశాలపై ఉత్తరాలు, మెయిల్సని పంపవలసిందిగా పాఠకులను కోరుతున్నాము.

మనం రాజకీయంగా, ఆర్థికంగా ఈ ఏడు చాలా ఒడిదొడుకులను ఎదుర్కొన్నాము. దీంతో మనం ముందుకు పోతున్నామా లేదా వెనక్కెళుతున్నామా అని ఆశ్చర్యం వేస్తోంది.

చందమామ మాత్రం తను చేసిన హామీలు, తీర్మానాలు, పథకాలను చాలావరకు అమలులోకి తీసుకువచ్చింది. అతి కొద్ది మినహాయింపులతో, మా పాఠకులు సంచికను సకాలంలో అందుకోగలిగేలా మాపనిని చక్కదిద్దుకున్నాం. గ్రామీణ భారతదేశంలోకి విస్తరించగలిగాము. ఈ ఏడు ఐఫోన్, ఐప్యాడ్‌లలో మనపత్రికను ప్రారంభించినప్పుడు చాలా ప్రోత్సాహకరమైన స్పందన వచ్చింది. ఈ రంగంలో పూర్తిస్థాయిలో ప్రవేశించేందుకు ప్రయత్నిస్తున్నాము. మొబైల్ ఫోన్లలో, ఇంటర్నెట్‌లో మొబిసోడ్స్, ఆడియో కథలను ప్రారంభించాము. ఈ నెలలోనే 3డి బుక్ కూడా ప్రారంభిస్తున్నాము. పాఠకులు, అభిమానుల ఆశీస్సులతో మేం 2012లో మరింతగా ముందడుగు వేస్తామని ఆశిస్తున్నాము.

జీస్ క్రీస్తు జన్మదినమైన డిసెంబర్ 25న మనం క్రిస్‌మస్ పర్వదినం జరుపుకుంటున్నాము. నూతన సంవత్సరంలోకి అడుగుపెడుతున్నందున, ఈ సంవత్సరం సాధించిన దానికంటే మరిన్ని ఫలితాలను సాధించాలని ప్రతిన చేద్దాము.

- సంపాదకులు