అభిప్రాయానికి వచ్చారు. వారు అందుకే పట్నం చదువుకు సిద్ధమయ్యారు. నీ సలహా కోసం వచ్చాను” చెప్పాడు రంగస్వామి.

“చదువులు ఉండాలి కాని, వ్యవసాయాన్ని నిర్లక్ష్యం చేస్తే జీవి మనుగడే కష్టం. అందుకోసమే అక్కడ వాళ్ళని చదివిస్తు న్నాను. ఇక్కడనేనుండి వ్యవసాయం చూసు కుంటున్నాను” చెప్పాడు సుబ్బరాజు.

ఇంతలో పొరుగింటి నుండి పోలిరాజు వచ్చాడు. “చూశావు అన్నా! రైతుకు అన్నీ కష్టాలే! కిందటేడు పండిన పంటను దాచి ఉంచాను. ఈ రోజు వరకు సరైన ధర పలక లేదు సరికదా! దాచి ఉంచినందుకు ఎలు కలు చేరి పందికొక్కుల్లా తయారయ్యాయి. ఈ నష్టంలో కొంత ధాన్యం కరిగిపోయింది. మన సమస్యలకు ఎవరూ స్పందించరు. తినే ప్రజలకు మన కష్టాలు అవసరం లేదు. పాలించే ప్రభువుకు కూడా మనమంటే చిన్న చూపే” అంటూ కష్టాలను ఏకరువు పెట్టాడు.

“ఊరుకో అన్నా! మనకు మంచి రోజులు వస్తాయి. అలా నిరాశ పడకూడదు. మనం మహరాజులకే తిండి పెట్టే మహరాజులం. మనం లేకపోతే ప్రపంచానికి మెతుకు కూడా పుట్టదు” సముదాయించాడు సుబ్బరాజు.

“అన్నా! రేపు ఈ ధాన్యం అమ్మినా అప్పులు తీరవు, అందుకే భూమి అమ్మి అప్పులన్నీ తీర్చి పట్నంలో కూలీ, నాలీ చేసుకోవాలన్ని స్తుంది” అన్నాడు పోలిరాజు.

“నీది సరైన నిర్ణయం కాదేమో. ప్రజలు, ప్రభువు మీద కోపంతో భూమిని దూరం చేసుకోవడం తెలివితక్కువతనం. ధాన్యానికి సరైన ధర వచ్చేవరకు పోరాటం చేస్తే ఫలితం ఉంటుంది. నీ వెనుక మేమంతా ఉన్నాం.

ఊరకే అధైర్యపడకు” అంటూ ధైర్యాన్ని నూరిపోసాడు సుబ్బరాజు.

“సుబ్బన్నా! ఈ తరం పిల్లలంతా ఉద్యోగ వ్యామోహంలో వ్యవసాయాన్ని నామోషీగా చూస్తున్నారు. ఇది కూడా తిండిపెట్టే ఉద్యోగ మేనని వారు గ్రహించకుంటున్నారు. ఈ మధ్య కాలంలో వ్యవసాయం కష్టనష్టాలు చూస్తుంటే పిల్లలు తీసుకొనే నిర్ణయమే సబబనిపిస్తుంది” తన మనసులో మాటను బయటపెట్టాడు రంగస్వామి.

అందరూ చేరి వ్యవసాయంలో కష్టాలు చెప్పుకోవడంతో సుబ్బరాజు బాధపడ్డాడు. రైతును రాజుగా చూసే రోజు రావాలని మన సులో అనుకొని పరిష్కారం కోసం ఆలోచన చేయడం మొదలు పెట్టాడు.

“మిత్రులారా! కష్టాలు, నష్టాలు అను కుంటూ మథనపడితే అవి పదిరెట్లు పెరుగు