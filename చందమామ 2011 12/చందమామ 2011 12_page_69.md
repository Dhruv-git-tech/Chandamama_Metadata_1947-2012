సదానందురంలో, శ్రీనాధుడే జమీందారు ఉండేవాడు. వరదల్లో, పేదవాళ్ళ కొంపాగోడూ పోతే ఆదుకున్నాడు. ఆయన భవంతికి పేదవాళ్లు, తరచూ వచ్చి, ధనమో వస్తురూ పేణో ఏదో సాయం పుచ్చుకుని వెళ్లేవాళ్లు.

ఒకసారి, జమీందారు ఎదుట కొందరు, 'సారనాథుడే లేకపోతే కకావికలయి పోయేవాళ్లం బాబూ! తవరిలాగే ఆ బాబు మనసు బంగారం, దేవుడిలా ఆదుకుంటు న్నాడు,' అంటూ, పొగిడారు. సారనాథుడికి ఆ ఊర్లో, నలుగురికీ సాయపడే వ్యక్తిగా మంచిపేరుంది.

శ్రీనాథుడు, అగ్రహంతో 'అన్నీ ఇచ్చేది నేను, పొగిడేది ఆ సారనాథుణ్ణా? పొండి.. మిమ్మల్ని ఆదరించడం నాదే తప్పు!' అంటూ కసిరేశాడు.

అంతా గమనించిన దివాను, శ్రీనాథుణ్ణి, మర్నాటి సాయంత్రం పేదవాళ్ల వాడకు తీసుకెళ్లాడు. అక్కడ సారనాథుడు చెమట్లు కక్కుతూ, ఒక పేదవాడి గుడిసె నిర్మాణంలో పాలు పంచుకొంటున్నాడు. అతడి బట్టలు దుమ్ము కొట్టుకునిపోయి ఉన్నాయి. చేతికేదో గాయమైతే కట్టుకూడా ఉంది.

దివాను, 'తమదీ సాయమే, సారనాథుడిదీ సాయమే - సారనాథుడి సాయం వాళ్లకెంత దగ్గరగా ఉందో చూశారా. అందుకే, ఆయనమీద వాళ్లకంత అభిమానం!' అన్నాడు.

శ్రీనాథుడు, సారనాథుడిని మెచ్చుకోకుండా ఉండలేకపోయాడు. తర్వాత, పేదవాళ్లకు తన సాయాన్ని యధావిధిగా కొనసాగించాడు.

- భీమవరపు పురుషోత్తం