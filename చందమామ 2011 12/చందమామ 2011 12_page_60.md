చిరుత పులికేసి విసిరాడు. ఆదృష్టం కొద్దీ ఆ ఈటె సూటిగా పోయి చిరుతపులి రొమ్ముల్లో గుచ్చుకున్నది. బాధతో అది పెద్దగా బొబ్బరిస్తూ, పడుతూ లేస్తూ దూరంగా ఉన్న పాదల కేసి పోసాగింది.

అజితుడి కేకలూ, చిరుతపులి బొబ్బ రింతల్తో శిఖిముఖీ, విక్రమకేసరీ నిద్రలేచి కత్తులు దూస్తూ గుడారం నుంచి బయ టికి వచ్చారు. ఈలోగా అజితుడు, నిద్రలేచిన వీరభద్రుడితో, జాంగ్‌లా పారిపో కుండా చూస్తుండమని చెప్పి, శిఖిముఖీ వాళ్ల దగ్గరకు పరుగెత్తి పోయి, జరిగిందేమిటో చెప్పి, 'ఆ పాదల చాటునుంచి ఈల వినిపించింది. అక్కడెవడో దాగివున్నాడని నా అనుమానం,' అన్నాడు.

విక్రమకేసరి ఆ మాట వింటూనే, విల్లు తీసుకుని బాణం ఎక్కుపెట్టి, అజితుడు చూసిన పాదల కేసి వరుసగా మూడు బాణాలు కొట్టాడు. మూడో బాణం జుయ్ మంటూ పోయి ఒకపాదను తాకేసరికి, అక్కణ్ణుంచి పెద్దగా ఒక చావుకేక వినిపించింది. మరుక్షణంలో పాద కదిలినట్టయి, అందులో నుంచి నల్లని ఆకారం ఒకటి బయటికి పారిపోవడం కనిపించింది.

శిఖిముఖి, అజితుణ్ణి హెచ్చరిస్తూ, 'ఈ గుడ్డివెన్నెల్లో వాణ్ణి ఒంటరిగా వెంబడించడం ప్రమాదం. శత్రువులు మరి కొందరు ఆ చుట్టుపక్కల ఎక్కడైనా దాగి ఉండొచ్చు. మీ ఇద్దర్లో ఒకరు జాంగ్‌లాను కనిపెట్టి

ఉండండి. మరొకళ్లు మన సామాను రక్షణ చూడండి. నేనూకేసరీ పోయి ముందుగా, ఆ గాయపడిన చిరుతపులి ఎలా ఉందో చూసి వస్తాం. గాయపడిన క్రూరమృగాన్ని వదిలి ఊరుకోవటం చాలా ప్రమాదం,' అన్నాడు.

శిఖిముఖీ, విక్రమకేసరీ బయలుదేర గానే, అజితుడు, 'శిఖిదొరా! ఇంత జరుగుతున్నా ఎర్రగండు అరవకుండా మొరగ కుండా ఉన్నదేం?' అన్నాడు.

‘దానికి ఎవరో ఏమిటి? ఈ జాంగ్‌లా మత్తుమందు పెట్టాడు. నీకేక వినపడగానే దాన్ని తట్టి లేపాలని చూశాను. అది మత్తుగా పడి ఉన్నది. అదంతా తరవాత చూద్దాం,’ అన్నాడు శిఖిముఖి.