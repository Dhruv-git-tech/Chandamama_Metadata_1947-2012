గురువు పేరు ఉచ్చరిస్తున్నాడు,’ అని కేక పెట్టాడు. ఆ సమయానికి అక్కడికి మరి నలుగురు అఘోరీలు వచ్చారు. శిఖిముఖి కేక వింటూనే, పారిపోవటానికి మారుగా విక్రమకేసరీ, అజితుడూ, వీరభద్రుడూ కత్తులు దూసి అతడి రక్షణకు పరిగెత్తుకు వచ్చారు.

అఘోరీల్లో మొదట మాట్లాడిన వాడు చేతులు చాచి తన వాళ్ళను కొంచెం వెనక్కు పొమ్మని చెప్పి, శిఖిముఖితో, ‘మీ కత్తులూ, ఈటెలూ వంటివి మా అఘోరీల ముందు ఎందుకూ కొరగావు. నేను నా అనుచరుల్ని వెనక్కు పొమ్మన్నది, మీకు భయపడి కాదు. ఇంతకు ముందు నువ్వు విక్రమ కేసరి గురువు పేరు తలిచావు. అంతే

కాకుండా ఆయన్ని పారిపొమ్మన్నావు. ఇది చాలా వింతగా ఉన్నది! ఎవరివి నువ్వు? ఆ విక్రమకేసరి గురువు ఎక్కడ?’ అని ప్రశ్నించాడు.

శిఖిముఖికి ఆ ప్రశ్నతో పరిస్థితి చాలా వరకు అర్థమైపోయింది. తాత విక్రమకేసరి చాలాకాలం పాటు అఘోరీలు ఉండే ప్రాంతాన నివసించినట్టు, అతడు వదిలి పోయిన తాళవత్రాల ద్వారా తెలుస్తున్నది. తను కేక పెట్టి పారిపొమ్మన్నది, ఆ విక్రమ కేసరి వీళ్లనుకుంటున్నారు.

విక్రమకేసరి తన సమీపానికి రాగానే, శిఖిముఖి అతణ్ణి తనను ప్రశ్నించిన అఘోరీకీ చూపుతూ, ‘ఇతడే విక్రమకేసరి! ఈయన తాతగారైన విక్రమకేసరి మహారాజు కొన్నేళ్ల క్రితం ఈ ప్రాంతాలకే వచ్చారు. ఆయన ఏమైనదీ తెలియలేదు. ఆయన్ని వెతికేందుకే మేము శూరసేన దేశం నుంచి బయలుదేరి ఈ ప్రదేశానికి వచ్చాం,’ అన్నాడు.

శిఖిముఖిని ప్రశ్నించిన అఘోరీ తతిమ్మా వాళ్లకు నాయకుడు. అతడు శిఖిముఖి ఇచ్చిన జవాబు వింటూనే, విక్రమకేసరి ముందుకు వచ్చి వంగి నమస్కరించి, ‘విక్రమకేసరి గురువు పోలికలన్నీ నీలో ఉన్నవి. ఆయన మా అఘోరీలకు ఆపద సమయాల్లో సలహాలిచ్చి, దీర్ఘ రోగాలను మూలికా చికిత్సతో నయం చేసీ ఎంతగానో సాయపడ్డాడు. ఆయన రుణం తీర్చుకోలే