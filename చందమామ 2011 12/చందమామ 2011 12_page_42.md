హేమచంద్రుడు అన్న మాటల్లో ఒక వ్యాకరణ దోషం ఉంది. ‘బాధతే’ అనవల సినదానికి అతను ‘బాధతి’ అన్నాడు. ఈ అపశబ్దం విని కాళిదాసు మండిపోయి,

‘న బాధతే తథా మాం హియథా బాధతి బాధతే,’ (నీవు ప్రయోగించిన బాధతి బాధించినంతగా నన్నది బాధించడం లేదు) అని ఎత్తిపొడిచాడు.

బోయీకి ఇంత పాండిత్యం ఉన్నదా? అని హేమచంద్రుడికి ఆశ్చర్యం కలిగి, ‘ఏమోయ్? నీకింత భాషా జ్ఞానం ఎలా కలిగింది?’ అని కాళిదాసును అడిగాడు.

‘అయ్యా, నేను కాళిదాసుగారి పల్లకీ మోస్తుంటాను. ఆయన శిష్యులకు పాఠాలు చెప్పేటప్పుడు నాలుగు ముక్కలు నా చెవినపడతాయే గాని, నాకు భాషాజ్ఞానం ఏమీ లేదు,’ అన్నాడు కాళిదాసు.

కాళిదాసు పల్లకీ మోసేవాడికే ఇంత పాండిత్యం ఉంటే కాళిదాసుకెంత ఉండాలి?

అనుకుని హేమచంద్రుడు కాళిదాసును స్వయంగా చూడటానికి బయలుదేరాడు.

హేమచంద్రుడు తన ఇంటికి వస్తున్నాడని తెలిసి కాళిదాసు ఒక నౌకరు వేషం వేసుకుని తలవాకిలి వద్ద నిలబడ్డాడు. హేమచంద్రుడు ‘కాళిదాసుగారున్నారా?’ అని అడిగాడు. వెంటనే కాళిదాసు,

‘నఖ లీన ఖలీన లీలయా సమయ న్నున్నమయన్నవం హయం నిరగా దుర గారి రంహసా పుర గారుత్మత గోపురా దృహిః’ (కొత్త గుర్రం ఎక్కి, చేతిలో కళ్లెం పట్టుకుని లాగుతూ, వదులుతూ గరు త్మంతుడి వేగంతో, పట్టణంలోని పచ్చల గోపురం దాటి బయటికి వెళ్లాడు) అని చెప్పాడు. ‘కాళిదాసు వాకిట కాపలా కాసే వాడే ఇంత కవి అయితే, కాళిదాసును మనం ఓడించేదేమిటి?’ అనుకుని హేమ చంద్రుడు ఆనాడే అవంతీ నగరానికి వెళ్లి పోయాడు.

Chandamama

December 2011 T