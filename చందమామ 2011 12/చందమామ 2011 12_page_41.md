|SANKAR

## కాళిదాసుతో పోటీ

అవంతిదేశంలో హేమచంద్రుడనే ఒక కవి ఉండేవాడు. అతను చాలా ధనికుడు. అతను కాళిదాసు పేరు ప్రతిష్టలూ, భోజ రాజు ఆస్థానంలో తనకున్న అగ్రస్థానం వంటి విషయాలు విన్నాడు. కాళిదాసును కుిత్వంలో ఓడించి, అతని స్థానం కాజెయ్యాలనే దుర్భుద్ధి హేమచంద్రుడికి కలిగింది.

ఈ ప్రయత్నంమీద హేమచంద్రుడు తన పల్లకీ ఎక్కి, కొంత పరివారాన్ని వెంట బెట్టుకుని ధారానగరం చేరి ఒక సత్రంలో బసచేశాడు. తనను ఓడించి తన స్థానం అక్రమించే ఉద్దేశంతో హేమచంద్రుడు వచ్చినట్లు కాళిదాసుకు తెలిసింది.

అతను ఈ హేమచంద్రుడి శక్తిఏపాటిదో చూద్దామనే ఉద్దేశంతో బోయో వేషం వేసు కుని హేమచంద్రుడి బసముందున్న

బోయీలలో చేరాడు. కొద్ది సేపట్లో హేమ చంద్రుడు ఇంటి బయటికి వచ్చి, ‘ఒరే, బోయీలూ!’ అని కేకపెట్టాడు.

మిగిలినవాళ్లతోబాటు కాళిదాసు కూడా ముందుకువచ్చాడు. హేమ చంద్రుడు పల్లకిలో ఎక్కి కూచోగానే ముందువైపు ఇద్దరు బోయీలూ, వెనుకవైపున ఇద్దరు బోయీలూ పట్టిపల్లకీ ఎత్తారు. ముందున్న ఇద్దరిలో ఒకడు కాళిదాసు. పల్లకి సాగిపోతున్నది. పల్లకీమోత కొంచెమైనా అలవాటు లేని కాళిదాసు మాటిమాటికీ భుజం మార్చుకోసాగాడు.

ఇది గమనించి హేమచంద్రుడు,

‘అయ మాన్డోలికా దండః స్కంధం కింతవ బాధతి?’ (పల్లకీ బొంగు నీ భుజాన్ని బాధిస్తున్నదా ఏం?) అని అడిగాడు.