కుటుంబం' అనేవారు. చందమామతో వున్న అనుబంధాన్ని చెప్పుకోటానికి ఇంకేముంటుంది. జానపద నేపథ్యం, సుతిమెత్తని హాస్యం, సునిశితమైన వ్యంగ్యం చక్కని నీతి వుండే కథల్ని చిన్నపిల్లల మనోఫలకంపై ముద్రించటమే కాకుండా, పెద్దల్ని కూడా చందమామ ఎప్పుడూ ఆలోచింపజేసింది. అందుకే చందమామ అందరి పత్రిక.

ఈ మధ్య దాసరి సుబ్రహ్మణ్యంగారి వర్ధంతి సభలో వక్తలన్నట్లు చందమామ మన జాతీయ ఆస్థి. దాన్ని అందరూ కాపాడుకోవాలి.

## చందమామతో నా జ్ఞాపకాలు - 2

మా కుటుంబంలో ఒకసభ్యుడిగా, నేను కూడా మా ముగ్గురు పెద్దక్కలతో పాటు చందమామ కథలు చదువుతూ పెరుగుతూ వచ్చాను.

మేం పుట్టకముందే చందమామ పత్రిక మా ఇంట్లో అడుగుపెట్టిందట. మా తల్లితండ్రులూ, అక్కలూ చందమామ కాపీలను సంవత్సరం వారీగా భద్రపెడుతూ వచ్చేవారు. ఇవి ఇప్పటికీ మా అమూల్య సంపదలాగా మిగిలి ఉన్నాయి. మా పెద్దక్క సీమా దీదీకి చందమామ అంటే ప్రాణం. మేము బడిలో చదువుతున్నప్పడు, సెలవు రోజుల్లో ఆమె పాత చందమామలు తీసుకుని మళ్లీ చదివేది.

చందమామ కథలు, బొమ్మలు అన్నీ మాకు తెగ నచ్చేవి. బాల్యంలో మేం అనేకపిల్లలపత్రికలను చదివే వాళ్లం. చందమా మతో పరిచయం అయ్యాక దాని అర్థవంతమైన కథలు మాకు మరపురాని అనుభవాన్ని ప్రసాదించేవి. సంపూర్ణసైతిక విలువలు, సామాజిక న్యాయం, నీతి కలబోతే కదా చందమామ కథంటే.

ఈనాటికీ, సెలవులు రాగానే, మా మనవళ్లు అభి, దర్శిత్, మనమరాలు కృతిక మా ఊరు జునాగడ్ వచ్చారంటే చాలు.

మా ఇంట్లో ఉన్న పాత చందమామ ప్రతులు తీసి చదువుతారు. మేం అక్కా తమ్ముళ్లం మా బాల్యంలోని అద్భుత క్షణాలను వారితో పంచుకుంటుంటాము. ఆ మధుర జ్ఞాపకాలు మామనస్సులను స్వచ్ఛతతో, తాజాదనంతో నింపుతుంటాయి.

Name: Sandeep H. Dave
Occupation: Junior
Forensic Clerk, Junagadh.

Request to readers: Contributors of stories, memories are requested to send in their entries with their complete name, address, phone no and other contact details to enable us to get back to you.

Write to us:

Chandamama India Ltd., No:2 Ground Floor,
Swathi Enclave, Amman koil street, Vadapalani, Chennai-600026.

• Phone: 044-43992828 • Email: online@chandamama.com