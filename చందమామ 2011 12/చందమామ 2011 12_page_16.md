ప్రహర్షణుడు తిరిగి వచ్చేసమయం
ఆసన్నమౌతుండగా ఆమె భయం చూసి
'భయపడవలదు. వాడిని నేను సంహరి
స్తాను' అంటూ నెమలి ఆమెకు ధైర్యం
చెప్పసాగింది.

నెల తర్వాత ప్రహర్షణుడు రానేవచ్చాడు.
వనంలోని పక్షుల్ని జంతువులను తన
ఎదుటకు రప్పించాడు. పక్షులను, జంతు
వులను మంత్రాలు చదవడానికి బ్రాహ్మణులుగాను,
పెళ్లికుమార్తెను అలంకరిం
చడానికి ముత్తయిదువులుగాను, సందడి
చేయడానికి బంధువులుగాను మార్చాడు.

తర్వాత నెమలి రూపంలో ఉన్న ప్రదీపుణ్ణి చూసి, అసలు సంగతి తెలుసుకొన్నాడు. తన వన్నెచిన్నెలతో అమృతవర్షిణి ఒంటరితనాన్ని పోగొట్టినందుకు కోపంతో ఎలుకల్ని, పాముల్ని తింటూ అసహ్యకరమైన జీవితం గడపమంటూ ప్రదీపుణ్ణి గద్దగా మార్చేశాడు.

పున్నమి వెన్నెలలో పెళ్ళి ఏర్పాట్లు ప్రారంభమయ్యాయి. ముత్తయిదువులు అమృత వర్షిణిని అలంకరించి తీసుకు వచ్చారు. ప్రాంగణం సందడిగా ఉంది.

తాళికట్టేసమయం ఆసన్నం కావడానికి
ఇక ఎంతో సమయం లేదు. గద్దరూపంలో
ఉన్న ప్రదీపుడు, తీవ్రంగా ఆలోచిస్తూ
ఆకాశంలో చక్కర్లు కొడుతున్నాడు. తోటలో
ఓ మూలగా ఉన్నపుట్టలోని ఓ విషసర్పం
బయటకు వచ్చింది. దాన్ని చూడగానే
ప్రదీపుడికి మెరుపులాంటి ఆలోచన

వచ్చింది. గద్ద విషసర్పాన్ని కాళ్లతో తన్ను
కొని వచ్చి ప్రహర్షణుడి మెడలో వేసింది.
విషసర్పం అతడిమెడను బంధించి బలంగా
కాటువేయడంతో ప్రహర్షణుడు క్షణాలలో
నురగలు క్రక్కుకుంటూ మరణించాడు.

ప్రహర్షణుడి మరణంతో మంత్రప్రభావం
తొలిగిపోయి అచ్చట సాధారణ పరిస్థితులు
ఏర్పడ్డాయి. అమృత వర్షిణి, ప్రదీపుడు
అవంతీ రాజ్యానికి చేరుకున్నారు. విక్రమ
సింహుడు ప్రదీపుడి ధైర్యసాహసాలు
మెచ్చుకున్నారు.

తరువాత రాజు తన కుమార్తెతో, 'తల్లీ,
కొంత కాలం సన్నిహితంగా, స్నేహంగా
మెలిగినందువల్ల నీవు ప్రదీపుణ్ణి ప్రేమి
స్తున్నావేమో నాకు తెలియదు. నీవుకోరితే
అతడితో నీ వివాహం జరిపిస్తాను,' అన్నాడు.