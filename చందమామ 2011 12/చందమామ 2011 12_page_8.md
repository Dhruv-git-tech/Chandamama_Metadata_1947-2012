నాకు ఆరేళ్ళు కూడా నిండని వయస్సులో ఒకరోజు మా తాత్తగారు 'మంచి కథల పుస్తకం ఇదిగో' అంటూ అందమైన అట్ట లోపల రంగుల బొమ్మలున్న చందమామని తెచ్చి యివ్వడం బాగా జ్ఞాపకం వుంది. నాకప్పుడది చందమామ తొలి సంచికని తెలియదు.

అక్షరాలూ-గుణింతాలూ నేర్చుకుని అప్పుడప్పుడే చిన్న చిన్న వాక్యాలు మాత్రమే చదవగలుగుతున్న నాకు మామేనత్త అందులో కథలు చదివి వినిపించింది. పదే పదే చదివి వినిపించుకునేవాణ్ణి. ప్రతినెలా చందమామ యింటికి రావటం మొదలయింది. నా అంతట నాకు చదవటమూ వచ్చేసింది. అప్పట్నించి చదువుతూనే వున్నాను. ఎప్పుడైనా చందమామైనా ఆగిందేమో కాని నేను మాత్రం ఆగలేదు.

తొలి సంచికల్లో వచ్చిన కథలు ఇప్పటికీ చాలామటుకు జ్ఞాపకం వున్నాయి. ముఖ్యంగా పొట్టి పిచుక కథ (అవసరాల రామకృష్ణారావు), దెయ్యం అరుపు (భానుమతీ రామకృష్ణ) లాంటి కథలు అలాగే గుర్తుండిపోయాయి. ఆ తర్వాత మా పిల్లలిద్దరూ వాళ్ళ చిన్నప్పుడు చందమామ కథల్ని నాచేత చదివి చెప్పించుకుంటుంటే గడిచిన బాల్యం ఒక్కసారి తిరిగివచ్చేది.

Name: J. Narayana Murthy
Occupation: C.G.M
IDBI Bank.Rtd, Hyderabad.

1982-88 ప్రాంతంలోనేను ఉద్యోగ రీత్యా చెన్నయ్ లో వున్నప్పుడు, చందమామకి వెనకనుండి వెలుగులిచ్చే శ్రీ దాసరి సుబ్రహ్మణ్యం గారితో పరిచయమయింది. ఒకసారి నేను వారిని చందమామ కార్యాలయంలో కలిసినపుడు వారు నాకు ఆరంభంలో వచ్చిన చందమామలున్న సంపుటాన్నోకటి బహూకరించారు. ఇప్పటికీ దానిని నేను అపురూపంగా దాచుకుంటున్నాను.

మరో విషయం ఏమిటంటే, చందమామ నన్ను కేవలం పాఠకుడిగానే మిగిలిపోనీయకుండా రచయితని కూడా చేసింది. జొన్నలగడ్డ రత్న, కమలిని పేరుతోనేను రాసిన 80 దాకా కథల్ని ఇప్పటిదాకా ప్రచురించింది. ఇంతకన్నా గర్వించదగినది నాకేముంటుంది.

నలభై సంవత్సరాలకి పైగా చందమామకి అవిరామంగా అసంఖ్యాకమైన కథలు అందిస్తున్న 'వసుంధర' (డా. జొన్నలగడ్డ రాజగోపాలరావు... నా సోదరుడు), మరో ఇద్దరు సోదరులు డాక్టర్ మార్కండేయులు, రాంబాబులు కూడా తరచు చందమామకి రాస్తుంటారు. అందుకే దాసరి సుబ్రహ్మణ్యంగారు ఆప్యాయంగా 'మాది చందమామ