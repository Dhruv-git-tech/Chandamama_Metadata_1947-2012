“మీ ఇద్దరికీ మహారాజు గారు చెరో
పదెకరాల పాలం ఇవ్వాలని నిర్ణయించారు.
అందులో మీరు వ్యవసాయం చెయ్యండి.
ఒక ఏడాది గడిచాక మీరు మరల ఈ పోటీ
లలో పాల్గొనాలని రాజుగారు అభిలషిస్తు
న్నారు”

అందుకు జయచంద్రుడూ, విశాలుడూ-ఇద్దరూ అంగీకరించి తమ కృతజ్ఞతలు తెలిపి మంత్రివద్ద శలవు తీసుకు న్నారు. సాధారణంగా అటువంటి ప్రతిభా వంతులకు రాజుగారి కొలువులో ఉద్యోగాలు లభిస్తాయని తెలిసిన వారందరూ ఈ కొత్త పురస్కారానికి అర్థం ఏమిటా? అని ఆశ్చర్యపోయారు.

జయచంద్రుని భార్య తెలివైనది. ఇదేదో మంత్రిగారు పెట్టిన పరీక్షగా ఆమె ఊహిం

చింది. రాబోయే సంవత్సరం వరకూ తన భర్తను వ్యవసాయంపట్ల ప్రత్యేక శ్రద్ధ వహించి కృషిచేయమని సలహా ఇచ్చింది. అతడు అలాగే చేయసాగాడు. అలాగని యుద్ధవిద్యలలో కృషి కూడా మానకుండా యధాశక్తి చేయసాగాడు.

విశాలుడు మాత్రం తన కిచ్చిన భూమిని ఒక పురస్కారంగా మాత్రమే భావించి, ఆ భూమిలో వ్యవసాయం చేసేందుకు తగిన మనుష్యులను నియమించి తాను మాత్రం యధావిధిగా యుద్ధ విద్యలలో సాధన కొనసాగించాడు.

సంవత్సరం గడిచింది. మంత్రి తాను నియమించిన ప్రత్యేక దూతల ద్వారా వారి రువురికి సంగతులు ఎప్పటికప్పుడు తెలుసుకుంటూనే ఉన్నాడు.

ఈసారి జరిగే దసరా ఉత్సవాలకు జయచంద్రునికీ, విశాలునికీ జరిగిన పోటీలలో విశాలుడు తేలికగా గెలిచాడు.

మంత్రి వారిరువురినీ పిలిచి వ్యవసాయం గురించి అడిగాడు. జయచంద్రుడు తన పాలంలో రెండు వందల బస్తాలు ధాన్యం పండిందని చెప్పాడు. వ్యవసాయంలో అనుసరించిన పద్ధతులూ ఎదుర్కొన్న సమస్యలూ వివరించాడు.

విశాలుడు మాత్రం ఆ విషయాలు తానంతగా పట్టించుకోలేదనీ, తను అభ్యాసంలో మాత్రం నిమగ్నుడినయ్యాననీ చెప్పాడు. తన పాలం నుండి యాబైబస్తాల ధాన్యం వచ్చిందని మాత్రం చెప్పాడు.