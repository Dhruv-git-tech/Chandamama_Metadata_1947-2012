ప్రత్యక్షాక్ష్యం

ఒకనాడు కొందరు ఒకచోట చేరి తమ మిత్రుడు, మరొకడి మంచిచెడ్డలను గురించి
ముచ్చటించుకుంటున్నారు.

చాలామంది అతని మంచిగుణాలను గురించి పొగిడిన మీదట ఒక మిత్రుడు,
‘మనవాడు అన్నివిధాలా మంచివాడే, సందేహం లేదు. వాడికి రెండే అవలక్షణా
లున్నాయి!’ అన్నాడు.

‘ఏమిటవి?’ అని అడిగారు మిగిలినవాళ్లు.

‘ఒకటి దురాగ్రహమూ, రెండు దుస్సాహసమూనూ!’ అన్నాడు మిత్రుడు.

అప్పుడే అక్కడికి వస్తున్న అ వ్యక్తి తనను గురించి ఈ విమర్శ వింటూనే
గబాగబా వచ్చి విమర్శించిన వాడి గొంతు పట్టుకుని, ‘బుర్రతక్కువ వెధవా!
నాకు దురాగ్రహమంటావా? గొంతు పిసికిపారేస్తాను! ఏమిటనుకున్నావో!’ అని
చంపబోయినంత పనిచేశాడు.

మిగిలిన స్నేహితులు అతడిని విడిపించి, ‘నీకు దురాగ్రహమూ, దుస్సహ
నమూ ఉన్నట్లు నువ్వే రుజువుచేసుకున్నావులే!’ అని హేళన చేశారు.