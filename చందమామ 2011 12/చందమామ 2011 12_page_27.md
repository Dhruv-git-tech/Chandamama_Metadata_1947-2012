మెత్తని నేల

ఆ రోజు క్లాసులో మాస్టారు 'తల్లి దైవంతో సమానం' అనే పాఠం మొదలు పెట్టారు.

ఆలస్యంగా వచ్చిన చిన్నా తరగతి గుమ్మం ముందు నిలబడి 'మాస్టారూ! నేను లోపలికి రావచ్చా?' అని అడిగాడు.

‘ఏం కిషోర్ ఇంతాలస్యం? ఇప్పుడు సమయం ఎంతయిందో తెలుసా?’

చిన్నా నసిగాడు.. 'మరేమో...'

మాస్టారు 'సరే... లోపలికి రా.. ఈసారి ఆలస్యమయితే క్షమించేది లేదు' అన్నారు.

చిన్నాకి కాస్తధైర్యం వచ్చింది. 'మరేమో.. మా అమ్మ నిద్ర లేపలేదండీ...'

‘మీ అమ్మగారే నిద్ర ఎందుకు లేపాలి? రాత్రి త్వరగా పడుకుంటే తెల్లారకముందే తెలివొస్తుందిగా' అన్నారు మాస్టారు.

‘రాత్రి మా నాన్న టీవీ చూస్తారు గదండీ.. సినిమాలంటే నాకూ ఇష్టమే. నేనూ అర్ధ

రాత్రి దాకాచూస్తాను. మరి మా అమ్మపడు కోమని గుర్తు చెయ్యాలి కదండీ' అన్నాడు తప్పును తల్లిమీదకి నెట్టేస్తున్నట్టుగా. తరగతి గదిలో పిల్లలంతా ఘొట్టులున నవ్వారు.

మాస్టారు 'సైలెన్స్... సైలెన్స్...' అని పిల్లలను మందలిస్తూ 'కిషోర్! సరేగాని హోంవర్క్ చేసావా?' అని అడిగారు.

చిన్నా నీళ్లు నమిలాడు. 'హోంవర్కు... మరి మా...'

తరగతిలోని ఓ కొంటె కుర్రాడు కీచు గొంతుతో అరిచాడు 'అమ్మచేయించలేదు కదండీ'. పిల్లలంతా మళ్లీ నవ్వారు.

మాస్టారు 'ఏం కిషోర్... మీ అమ్మగారు చెప్పందే ఏ పనీ చెయ్యవా?'

చిన్నా కుఠంలో విసుగు తొంగి చూసింది. 'ఛ... అసలు మా అమ్మ చెప్పిన పనేదీ చెయ్యాలనే అనిపించదండీ' అనేసాడు.