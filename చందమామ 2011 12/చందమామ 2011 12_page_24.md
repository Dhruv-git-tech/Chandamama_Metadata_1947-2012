సింహం నదిలో స్నానం చెయ్యటానికి వెళ్లింది. అది వెళ్లగానే నక్క తోడేలుతో, ‘మిత్రమా, మన దొర తిరిగి వచ్చేలోపున నువు కావలిస్తే కొద్దిగా ఎంగిలిపడు, చాలా ఆకలిమీద ఉన్నట్టున్నావు. సింహానికి నేను సర్ది చెబుతాను,’ అన్నది.

వెంటనే తోడేలు ఒంటె గుండెను చీల్చి తిన్నది. సింహం నదివద్ద నుండి తిరిగి వచ్చి, ఒంటె గుండె లేకపోవడం చూసి, దిక్కుల దిరేలా భయంకరంగా గర్జిస్తూ, ‘నా కన్న ముందుగా ఒంటెను తిన్నది ఎవరు? వాణ్ణి చంపిగాని భోజనం చెయ్యను,’ అన్నది.

‘సర్ది చెబుతానన్నావుగా? చెప్పు!’ అన్నట్టుగా తోడేలు నక్క కేసి చూసింది.

కాని నక్క మహా గడుసుగా నవ్వుతూ, ‘తోడేలన్నా నాకేసి చూస్తావేం? నువేగా

ఇంతకు ముందు గుండె తినేసిందీ?’ అన్నది తడబాటు లేకుండా.

తారెత్తిపోయి తోడేలు, ప్రాణం రక్షించుకునేటందుకు పరుగు లంకించుకు న్నది. సింహం దాన్ని మహారణ్యంలో చాలా దూరం తరిమి, బాగా అలసి పోయి, ‘ఈ కాస్త తప్పుకు తోడేలును చంపేదేమిటి?’ అనుకుంటూ తిరిగి రాసాగింది.

సింహం తిరిగి తనస్వస్థలానికి వచ్చేసరికి దానికి గంటల చప్పుడు గట్టిగా వినిపించింది. దానికి కారణమేమిటంటే ఒక ఒంటెల బిడారు ఆ దారిగా పోతున్నది. ఒంటెల మెడల్లో ఉన్న గంటలు గణగణ మోగుతున్నాయి.

‘ఆ చప్పుడేమిటి?’ అని సింహం నక్కను అడిగింది.