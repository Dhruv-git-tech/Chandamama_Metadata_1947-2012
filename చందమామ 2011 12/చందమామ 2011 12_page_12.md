‘అమృత వర్షిణి మీరే కదూ?’ అడిగాడు ప్రదీపుడు. ఆమె జవాబు ఇవ్వలేదు.

‘ఇంక మీరు భయపడవలసిన పని లేదు. మిమ్మల్ని రక్షించి తీసుకెళ్లగలిగే శక్తి సామర్థ్యాలు నాకు ఉన్నాయి. నా వెంట రండి,’ అన్నాడు ప్రదీపుడు.

ఆమె అతడి వెంట కదలలేదు.

‘అయితే మీరు అమృత వర్షిణి కాదు. ఆమె మరోచోట ఉందేమో. ఆమె కోసం నేను త్వరగా వెళ్లిక తప్పదు,’ అంటూ తిరిగి వెళ్ళిపోతుండగా ఆమె అందోళనతో ‘ఆగండి, నేనే అమృత వర్షిణిని’ అంది.

ఆమె నోటి నుంచి మాట వెలువడిన మరుక్షణం ప్రదీపుడు నెమలిగా మారిపోయాడు. ప్రదీపుడు తన రూపాన్ని చూసు కుని మహా ఆశ్చర్యపోయాడు. తన శౌర్యపరాక్రమమంతా ఒక్కసారిగా నిర్వీర్యమై పోయినట్లు అనిపించిందతనికి.

అమృత వర్షిణి, నెమలి చెంతకు వచ్చి, ‘నన్ను క్షమించండి. నన్నెవరూ రక్షించడానికి వీలులేకుండా ఆ దుర్మార్గుడు నా మాటను మంత్రబద్ధం చేశాడు. మీరిలా కాకుండా ఉండటానికే నేను మౌనం వహిం చాను. దురదృష్టం వదలలేదు. నన్నెవరు ఎందుకు బంధించారో? సవివరంగా జరిగింది మీకు వివరిస్తాను,’ అంటూ తన పూర్వకథ ఇలా చెప్పసాగింది.

ప్రహర్షణుడనేవాడు రాజోద్యానవనంలో పనిచేసే తోటమాలి కుమారుడు. వాడు రాకుమారి అందం గురించి కర్ణాకర్ణిగా విని ఆమెను ఎలాగైనా చూడాలని ఆశుడ్డాడు. వాడు తండ్రితోపాటు తోటకెళ్లి శ్రద్ధగా