వెలుగుతున్న కట్టె ఒకటి తీసుకుని శిఖిముఖీ, విక్రమకేసరీ పాదలను సమీ పించేంతలో చిరుతపులి ఒకసారి గట్టిగా అరిచి వాళ్ళమీదికి దూకబోయింది. కాని, బాగా గాయపడిఉండటం వల్లా, గుండెల్లో గుచ్చుకున్న ఈటె ముందుకాళ్లకు అడ్డు పడటం వల్లా, అది పాదలో నుంచి దూకు తూనే పక్కకు పడి గిలగిల్లాడసాగింది.

శిఖిముఖి ఈటెతో దాని తలమీదరెండు సార్లు బలంగా పొడిచి, గుండెల్లో దిగి ఉన్న ఈటెను పట్టుకుని ఒక్క గుంజుతో బయ టకు లాగాడు. చిరుతపులి ఓ క్షణకాలం గిలగిల తన్నుకుని ప్రాణాలు విడిచింది.

‘శిఖీ! ఇదీ చూశావా?’ అంటూ విక్రమ కేసరి తన ఈటెను చిరుతపులి మెడమీద ఆనించాడు. చిరుతపులి మెడకు ఒకతోలు పట్టెడ బిగించి ఉన్నది.

‘ఇది పెంపుడు చిరుత. దీన్ని పెంచిన వాడు స్వయంగా వచ్చి మనం ఉన్న

గుడారం మీదికి దీన్ని వదిలి పాదల్లో దాక్కున్నాడు. వాడు నీ బాణం దెబ్బ తిన్నాడు. ఇక వాడి సంగతి చూద్దాం పద,’ అంటూ శిఖిముఖి బయలుదేరాడు. ప్రాణ భయంతో గజగజ వణుకుతున్న జాంగ్‌లా దగ్గిరకు అతడు రాగానే, జాంగ్‌లా దణ్ణం పెడుతూ అతడి పాదాలమీద పడబో యాడు. శిఖిముఖి, వాణ్ణి మెడ పట్టుకు గుంజి నిలబెట్టి, వాడి చేతిలో ఒక వెలిగే కట్టెపుల్ల పెడుతూ, ‘అన్ని సంగతులూ తరవాత మాట్లాడదాం. బాణం దెబ్బతిన్న నీ మిత్రుడు ఎలా ఉన్నాడో చూడాలి. ముందుండి దారితియ్యి. పారిపోవాలని చూశావో, నీ వెన్నులో ఈటె గుచ్చుతాను,’ అన్నాడు కరినంగా.

జాంగ్‌లా మరింతగా వణికిపోతూ పాదల కేసి నడవసాగాడు. వెనగ్గా శిఖి ముఖీ, విక్రమకేసరీ బయలుదేరారు.

(ఇంకావుంది)