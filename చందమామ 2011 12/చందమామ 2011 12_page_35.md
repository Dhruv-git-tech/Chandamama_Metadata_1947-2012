కోమన్నా కోరుకోని అయన త్యాగాన్ని వేనోళ్ల ప్రస్తుతించారు. ఈ పదునాలుగు భువనాల్లో ఇంత సర్వసంగ పరిత్యాగి, మహాభక్తుడు లేడని పొగడసాగారు. ఈ పొగడ్డలతో కుముదుడిలో అహంభావం ఏర్పడింది. తనకంటే మహర్షి శ్రేష్టుడు ఎక్కడా లేడని భావించసాగాడు.

ఈ స్థితిలో కుముదుడు ఒకనాడు గంగానదికి శిష్యులతో కలిసి స్నానానికి వెళ్లాడు. అక్కడ వీళ్ళకు నదిలో స్నానం చేసి వస్తూన్న రైవతుడు అన్న రాజర్షి ఎదురయ్యాడు. భార్యా, పదిమంది పిల్లలూ - ఈయనేమి రుషి అన్న సంశయం కలిగింది కుముదుడి శిష్యులకు. సంశయ నివృత్తికై వాళ్లు గురు

వును. ప్రశ్నించారు. అందుకు కుముదుడు సమాధానమిస్తూ...,

'ఈ రైవతుడు రుషినామానికి ఎలా అర్హుడో నాకు తెలియటం లేదు. సర్వ సంగపరిత్యాగం చేసి, ఆకులలములు తింటూ అడవుల్లో తపస్సు చేసేవాళ్లకే దైవదర్శనం దుర్లభం గదా?' అన్నాడు ఈసడింపుగా.

అలా అన్నాడే కాని కుముదుడికి తన జవాబు తనకే సంతృప్తికరంగా లేదు. 'సరే, విష్ణుమూర్తి ఇక కొద్ది దినాల్లో ప్రత్యక్షమవుతాడు గదా అయననే అడిగి సంశయ నివారణ చేసుకుందాం' అను కున్నాడు.

నెలరోజులు జరిగిపోయేసరికి విష్ణు మూర్తి లక్ష్మీసమేతుడై తిరిగి కుముదుడికి ప్రత్యక్షమయ్యాడు. వరాలు కోరే సంగతి మరిచిపోయిన కుముదుడు, రైవత రాజర్షిని గురించిన తన సంశయం తీర్చవలసిందని విష్ణుమూర్తిని అడిగాడు.

అందుకు మహావిష్ణువు చిరునవ్వుతో 'కుముదా! నాకు భక్తి ఒక్కటే ప్రధానం. మనస్సు నిర్మలం కానప్పుడు సన్యాసం స్వీకరిస్తే మాత్రం ఏముంది? అయినా నీకు పూర్తిగా సంశయ నివృత్తి కావాలంటే శ్రీశైలం దగ్గిర ఉన్న స్వర్ణాగ్రహారా నికి వెళ్లు. అక్కడ సుధర్ముడు అనే ఆయన వల్ల సంశయ నివృత్తి కలుగు