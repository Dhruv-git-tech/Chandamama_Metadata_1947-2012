అరో తరగతి చదివే ఆనంద్‌కు చదువు కంటే ఆటలంటేనే మక్కువ ఎక్కువ. తల్లి అన్నపూర్ణమ్మ ఎంతగా హితవు చెప్పి నప్పటికీ చదువు జోలికే వెళ్లడు. క్రికెట్ వాడికి ఆరోప్రాణం. క్రికెట్ మ్యాచ్ ఎక్కడ జరుగుతున్నాతిండిసైతం మానేసి, బడి ఎగ్గొట్టి, టి.వి.కి అతుక్కుపోతాడు. వాడి మూడు నెలల పరీక్షల ప్రోగ్రెస్ కార్డును చూసి తండ్రి నాగేశం ఎంతో బాధపడి వాడిని కోప్పడ్డా ఆనంద్‌లో మార్పు లేదు. నాగేశం వాడు చదువుతున్న పాఠశాలకు వెళ్లి తరగతి ఉపాధ్యాయుడు గణపతి మాష్టారుతో మాట్లాడాడు.

గణపతి మాస్టర్ 'ఏం బాధపడకండి నాగేశంగారూ! ఇప్పటి పిల్లలు ఇలాగే ఉంటున్నారు. నా శాయశక్తులా వాడిలో

మార్పుకోసం ప్రయత్నిస్తాను,' అని చెప్పి పంపాక, తరగతిగదికి వచ్చి, 'పిల్లలూ శ్రద్ధగా వినండి. రానున్న అర్థ సంవత్సరపరీక్షల్లో పాస్ మార్కులు రాని వారిని వచ్చే సంవత్సరాంతపు పరీక్షలకు కూర్చోనిచ్చేది లేదు. అందువల్ల వారు ఏడో తరగతికి వెళ్లక తిరిగి ఆరోతరగతి లోనే ఉండవలసి వస్తుంది జాగ్రత్త,' అని హెచ్చరించారు.

అది వినగానే పిల్లలందరికీ దడపుట్టుకువచ్చింది. మిగిలిన వారంతా పై తరగతికి వెళితే తాము ఆ తరగతిలోనే క్రింది వారితో కలిసి ఏడాదంతా చదవాలంటే సిగ్గుగా ఉంటుందనే భయంతో ఆ రోజునుండీ అంతా ఆటల పీరియడ్‌లో కూడా చదువసాగారు. బడితోటలో చెట్ల