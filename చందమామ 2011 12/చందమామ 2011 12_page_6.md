‘మతాబుల మతలబు,’ ‘దొడ్డమనిషి,’ ‘సుఖినోభవంతు’ కథలు చందమామ శైలికి సంబం ధించినవి కావు. ఇలాంటి కథలు సాధారణంగా చందమామలా కనిపించే ఇతర సంచికలలో ప్రచురించబడుతుంటాయి.

- డి. అన్వేషి, ముక్కామల, ఎ.పి.

అరుదైన, పాత ముఖచిత్రాలను తీసుకురావడం, ద్వారా మీరు చందమామ చరిత్రను తడుముతున్నారు. ఆశ్చర్యకరంగా ఈ నెల క్విజ్ ప్రశ్నలు చాలా సులభంగా ఉన్నాయి. ఈ నెలలో వచ్చిన 3 పాట్టి కథలూ అద్భుతంగా ఉన్నాయి. ప్రతి నెలా మూడు లేదా ఐదు పాట్టి కథలు వేయండి.

- జి. స్వప్న, భీమవరం

చందమామ సంచిక చాలా ఆసక్తిగొల్పుతోంది. ‘పసిపాప నేర్పిన పాఠం,’ ‘మాట తప్పని మహారాజు,’ ‘కావేరీ పుట్టుక’ వంటి కథలు చాలా బాగున్నాయి.

- ఎం.పి. స్వామి, చామరాజ్యేట్, బెంగళూరు

వినాయకుడి ముఖచిత్రంతో వచ్చిన చందమామ ఆకర్షణీయంగా ఉంది. పంచతంత్ర, బీర్బల్, జీవిత పాఠాలు వంటి కథలు చక్కగా చదివించాయి. చందమామను గత 40 ఏళ్లుగా చదువుతున్నాను. అభినందనలు.

- ఆర్. విజయకళ, ఆదర్శనగర్, బెంగళూరు

ఎంటీవీ ఆచార్యగారు వేసిన దీపావళి ముఖ చిత్రం నిరాడంబరంగాను, పరమవాస్తవికంగాను ఉంది. ‘గుణమణి’ కథ దేశభక్తిని చాటి చెబుతోంది. చందమామ పాత రోజులకు మల్లే విరా జిల్లుతున్నందుకు సంతోషంగా ఉంది. దయచేసి ఫోటో వ్యాఖ్యల పోటీని తిరిగి ప్రారంభించండి.

- విజయలక్ష్మీ వెంకటేశన్, చెన్నయ్

చందమామను నా బాల్యం నుండి చదువుతున్నాను. ఇప్పటికీ చందమామను చదివే అల వాటు పోలేదు. జీవిత పర్యంతమూ ఈ పుస్తకాన్ని చదువుతూనే ఉండాలనుకుంటున్నాను. చందమామను చదివినప్పుడల్లా, మనదేశానికి, దాని వైభవోజ్వల చరిత్రకు చాలా సన్నిహితంగా ఉన్నట్లు అనిపిస్తుంటుంది. రామాయణ మహాభారత గ్రంధాలను చందమామ వర్ణించిన తీరు సుందరభరితంగా ఉంటుంది. జానపద కథలను మర్చిపోలేము.

- రోహిత్

నేను పదవీ విరమణ చేసిన ప్రభుత్వ డాక్టర్ని. 1960 నుంచి చందమామ చదువుతున్నాను. ఈ రోజుకీ చందమామను నేను వదలడం లేదు. నా పిల్లలూ చదువుతున్నారు. నా మనవడు కూడా మెల్లగా కూడబలుక్కుని చందమామ చదువుతున్నాడు. చందమామ పట్ల ఇంత ఆకర్షణకు కారణం దీంట్లోని కథలు ఇంగ్లీషు వాళ్ల హారీపోటర్ నవలల్లో లాగా మంత్రాలు, మంత్రగాళ్లు, గాలిలో ఎగిరిపోవటాలు లాగా కాకుండా, ఆ కాలపు ప్రజల్లో ఉన్న మంచితనం, చక్కని కొండలు, నదులు, అడవులు, పచ్చని చెట్లు, ప్రజల్లో అమాయకత్వం, స్వచ్ఛత వంటి గుణాలతో కూడి ఉండటమే. ఇవి.. విచిత్ర వ్యక్తి, టామ్ సాయర్, హకల్ బెరిపిన్ వంటి మార్క్ ట్విన్ నవలలను గుర్తుకు తెస్తాయి. ఈ పాత రీతినే కొనసాగించండి. పొరపాటున మీరు విమానాలు, కార్లు, జేమ్స్ బాండ్ వంటివి పెట్టారంటే నాలాంటి వాళ్లు చందమామను చదవటం మానేస్తారు.

- డా.వి.వి. నహింహారావు, బుట్టాయి పేట, మచిలీపట్నం