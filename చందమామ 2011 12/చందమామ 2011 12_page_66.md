కింద చేరిన, ఆనంద్ వారితో పాటు కూర్చుని చదువుతున్నప్పటికీ వాడికి ఒక్కటీ తలకెక్కడం లేదు.

మొదటి పాఠాలన్నీ రాకుండా చివరివి అర్థం కాక, పరీక్షల్లో ఎలాగైనా పాస్ మార్కులు తెచ్చుకోవడానికి ఆనంద్ అడ్డదారి వెదకసాగాడు. అర్థ సంవత్సర పరీక్షలకు ముందు జరిగే నెలపరీక్షలు రానేవచ్చాయి.

పరీక్ష గదిలో పేర్ల ప్రకారం ఆనంద్ పక్కన 'ఇందు' పేరు పడింది. దానితో ఆనంద్ పంటపండింది. ఇందుకు సాధారణంగా ఒక పేపర్ రాసి దాన్ని పక్కన పెట్టి మరో పేపర్ రాసే అలవాటు. ఆమె అలా ఒక్కోపత్రమూ రాసి పక్కన పెడుతుంటే, ఆనంద్ దాన్ని మొత్తంగా కాపీ చేయసాగాడు.

అలా అన్ని పరీక్షల్లో కాపీ చేసిన ఆనంద్‌కు అన్ని సబ్జెక్టులలో యాభైపైన మార్కులు వచ్చాయి. తల్లిదండ్రులతో పాటుగా గణేశం మాస్టారు ఆశ్చర్యపడ్డారు.

వాడిలో ఇంతదీక్ష ఉన్నందుకు, తర గతిలో వాడిని అభినందించి, 'చూశారా పిల్లలూ! మీరంతా ఆనంద్‌ను ఉదాహరణగా తీసుకుని చక్కగా చదవాలి మరి. మొన్న మొన్నటి వరకూ చదు వంటే పట్టని ఆనంద్ ఈ పరీక్షల్లో మంచి మార్కులు సంపాదించాడు. పట్టుదల

అంటే ఇలా ఉండాలి మరి,' అని పిల్లల చేత చప్పట్లు కొట్టించి మరీ వాడి భుజం తట్టారు.

ఆ రోజు ఆనంద్ తల్లి వాడికి ఇష్టమైన జీడిపప్పు పాయసం చేసి కొసరి మరీ మరీ తినిపించగా, తండ్రి కొత్త చొక్కా కొని తెచ్చాడు. దీనితో ఆనంద్‌కు మంచి మార్కులు వస్తే ఇంతలా పొగడ్తలు, గౌరవం, ప్రేమ దక్కుతాయని తెలిసివ చ్చింది. కానీ కష్టపడి చదవడమంటే మాటలు కాదు. అందుకే ఇలాగే అన్నిట్లో కాపీకొట్టేసి మార్కులు సంపాదించాలని అనుకున్నాడు.

అర్థ సంవత్సర పరీక్షలు రాగానే మునుపటిలా ఇందు పత్రంలో చూసి