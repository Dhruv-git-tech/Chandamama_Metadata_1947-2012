లాగా తను కూడా సైన్యంలో చేరి ఎదగా లని ప్రదీపుడు ఉబలాటపడేవాడు.

ఇలా ఉండగా అవంతీరాజు విక్రమ సింహుడి కుమార్తె అమృత వర్షిణి రాత్రి సమయంలో తన శయన మందిరంలో పవిశించి ఉండిన పాన్పుతో సహా అదృశ్యమైంది. రాజు దీనిపై విచారించగా ఎవడో మాంత్రికుడు ఆమెని దక్షిణ సముద్రంలో మకరద్వీపంలో ఉంచినట్లు తెలిసింది.

తన కుమార్తెను తీసుకురాగలిగిన వాడికి కోరిన బహుమతి ఇస్తామని రాజు చాటింపు వేయించాడు. అంతదూరం వెళ్ళి మాంత్రి కుడితో తలపడ్డానికి రాజ్యంలో ఎవరూ ముందుకు రాలేదు.

రాజుగారి ప్రాపకం సంపాదించాలని ప్రదీపుడు, ఆ సాహసం చేయడానికి సిద్ధపడ్డాడు:

తల్లిదండ్రుల దీవెనలు తీసుకుని సాయుధుడై మేలు జాతి గుర్రం ఎక్కి, దక్షిణ సముద్రం వైపు బయలు దేరాడు. అడవిలో దాడికి ప్రయత్నించిన క్రూర మృగాలని, అనాగరికులను వీరోచిత పోరాటంలో సంహరించి దక్షిణ సముద్రం చేరుకున్నాడు. సముద్రంలో ఎన్నో ఒడిదుడుకుల నధిగమించి, స్వంతంగా తయారు చేసుకున్న పడవ ద్వారా మకరద్వీపాన్ని చేరుకున్నాడు.

ఆ ద్వీపంలో ఓ జలపాతం వద్ద దప్పిక తీర్చుకుంటూ ఉండగా పక్షుల కోలాహలం వినిపించింది. అతడు అటువైపు వెళ్లగా అందమైన ఉద్యానవనం కనిపించింది. 'జనసంచారం లేని చోట అందమైన ఉద్యానవనం ఉందంటే ఇందులో ఏదో విశేషం ఉండే ఉంటుంది. మాంత్రికుడు రాకు మారిని ఉంచిన ప్రదేశం ఇదేనేమో?' అను కుంటూ ప్రదీపుడు తోటలోకి ప్రవేశించాడు.

రంగురంగుల పూలతో నిండిన వివిధ రకాల పూపాదలు, నోరూరించే మధుర ఫలాలతో నిండిన ఫలవృక్షాలు, వినువిందు చేసే కోయిల పాటలు, సాధు జంతువుల దాగుడు మూతలాటలు, ఆ వనం ఎంతో ఆహ్లాదకరంగా ఉంది. తోటలో ఆనందంగా విహరిస్తుండగా, అందమైన మేడ, మేడ మీద అపురూప లావణ్యరాశి కనిపించింది.

ప్రదీపుణ్ణి చూడగానే ఆమె పరుగున అతడి చెంతకు వచ్చి ఆతురతతో ఏదో మాట్లాడబోయి టక్కున ఆగిపోయింది.