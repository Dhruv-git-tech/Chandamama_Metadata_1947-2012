6. అక్బర్ ఆగ్రహంతో, ‘కొన్నాళ్ల క్రితం నువు చేసిన ప్రకటనతో విభేదిస్తున్నావు. పైగా వంకాయ కూరగాయల రారాజు అని కూడా చెప్పావ్.’

7. ‘మీ మాటలకు నేను వంతపలికాను ప్రభూ, మీరు వ్యతిరేకించినప్పుడు నేనూ తోసిపుచ్చానంతే.’ అక్బర్ ప్రశ్నించాడు. ‘అలా ఎందుకు చేసావు?’

8. ‘నేను మీకు విధేయుడిని కాని వంకాయకు కాదు ప్రభూ. దాన్ని పొగిడితే నాకు ఒరిగేదే మిటి? కాని మీ వూటను బలపరిస్తే నాకు మేలు కదా..,’ బీర్బల్ నింపాదిగా చెప్పాడు.

9. బీర్బల్ సరదా మేళవించి చెప్పిన మాటలకు అక్బర్ సంతుష్టిచెందాడు. బీర్బల్ వీపు తట్టి అభినందించాడు. ‘నీకు తప్పక బహుమతి లభిస్తుంది బీర్బల్’ అని చెప్పాడు.

## 300 రోజుల పండుగ

శ్రీరంగంలోని శ్రీ రంగనాథస్వామి ఆలయానికి ఒక విశిష్టత ఉంది. సంవత్సరంలో 300 రోజులపాటు ఏదో ఒక పండుగను ఈ ఆలయ ప్రాంగణంలో నిర్వహిస్తుంటారు. పైగా భారత దేశంలోని దేవాలయాలన్నింటిలోకీ అతి ఎత్తైన్ద గోపురం ఈ ఆలయంలోనే ఉంది. (13 అంత స్తులు కలిగిన ఈ గోపురం ఎత్తు 235 అడుగులు). ఇది దేశంలోని అయిదు ప్రముఖ వైష్ణవ ఆలయాల్లో ఒకటి. తిరుచ్చిరాపల్లికి 15 కిలోమీటర్ల దూరంలో శ్రీరంగం ఉన్నది. ప్రధాన దేవాలయానికి పక్కనే వినాయకుడు, విష్ణువు, దుర్గామాత, రామలక్ష్మణులు, కృష్ణుడు (మర్రిఆకుపై), ఆంజనేయుడు, ధన్యంతరి తదితర దేవతలకు విడివిడి ఆలయాలతో కూడిన ప్రాంగణం ఉంది. ఇక్కడ అనేక పండుగలు జరుగుతుంటాయి. వీటిలో వైకుంఠ ఏకాదశి చాలా ముఖ్యమైన పండుగ. దీన్ని ప్రతి ఏటా డిసెంబర్ నెలలో జరుపుకుంటుంటారు.