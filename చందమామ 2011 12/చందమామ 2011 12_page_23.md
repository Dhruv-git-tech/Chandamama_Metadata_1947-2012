అతనికి కనిపించింది. చూస్తుండగానే వాళ్లు శరభయ్యను సమీపించి గుర్రాలు దిగారు.

వారిద్దరిలో ఒకరు చలమయ్య. రెండవ వాడు అతని అనుచరుడు. చలమయ్యను చూడగానే శరభయ్య కోపం మిన్నంటింది. అతనేమీ అనకుండానే చలమయ్య గబగబా వచ్చి ‘అన్నా,’ అంటూ శరభయ్యను కౌగిలిం చుకుని కన్నీరు కార్చాడు.

‘అన్నా నువ్వు వచ్చిన సమాచారం రాత్రే నాకు అందింది. కాని నువ్వు ఇంత తొంద రగా బయల్దేరతావని అనుకోలేదు. ఇంటికి రాగానే విషయం తెలిసి, నిన్ను దార్లోనే కలు ద్దామని హుటాహుటిన ఇలా వచ్చేశాను,’ అన్నాడు. చలమయ్య పదిరోజుల వరకూ రాడని కాదంబరి చెప్పిన విషయం గుర్తు కొచ్చినా శరభయ్య పైకేమీ అనలేదు.

‘అన్నా! మన ఊళ్లో కరువొచ్చిందని ఇటీ వలే తెలిసింది. కాని పనుల వత్తిడి వల్ల రాలేక పోయాను. కాని ఇవన్నీ సిద్ధం చేసుకుని బయల్దేరే అవకాశం కోసం ఎదురు చూస్తు న్నాను,’ అంటూ ఆ బండ్లకేసి చూపాడు.

వాటినిండా బియ్యం, పప్పు ఉప్పులూ, ఇతర వంటదినుసులే కాకుండా రెండేళ్ల పాటూ ఇంటిల్లిపాదీ వేసుకోగలిగిన కొత్త బట్టలు కూడా ఉండటం చూసి శరభయ్య ఆశ్చర్యపోయాడు.

శరభయ్య చేతిలో చలమయ్య ఒక తోలు సంచీ పెడుతూ, ‘ఇందులో కొంతపైకం ఉంది. దానిని మీ అవసరానికి వాడుకోండి. మీకు ప్రతినెలా ఇలా సరుకులు పంపు తాను. కమలకు ఇక్కడే మంచి సంబంధం చూశాను. ముహూర్తం చూసి పెళ్లి చేద్దాం. నారాయణను వ్యాపారంలో పెట్టడానికి తగిన ఏర్పాట్లు చేశాను. మీరు దేన్ని గురించీ విచా రపడవద్దు,’ అన్నాడు చలమయ్య. అంత మంచి తమ్ముణ్ణి తాను తొందరపడి అపార్థం చేసుకున్నందుకు శరభయ్య పశ్చాత్తాప పడ్డాడు. అతను చలమయ్యను కౌగిలించు కుని భోరుమన్నాడు.

తర్వాత తన బండితోపాటూ, మరి రెండు బళ్లు తోడురాగా శరభయ్య నిశ్చింతగా తన ఊరివైపు సాగిపోయాడు.