ఎప్పుడూ చలమయ్యను విడిచి ఉండలేదు.
కానీ చలమయ్య మంచి చెడ్డలూ, అనం
తయ్య పరిస్థితులూ ఆలోచించిన మీదట
చలమయ్యను ఇల్లరికానికి పంపేందుకు
తమ ఆమోదం తెలియజేశారు. ఇందుకు
చలమయ్యను కూడా ఒప్పించారు.

అన్న వదినెలను, లలిత, నారాయణు
లను వదిలి వెళ్లవలసి వచ్చినందుకు చల
మయ్య ఎంతగానో విచారించినా అన్నగారి
ఆదేశం మేరకు కాదంబరిని వివాహం చేసు
కుని అత్తవారింటికి వెళ్లాడు. అత్తవారింట్లో
అందరూ అతని అడుగులకు మడుగులొత్తే
వాళ్లే. అనంతయ్య అతణ్ణి కన్న కొడుకులాగే
చూసుకుంటూ వ్యాపారంలో మెలకువలన్నీ
నేర్పాడు. త్వరలోనే చలమయ్య వ్యాపార
దక్షత సాధించి మొత్తం బాధ్యత తన నెత్తిన
వేసుకున్నాడు.

కానీ ఒక్కటే కూతురవడం వల్లనూ, తల్లి
దండ్రులు చేసిన గారాబుతనం వల్లనూ,
కాదంబరికి బాగా మొండివైఖరి అలవడింది.
ఆమెకు శరభయ్య కుటుంబం అంటే కిట్టేది
కాదు. వాళ్లతో బంధుత్వం పట్ల విముఖత
చూపేది. అత్తగారింటికి ఒక్కరోజు వెళ్లడానికి
కూడా ఆమె నిరాకరించేది. అయినా చల
మయ్య సహించి ఓర్పుగా సంసారం నెట్టు
కొస్తున్నాడు. కాని అతనికి తన అన్నగారి
గ్రామానికి వెళ్లడానికి వీలుండేది కాదు. ఒక
పక్క వ్యాపారం, మరోపక్క భార్య సహకరిం
చకపోవడం ఇందుకు కారణాలు.

వ్యాధిగ్రస్తురాలైన కాదంబరి తల్లి కొన్నా
ళ్లకే మరణించింది. అనంతయ్య ఆరోగ్యం
కూడా అంత బావుండటం లేదు. దాంతో
చలమయ్య పూర్తిగా వ్యాపార నిర్వహణలో
మునిగిపోయాడు.

ఇక్కడ శరభయ్య పరిస్థితి చాలా అధ్వా
న్నంగా తయారైంది. ఆ ప్రాంతాలన్నీ అతి
వృష్టి అనావృష్టికి లోనై కరవు కోరల్లో చిక్కుకు
పోయాయి. శరభయ్య కొడుకు నారాయణ
చేతికంది రాలేదు. కూతురు కమల పెళ్లి
కెదిగి గుండెలమీద కుంపటిలా తయారైంది.
ఇటువంటి గడ్డు స్థితిలో తన తమ్ముడు
తనను పట్టించుకోకపోవడం, తమను మర్చి
పోయినట్లు ప్రవర్తించడం శరభయ్యలో
తీవ్రవేదన రేపింది. కన్నబిడ్డల కన్నా ప్రేమగా
చూసుకున్న తమ్ముడు తమను విస్మరిం
చడం అతను భరించలేకపోయాడు. చల
మయ్య దగ్గరికి వెళ్ళి సాయం అడిగి రమ్మన్న
భార్యతో అతను ‘చస్తే వెళ్లను’ అంటూ
భీష్మించుకునేవాడు. అతడిని బ్రతిమిలాడి,