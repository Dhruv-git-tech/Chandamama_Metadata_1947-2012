నిది. కాని....' అంటూ శిఖిముఖి ముఖం లోకి గుచ్చిగుచ్చి చూస్తూ, 'ఇతడు చెప్పేది నాకేం అర్థం కావడం లేదు. విక్రమకేసరి గురువు ఇంకా బతికుంటాడని మీరెం దుకు భావించారు? ఒకవేళ ఆయన బతికే ఉంటే మీ దేశానికి ఎప్పుడో తిరిగి వచ్చే వాడు కదా?' అన్నాడు.

‘ఆయన ఇంకా సజీవుడే అన్న కొన్ని వదంతులు మేం విన్నాం. బ్రహ్మపుత్రానదీ లోయల్లోని ఒకానొకశిధిలాలయ ప్రాంతా నికి ఆయన వెళ్లినట్టూ, తరవాత ఆయన జాడ తెలియకుండా పోయినట్టూ, మాకు లభించిన తాళపత్రాల ద్వారా మేము ఊహించాం,’ అన్నాడు శిఖిముఖి.

‘మీ ఊహ సరైనదే. విక్రమకేసరి గురువు ఇభ్యుజాతి వాళ్లు నివసించే లోయ ప్రాంతాలకు వెళ్ళాడు. తరువాత ఆయన జాడ మాకు తెలియలేదు. ఇభ్యులు ఆయన్ని చంపి ఉంటారని మేం అనుకోం. ఆ ప్రాంతాల ఆయన ఏదో భయంకర వ్యాధికి గురై మరణించి ఉంటాడని మా నమ్మకం’ అన్నాడు అఘోరీల నాయకుడు.

‘అదేదో ఇదమిద్దంగా తేల్చుకోదలి చాము. కాని, మాకు ఒకానొక పూజారి నుంచే కాక, మీ అఘోరీలనుంచి కూడా ప్రమాదాలు తప్పనట్టున్నవి’ అన్నాడు శిఖిముఖి.

ఆ మాటకు అఘోరీల నాయకుడు నవ్వి, ‘మావాళ్ల నుంచి మీకు ఎలాంటి

హానీ కలగకుండా, ఇదిగో ఈ రుద్రాక్షల దండ నీ ముంజేతికి కడుతున్నాను. ఆ పూజారి సంగతి నాకు తెలియదు. మీ జాగ్రత్తలో మీరుండండి. మీ దేశానికి తిరిగి పోయేలోపల మిమ్మల్ని ఈ మహా రణ్యాల్లో ఎక్కడో ఒకసారి మేం తప్పక కలుసుకుంటాం. నాపేరు ఘోరచిత్తుడు,’ అని చెప్పి, శిఖిముఖి చేతికి రుద్రాక్షల దండ కట్టి, చావుబతుకుల్లో ఉన్న తమ అనుచరుణ్ణి తన వాళ్ల చేత పట్టించుకుని అఘోరీల నాయకుడు వెళ్ళిపోయాడు.

శిఖిముఖి తామంతా దిగినచెట్టు కిందికి వచ్చాడు. అజిత, వీరభద్రులు వంటపనిలో నిమగ్నులయారు. శిఖిముఖి, విక్రమ కేసరిని దూరంగా తీసుకుపోయి, జాంగ్