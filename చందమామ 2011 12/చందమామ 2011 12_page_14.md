ప్రాణగండం ఉందని ఆత్మరక్షణ కోసం
వాడికి మంత్రశక్తులను ఉపదేశించాడు.

‘నాయనా, నీవు నేర్చిన విద్య మంచి కార్యాలకి వినియోగిస్తే మహాత్ముడివౌతావు. నీ ఆలోచన పెడదారి పడితే పతనమే నీ గమ్యమవుతుంది. ప్రేమించిన యువతి హృదయాన్ని గెలవడానికి ఉత్తమగుణమే తగినమార్గం' అంటూ కుశధర్ముడు హితవు చెప్పి వెళ్లిపోయాడు.

మంత్రశక్తులు వశం కావడంతో ప్రహార్షణుడు మహా గర్విష్టిగా మారిపోయాడు. అదే సమయంలో మంత్రవేత్త చెప్పింది కూడా కొంతపాటించాలనుకున్నాడు. ఎలా గైనా అమృత వర్షిణినే వివాహం చేసుకోవాలనుకున్నాడు. నిర్జన ప్రదేశమైన మకర ద్వీపంలో అందమైన ఉద్యానవనాన్ని నిర్మించాడు. అమృత వర్షిణిని అందరూ నిద్రిస్తున్న వేళ అక్కడికి తీసుకువచ్చాడు. ఆమెకు సకల సౌకర్యాలు కల్పించాడు.

అయితే ప్రహర్షణుడు ఎంత ప్రాధేయ పడినా అతడితో వివాహానికి ఆమె అంగీకరించలేదు. వాడు విసుగెత్తిపోయాడు. ఇక మంచితనం పనికిరాదని దౌర్జన్యమే తగిన దనే నిర్ణయానికి వచ్చాడు. కుశధర్ముడి హితవు వదిలేశాడు. ఒక్కనెల రోజుల తర్వాతతిరిగి వస్తానని ఈలోగా మనసు తన మైపు మళ్లించకపోతే బలవంతంగా వివాహం చేసుకుంటానని హెచ్చరించి ఒంటరితనం శిక్షగా విధించి వెళ్లాడు. ఉద్యానవనం దాటి వెళ్లడానికి ప్రయత్నిస్తే ఆమె భస్మీపటలం

అవుతుంది. ఎవరితోనైనా మాట్లాడటానికి ప్రయత్నిస్తే వారు పక్షులుగా మారిపోయే టట్టుకూడా ఆమె మాటను మంత్రబద్ధం చేశాడు.

ప్రదీపుడికి ఇలా జరిగింది తెలిసింది. తను పక్షిగా మారి శక్తిని కోల్పోయినందుకు అతడు అధైర్యపడలేదు.

అమృత వర్షిణి ఎల్లప్పుడూ నెమలినే అంటిపెట్టుకొని ఉండేది. ఆమె తన తల్లిదండ్రుల గురించి, స్నేహితురాళ్ళ గురించీ, అంతఃపురంలోని సంగతులు నెమలికి చెప్పేది. సరదా సంగతులు చెప్పి పకపక నవ్వుతూ ఆనందించేది.

నెమలి తన నాట్యంతో ఆమెని అలరించేది. ఇలా వారిద్దరూ మంచి స్నేహితులయ్యారు.