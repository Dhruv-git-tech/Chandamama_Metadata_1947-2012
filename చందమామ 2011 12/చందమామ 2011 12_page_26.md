అవలంబించి, మన ఏలికకు ప్రాణాపాయ స్థితి కలిగించావు. ఆయన ఇతరులను సంప్రదించే అవకాశం ఏమాత్రం ఇవ్వకుండా మంత్రాలోచన అంతా నువ్వే చేశావు. నీ వంటి మూడుడి మంత్రాలోచనలు విన్నందుకు మన యజమాని తప్పు కూడా లేకపోలేదు. మూడులైన రాజులు నీలాటి ఇచ్చకాలరాయుళ్ల మాటలు విని తమ నాశనం కొని తెచ్చుకుంటారు. నీలాంటి వాడికి హితవు చెప్పడం కూడా వృధా. వెనకటికి కోతికి చెప్పిన హితవులాగే ఉంటుంది,’ అన్నది.

‘ఏమిటా కథ?’ అని దమనకం అడిగింది. కరటకం ఇలా చెప్పింది.

### నిరర్థకమైన హితవు

ఒక అరణ్యంలో కోతులమంద ఉండేది. చలికాలం వచ్చి, కోతులన్నీ వణికి పోతు న్నాయి. ఇంతలో వాటికొక మిణుగురు పురుగు కనబడింది. దాన్ని చూసి నిప్పు

రవ్వ అనుకుని దాని సహాయంతో మంట చేద్దామని దాన్ని పట్టుకుని దాని మీద ఎండుటాకులు కప్పి, మంటకు వెచ్చబడ దామని పోగు దగ్గిర చేరాయి.

వాటిలో చలి బాధ మరీ ఎక్కువగా ఉన్న ఒక కోతి, మంట త్వరగా కావటానికి మిణుగురు పురుగుమీద ఊదసాగింది. సమీపంలోగల ఒక చెట్టు మీద ఉన్న సూచీముఖి అనే ఒకపక్షి ఇదంతా చూసి, ‘మిత్రమా, ఎందుకు వృధాగా ప్రయాస పడతావు? అది నిప్పు కాదు. మిణుగురు పురుగు,’ అని చెప్పింది.

కోతి వినిపించుకోకుండా, అదేపనిగా ఊదుతూ పోయింది.

సూచీముఖి మళ్ళీ మళ్ళీ కోతికి బోధ చేసింది. కోతికి చిరాకు వచ్చి సూచీముఖిని నోరు మూసుకోమన్నది. బుద్ధి మాలిన సూచీముఖి అదేపనిగా కోతికి హితవు చెప్పసాగింది. (ఇంకా పుంది)