కెరీర్ అంటే?

గత కొన్ని సంవత్సరాల్లో, భారతదేశంలో లాయర్ల గురించి ప్రజల్లో ఉన్న అభిప్రాయం మారుతూ వస్తోంది. ఇవ్వాళ అనేకమంది యువతీయువకులు అత్యున్నత శ్రేణి న్యాయవాదులుగా మారాలనే ఆకాంక్షను వ్యక్తం చేస్తున్నారు. సమాజంలో మనగలగ డానికి ప్రతీ సంస్థకు న్యాయకోవిదుల అవసరం ఉంది. అందు చేత న్యాయవాద వృత్తి అందరికీ స్వాగతం పలుకుతోంది.

ఈ వృత్తిలో అవకాశాలు:

* న్యాయవాది

* కంపెనీ సెక్రటరీ

చట్టపరంగా తాము ఏం చేయవచ్చు, చేయకూడదు అనే సలహాలు పొందేందుకు ప్రజలు, కంపెనీలు న్యాయవాదులను నియమించుకుంటాయి. కొన్ని సందర్భాల్లో ఇతరులకు, ఇతర కంపెనీలకు లేదా ప్రభుత్వానికి వ్యతిరేకంగా వీరు కోర్టులో తమ పక్షం వాదించే లాయర్లను నియమించుకుంటారు. న్యాయశాస్త్రం కఠినశ్రమ, అంకితభావం, పరిశోధన, ఓర్పు, దీక్షతో కూడిన వృత్తి. కాబట్టి లాయర్ గా కావాలంటే ఏం చేయాలి?

లాయర్ కావాలంటే మొదట ఏదైనా డిగ్రీ పట్టా సాధించాలి. ఇది ఎల్.ఎల్.బి తో కూడిన నాలుగేళ్ల కోర్స్. న్యాయవాదికి వృత్తిపరమైన రాత నైపుణ్యం, విశ్లేషణా నైపుణ్యం, విమర్శనాత్మక ఆలోచన వంటి లక్షణాలు ఉండాలి. పుస్తకాలలోనూ, ఇతరత్రా కూడా అందు బాటులో ఉండే న్యాయపరమైన వాస్తవాలను న్యాయవాది కనుగొన గాలి. ఈ వాస్తవాలను ఇతరుల ముందుకు తీసుకురావడానికి అతడు/ఆమె చక్కగా మాట్లాడగలగాలి, రాయగలగాలి. న్యాయ శాస్త్రంలో ప్రవేశించడానికి ఏ పట్టభద్రుడైనా సరే లా స్కూల్ అడ్మిషన్ టెస్ట్ (ఎల్ఎస్ఎటి)ని పాస్ కావాలి. సమగ్ర అధ్యయనంతోపాటు, తార్కికమైన హేతుబద్ధత, రాత, విశ్లేషణాత్మక నైపుణ్యం వంటి గుణాలను పరీక్షించడానికి ఇది ప్రామాణిక పరీక్ష. లాయర్ కావడానికి తదు పరిమెట్టు భారత న్యాయమండలి -బిసిఐ- నిర్వహించే పరీక్షలో ఉత్తీర్ణులు కావడం. న్యాయవాద వృత్తిని ఆచరించడానికి లా విద్యార్థి అర్హత సాధించాడా లేదా అనే విషయాన్ని ఈ పరీక్షే నిర్ణయిస్తుంది.

వచ్చే పత్రికలో కెరీర్ ఎంపికలో భాగంగా కంపెనీ సెక్రటరీ గురించి చర్చించుకుందాము.
- సాయి