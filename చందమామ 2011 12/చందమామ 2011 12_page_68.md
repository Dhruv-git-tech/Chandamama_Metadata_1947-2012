ఎందుకు చెప్పగలరా?’ అని గణపతి మాస్టర్ అడిగారు. పిల్లలు ‘తెలీదు మాస్టారూ, ఆకుల్లో కలిసిపోయి కనిపించవనా,’ అని అడిగారు.

‘కాదు కాదు, ఆ పొట్ల కాయలు మనబుద్ధి వంటివి. వాటికి రాళ్లు కట్టకపోతే, అవి వంకరలు తిరిగిపోతాయి. కాయనేరుగా పొడుగ్గా పెరిగేందుకే కాయల చివర రాళ్ళు కడతాం. అపుడు అవి నేరుగా పొడవుగా పెరిగి మంచి ధర పలుకుతాయి.

మన బుద్ధిని కూడా వాటికి రాళ్లు కట్టినట్లుగా, లక్ష్య సాధనవైపు మళ్లించాలి. సమయాన్ని వృధా చేయక సరైన రీతిలో మనమనస్సును ఉంచి విజయం సాధించాలి. టెండూల్కర్ గాని, గోపీ చంద్ గాని ఇంతటి విజయాలు సాధించడానికి ఎంతటి సాధన చేసి ఉంటారో ఆలోచించండి.

సాధారణంగా మన మనస్సు చెడు వైపు సులువుగా మళ్లుతుంది. దానికి రాయి కట్టి సరైన మార్గంలో ఉంచితే మనమూ ఘనవిజయం సాధించవచ్చు. సరే ఇహ పదండరా! ఈ రోజు ఫుట్ బాల్ ఆడదాం.’ అని అందర్నీ ఆటవైపు మళ్లిం చారు.

బడిగంట మోగగానే, అంతా తమ సంచులు తీసుకుని ఇంటికి బయల్దే రారు. ఆనంద్ మాత్రం గణపతి మాస్టారు గదిలోకి వెళ్లి ఆయన పాదాలకు నమస్కరించి, ‘మన్నించండి మాస్టారూ! తప్పు చేశాను,’ అంటూ పెద్దగా ఏడ్వసా గాడు. మాస్టారు వాడిని లేపి, ‘ఆనంద్! నీలో చక్కని మార్పు కోసమే నా తాపత్రయమంతా, మంచిది, ఇహలే, వెళ్లి నీ మనస్సుకు రాయి కట్టుకుని విజయ మార్గం వైపుగా నేరుగా సాగు,’ అని తలనిమిరి పంపారు.