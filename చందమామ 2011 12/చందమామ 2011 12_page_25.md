‘పారిపాండి మహారాజా, మీకు పెద్ద ప్రమాదం రానున్నది!’ అన్నది నక్క.

‘ఎవరినుంచి ఈ ప్రమాదం!’ అని సింహం అడిగింది.

‘రాజా! ఇంతకు ముందు ఒంటెను చంపే సమయంలో మీరు నూరు శాతం వడ్డీ కూడా ఇస్తామని మృత్యుదేవతకు మాట ఇచ్చారు కదా, అసలూ, వడ్డీరెండూ వసూలు చేసుకునేటందుకు మృత్యు దేవత ఇక్కడకు వస్తున్నది,’ అన్నది నక్క.

ఈ మాట వింటూనే సింహం దడుచు కుని అక్కడినుంచి పలాయనం చిత్తగించింది. తరువాత నక్క ఒంటె శరీరాన్ని చాలా రోజులపాటు నిరభ్యంతరంగానూ, నిస్సంకోచంగాను తిన్నది.

దమనకం వెళ్లినాక సంజీవకం ఇలా ఆలోచించింది: ‘నేనిప్పుడేం చెయ్యాలి? ఎక్కడికైనా పారిపోదునా? లాభం లేదు. ఇది మహారణ్యం. నేను ఏ పులివాతనో పడక తప్పదు. సింహమా, శత్రువైకూర్చున్నది. అందుచేత నాకు ఒకటే మార్గం - సింహం వద్దకు వెళ్లి, ప్రాణ బిక్షవేడటం!’

ఇలా అనుకుని సంజీవకం పింగళకం వద్దకు వెళ్లింది. దమనకం ముందుగా చెప్పినట్లే సింహం తోక నిగిడించి ఉన్నది: పంజాలు బిగబట్టి ఉన్నాయి; ఈ లక్షణాలను దూరం నుంచే గమనించి, సంజీవకం కుమ్మటానికి సిద్ధంగా ఉన్నట్లు కొమ్ములు ముందుకు పెట్టింది.

పింగళకం కూడా, దమనకం ముందే చెప్పిన లక్షణాలను సంజీవకంలో గమనించి, దాని పైన దూకి తన వాడిగోళ్లతో సంజీవకాన్ని చీల్చేసింది. దెబ్బతిని కూడా సంజీవకం పింగళకాన్ని డొక్కలో కొమ్ముతో పాడిచి, కొంచెం వెనక్కుతగి, మళ్ళీ పాడవ డానికి సిద్ధమయింది.

ఉభయులూ అలా ఒకరినొకరు చంపుకునేటందుకు గాను యుద్ధ సన్నద్ధులై ఉండటం చూసి, కరటకం దమనకంతో, ‘మూర్ఖుడా, మిత్రుల మధ్య శత్రుత్వం రేపి, నువు మహాపాపం చేశావు. శాంతియు తంగా ఉన్న అరణ్యంలో అశాంతి తెచ్చి పెట్టావు. నువు ఏకంగా దండోపాయం