నాలుగోవాడు తవ్వినచోట మ్మాత్రం వెండి బంగారాలు దొరికాయి.

ఇది చూసి మిగిలిన ముగ్గురన్నలకూ కోపం వచ్చింది. 'చూశారా? ఆఖరువాడన్న అభిమానం కొద్దీ ఎందుకూ పనికిరాని తమ్ముడికి వెండి బంగారాలిచ్చి మనకు ఊకా, పేడా, మట్టీ చూపించాడు మన తండ్రి,' అనుకున్నారు పెద్దవాళ్లు.

‘ఎవరి ఇష్టం వచ్చిన కోటి దగ్గర వాళ్లు నిలబడ్డాం. మీరంతా నిలబడిన తరవాత మిగిలిన కోటి దగ్గరే నేను నిలబడ్డాను. ఇందులో నా తప్పేమీ లేదు. నా అదృష్టం ఇలా ఉంది. మీ అదృష్టం అలా ఉంది. దానికి ఎవరేం చేస్తారు?’ అన్నాడు ఆఖరు వాడు.

‘అదంతా కుదరదంటే కుదరదు. మనం ఈ విషయం న్యాయస్థానంలో పరిష్కారం చేసుకోవలసిందే,’ అన్నారు అన్నలు. వారు తండ్రి ఆఖరికోరికను తృణీకరించి, ఉజ్జు యినికి వెళ్లి తమ తగాదాను రచ్చకెకించారు.

న్యాయాధికారి వారు చెప్పిందంతా విని, ‘మీ తండ్రికి గల ఆస్తి ఏమిటి? వివరంగా చెప్పేండి’ అని అడిగాడు.

‘మా తండ్రిగారికి పాలాలూ, పశు వులూ, ధాన్యపు వ్యాపారమూ, వెండిబం గారాలూ ఉన్నాయి,’ అని రెడ్డికొడుకులు బదులు చెప్పారు.

‘వాటినే మీ తండ్రి మీకు పంచాడు. ధాన్యపు వ్యాపారం పెద్దవాడిది. పశుసంపద రెండో వాడిది. పాలాలు మూడోవాడివి. వెండిబంగారాలు నాలుగోవాడివి. వాటిని పంచుకుని సుఖంగా ఉండండి,’ అని తీర్పు చెప్పాడు న్యాయాధికారి.

ఆ తీర్పు ముగ్గురన్నలకూ ఎంతో ఆశ్చ ర్యాన్నీ, ఆనందాన్నీ కలిగించింది. మొత్తం మీద తమ తండ్రి ఆఖరువాడిమీద ప్రత్యేకంగా చూపిన అభిమానం ఏమీ లేదని తెలుసుకుని నలుగురూ తమ గ్రామానికి వెళ్లి అప్పటి నుండి ఐకమత్యంగా జీవించ సాగారు.

T డిసెంబర్ 2011

20

చందమామ