చంచలస్వభావంతో అపకీర్తి పాలైపో !
భూలోకంలో ఆడగుర్రానివై పుట్టు !!

ఈ శాపానికి లక్ష్మి బెదిరి పోయి,
ఏడుస్తూ విష్ణువు కాళ్ళమీద పడి, ''నన్ను
నిర్దయగా ఇలా శపించుతావా ? ఈ కాస్త
భాగ్యానికి నా మీద నీకు సహజంగా ఉండే
ప్రేమ పోయిందా ? కోపమనేది ఎన్నడూ
ఎరగని, వెన్నలాటి నీ స్వభావం ఇంతలో
ఇలా మారిందా ? నిన్ను విడవటం జరిగితే
ఇప్పుడే ప్రాణాలు విడుస్తాను. దయచేసి
శాపవిమోచనం చెప్పు.'' అన్నది.

విష్ణువు మనస్సు కరిగింది. అతను
లక్ష్మితో, ''నీ గర్భాన నన్ను పోలిన
కొడుకు పుట్టగానే నీకు శాపం తీరిపో
తుంది. నావద్దకు తిరిగివస్తావు.'' అన్నాడు.

రేపంతుడు కూడా విష్ణువు కోపంగా
ఉన్నట్టు గ్రహించి, చప్పన నమస్కారం
చేసి, శలవు తీసుకుని, తన తండ్రి
వద్దకు వెళ్ళి, జరిగిన సంగతి చెప్పాడు.

లక్ష్మి కూడా తన భర్త వద్ద శలవు
తీసుకుని, సువర్ణాక్ష మనే చోటికి చేరి,
ఆడగుర్రం రూపంలో శివుణ్ణి గురించి
తపస్సు చేయసాగింది.

ఆమె తపస్సుకు మెచ్చి, శివుడు
పార్వతీ సహితంగా వృషభవాహనం మీద,
ప్రమథులను వెంటబెట్టుకుని వచ్చి, ఇలా
అన్నాడు :

''అమ్మా, నా కోసం ఎందుకు తపస్సు
చేస్తున్నావు ? ఏది ఇయ్యటా ని కైనా
సమర్థుడు విష్ణువు గదా ! వివేకంగల
స్త్రీకి భర్త కన్న గొప్ప దైవం ఎక్కడన్నా
ఉంటాడా ? పోనీ నీ భర్త సామాన్యుడు
కనకనా ?''

'' అదంతా నిజమే. కాని ఆ మొగుడే
శాపం ఇచ్చాడు. దానికి నీ దయవల్ల
విరుగుడు కలుగుతుందని నిన్ను గురించి
తపస్సు చేశాను. కొడుకు పుట్టితే శాపం
పోతుందట. ఎలా పుట్టుతాడు కొడుకు ?
దయ చేసి చెప్పు. నా భర్త ఎక్కడో
వైకుంఠంలో ఉన్నాడు. నేనేమో ఇక్కడ
అరణ్యంలో ఉన్నాను. మాకు సంతానం