ప్రోగ్రామ్య ప్రసిద్ధతి

“వెళ్ళిన పని ఏమయింది ?” అని భర్తకు మంచినీళ్లు అందిస్తూ పార్వతమ్మ అడిగింది.

రాజేశం మంచినీళ్ళు తాగి, “వాళ్ళకు మన రాగిణి నచ్చింది. అయితే, పదివేలు కట్టం కావాలని పట్టుబట్టుతున్నారు,” అన్నాడు.

ఈ మాట విని పార్వతమ్మ నోరు వెళ్ళబెట్టింది.

వాళ్ళకు రాగిణి ఒకతే సంతానం. పెద్ద అందగత్తి కాదు, సర్వసాధారణంగా ఉంటుంది.

రాగిణి పుట్టిననాటినుంచి రాజేశం ఆమె పెళ్ళి కోసం కూడబెట్టుతూ వచ్చినదంతా కలిపి అయిదువేలు.

రాగిణికి రెండు, మూడు సంబంధాలు చూశారు. కాని వారికి పిల్ల అంతగా నచ్చలేదు. ఇప్పుడు చూసిన సంబంధానికి పిల్ల

నచ్చింది గాని, ఇచ్చుకోలేనంత కట్టం అడుగుతున్నారు!

రాగిణి అక్కడే ఉండి, తల్లిదండ్రుల సంభాషణ విని, “కట్టం కోసమే పెళ్ళిచేసుకునే మనిషి నాకు అక్కర్లేదు,” అన్నది కోపంగా.

“నువు నోరుమూసుకుని అవతరికి పో!” అని కూతుర్మికసిరింది పార్వతమ్మ.

తరవాత ఆమె తన భర్తతో, “వీళ్ళకు పిల్ల నచ్చింది. మనం డబ్బు కోసం చూస్తే ఈ సంబంధం కాస్తా తప్పిపోతుంది. ఇక దానికి ఈ జన్మలో పెళ్ళికాదు,” అన్నది.

“ఆలా అని నన్ను ఏం చెయ్యమన్నావు? ఏ ఇంటికైనా కన్నం వెయ్యనా?” అన్నాడు రాజేశం చిరాకుగా.

ఇద్దరూ చాలాసేపు తర్జనభర్జనలు జరిపారు, కాని మరో అయిదువేలు ఎక్కడి నుంచి తేవాలో తేల్చలేకపోయారు.