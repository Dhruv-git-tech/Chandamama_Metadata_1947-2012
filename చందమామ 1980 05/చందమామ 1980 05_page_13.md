పన్నులు వేయకపోతే ఏటన్నిటికీ ధనం ఎలా వస్తుంది? కనక, పన్నులంటే ఏమిటో, వాటిని ఎందుకు విధించాలో తెలుసుకోవటం ప్రతిపౌరుడికీ విధి....'' అని చెప్పుతూవుండగా, రాజు చిత్రసేనుడు, తానేదో మాట్లాడ దలచినట్టు మంత్రి కేసి చూశాడు. మంత్రి ఆగిపోయాడు.

‘‘ మంత్రిగారు చెప్పినదంతా బాగానే వున్నది. అయితే ఒకసారి తగ్గించిన పన్నులను తిరుగా విధించినట్టయితే, మునుపటి పద్ధతిలో వసూలు చేయ గలమా అన్నది ప్రశ్న.’’ అన్నాడు రాజు.

సభలో గుసగుసలు బయలుదేరినై. అంతలో ఒకడు నిర్భయంగా లేచి,

‘‘మహారాజా! తగ్గించిన పన్నులు తిరుగా పెంచడమనేది, బాగా ఆలోచించవలసిన సమస్య. మన రాజ్యంలోనే కాక, పర రాజ్యాలకు కూడా వ్యాప్తిచెందుతున్న తమ కీర్తి కాస్తా. కొత్తపన్నులు విధించడంతో, హారతికర్పూరంలా హరించి పోతుంది. మహీపతులు మాట తప్పడమనేది సామాన్య విషయంకాదు,’’ అన్నాడు.

ఈ హెచ్చరికలో రాజుకు గొప్పయదార్థం గోచరించింది. తను సింహాసనం ఎక్కినప్పటి నుంచీ, యిప్పటివరకూ ఆర్జించుకు వస్తున్న యశస్సు. క్షణాల మీద హరించుకు పోతుంది! అందువల్ల తగ్గించిన పన్నులు పెంచడానికి ఎంత మాత్రం వీలులేదు! ధనాగారం నింప టానిక వేరే ఏదైనా మార్గాలు న్న వేమో ఆలోచించవలసిందే, అనుకున్నాడాయన.

‘‘పన్నుల విషయమై ఒకసారి చేసిన నిర్ణయాన్ని. మేము మార్చదలచలేదు. కొత్తపన్నులు విధించటం అన్న సమస్యతల ఎత్తరాదు. ఇదీ మా నిర్ణయం! మంత్రిగారు పరిస్థితి అంతా వివరించారు. ఈ విషయమై ఏమిచేస్తే బాపుంటుందో సభికులు ఆలోచించండి,’’ అన్నాడు. చిత్రసేన రాజు.

సభ అంతా నిశ్శబ్దమై పోయింది. సభికులంతా ముఖముఖాలు చూసు