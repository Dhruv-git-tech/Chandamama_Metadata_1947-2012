తరవాత పదిరోజులకు, నూకరాజు ఏదో పని మీద పొరుగూరు వెళ్ళి తిరిగి వస్తూండగా, దారిలో పార్వతి కొత్త పెట్టెతో నడిచి వస్తూ కనిపించింది.

“నువు ఒకతెవే వస్తున్నావేం? నిన్ను దిగబెట్టడానికి ఎవరూ లేకపోతే నాకు కబురు పెట్టకపోయావా?” అని నూక రాజు తన భార్యను అడిగాడు.

“నిన్ను పదిలి ఉండలేకపోయాను. పక్క ఊరిదాకా ఎవరో వస్తూంటే, వాళ్ళ వెంట బయలుదేరి వచ్చేశాను. వాళ్ళు దిగబడి పోయేటప్పుడు, దగ్గరే గదా, మరేమీ భయంలేదులెమ్మని వాళ్ళతో చెప్పి. ఇలా వస్తున్నాను,” అన్నది పార్వతి.

అనందంగా కబుర్లు చెప్పుకుంటూ ఇద్దరూ ఇల్లు చేరుకున్నారు.

పార్వతి చక్కగా వంట చేసి పెట్టింది. ఆమె వంట అంత రుచిగా ఉన్నట్టు నూకరాజుకు లోగడ ఎన్నడూ అనిపించలేదు. అతనికి ఆశ్చర్యమూ, అనందమూ కూడా కలిగాయి.

మర్నాడు ఉదయం నూకరాజు లేచే సరికి, ఇల్లు శుభ్రంగా ఉన్నది. పాలెకాపు తెచ్చిన పాలు భద్రపరచి ఉన్నాయి. నూక రాజు పాలానికి పోయేముందు చద్దిఅన్నం తింటూంటే, పార్వతి పక్కనే కూర్చుని, సరదాగా కబుర్లు చెప్పింది.

వార్యతిలో కలిగిన ఈ మార్పుకు నూకరాజు ఉప్పాంగిపోయాడు. భర్తకు రకరకాల వంటకాలు చేసి పెట్టుతూ, అస్తమానమూ అతనికి చేదోడూ, వాదోడూగా పార్వతి ఉండడంతో, వారం రోజులు ఆనందోత్సాహాలతో గడిచి పోయాయి నూకరాజుకు.

ఒకనాటి అర్ధరాత్రి నూకరాజుకు ఎందుకో మెలుకువ పచ్చింది. భార్యపడుకునే మంచం కేసి చూస్తే అది ఖాళీగా ఉన్నది. అతను తన మంచం మీది నుంచి కటికీలో కుండా పెరట్లోకి చూశాడు. పెండారబోసినట్టున్న వెన్నెలలో పార్వతి స్పష్టంగా కనిపిస్తున్నది. కాని నూకరాజు