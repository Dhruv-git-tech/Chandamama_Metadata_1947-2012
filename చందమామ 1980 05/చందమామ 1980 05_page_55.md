కలిగేది ఎలా? నా తపస్సుకు నువు
నిజంగా తృప్తిపడితే నా కోరిక తీర్చు.
నీకూ నా భర్తకూ తేడా ఏమిలేదు. నిన్ను
కోరితే అతన్ని కోరినట్టే! అందుచేత
నా భర్త ఎలాగైనా వచ్చి, నన్ను కలిసే
టట్టు చెయ్యి.'' అన్నది ఆడగుర్రం
రూపంలో ఉన్న లక్ష్మి.

దానికి శివుడు.'' విచారించకు. నీ భర్త
గుర్రం రూపంలో నీ వద్దకు వస్తాడు.
మీకు కొడుకు కలుగుతాడు. వాడు
ప్రపంచాన్ని అంతనూ ఏలుతాడు. వాడికి
ఏకవీరు డని పేరు వస్తుంది. వాడితో
హైహయవంశం ఆరంభ మవుతుంది.
ఆ తరవాత నువూ, నీ భర్తా వైకుంఠానికి

వెళ్ళి, సుఖంగా ఉండండి. నీకు ఇలా
కష్టాలు కలగటానికి కారణం పరశక్తిని
గుర్తించి, కొలవక పోవడమే.'' అని వెళ్లి
పోయాడు.

ఆయన కైలాసం చేరుతూనే చిత్ర
రూపుడు ఆనే ప్రమథుణ్ణి పిలిచి, ''నువు
వైకుంఠానికి వెళ్ళి, విష్ణువుతో, నీ భార్య
శోకం పోగొట్టమని స్నేహ పూర్వకంగా
చెప్పానని చెప్పు.'' అని పంపేశాడు.

చిత్ర రూపుడు వైకుంఠానికి వెళ్ళి,
విష్ణువు ఇంటి ద్వారపాలకులైన జయ
విజయులతో తాను వచ్చినట్టు విష్ణువుకు
చెప్పమన్నాడు.

జయుడు లోపలికి వెళ్లి విష్ణువుతో,
''శివుడు పంపగా చిత్రరూపు డనే వాడు
వచ్చాడు. వాణ్ణి లోపల ప్రవేశపెట్ట
వచ్చునా?'' అని చేప్పేసరికి, విష్ణువు
వెంటనే ప్రవేశపెట్టమన్నాడు.

చిత్రరూపుడు లోపలికి వచ్చి, విష్ణువుకు
నమస్కరించి క్షేమసమాచారాలు అయి
నాక, ''దేవా, తమతో ఒక్కవిషయం
చెప్పటానికి వచ్చాను. శివుడు తమతో
ఇలా చెప్పమన్నాడు: ' నీ భార్య లక్ష్మి
గుర్రం రూపంలో కాళిందీ, తమసా
నదుల సంగమం వద్ద ధ్యాననిష్ఠలో
క్షేమంగా ఉన్నది. లక్ష్మిని దేవతలంతా
పూజిస్తారు. ఆమె అనుగ్రహం పోగొట్టు