'' మంత్రీ, నాకు ఆరోగ్యం సరిగాలేదు, వెంటనే వైద్యులను చూడటం మంచిదను కుంటున్నాను. నగరంలో ఉన్న వైద్యుల నందరినీ పిలిపించండి,'' అన్నాడు.

త్వరలోనే వైద్యులంతా వచ్చారు. రాజు ఒక్కొక్కరినే తన సన్నిధికి రప్పించి, ''ఏమయ్యా. నువు నిన్నా, ఇవాళా ఏయే రోగాలకు ఔషధం ఇచ్చావు? ఏయే మూలికలు వాడావు?'' అని ప్రశ్నించి, వారు చెప్పినదంతా విని పంపి వేయ సాగాడు. అదంతా చూస్తున్న మంత్రికి రాజు అభిప్రాయం కొంచెమైనా అర్థం కాలేదు.

ఆఖరుకు ఒక వైద్యుడు. ''మహాప్రభూ, మాతృదత్తు డనే వైశ్యశిఖామణికి అడవి బీరమొక్క రసం నిన్న వాడాను,'' అన్నాడు.

రాజు ఆసక్తితో, ''అలాగా? ఆ మొక్క ఎక్కడ దొరికింది?'' అన్నాడు.

''అడవిలో కష్టపడి వెతికి నా సేవకుడు పట్టుకొచ్చాడు. మహారాజా,'' అన్నాడు వైద్యుడు.

'' అయితే ఆ సేవకుణ్ణి మా వద్దకు వెంటనే పంపించు,'' అన్నాడు రాజు.

వైద్యుడి సేవకుడు రాగానే రాజు, ''ఒరే, నిన్న నువు ఆడవిబీరమొక్కను తవ్వినప్పుడు దాని కింద దొరికిన వెయ్యి దీనారాలూ ఏం చేశావు?'' అన్నాడు.

సేవకుడు తెల్లబోయి. ''మా యింట దాచాను, మహారాజా!'' అన్నాడు.