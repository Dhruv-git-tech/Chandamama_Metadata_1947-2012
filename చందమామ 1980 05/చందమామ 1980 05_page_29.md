"అవి ఫలాని బ్రాహ్మణుడివి. అతడికి వప్పగించు, వెళ్ళు," అన్నాడు రాజు.

చిత్తమంటూ సేవకుడు నమస్కరించి వెళ్ళిపోయాడు.

ఇదంతా పరికిస్తున్న మంత్రికి రాజే విధంగా ఆ బంగారం ఎత్తుకుపోయిన వాణ్ణి గుర్తించాడో అర్థంకాలేదు. రాజునే అడిగి ఆ రహస్యం తెలుసుకోదలిచాడు.

"మహారాజా, మీరీ దొంగతనాన్ని ఇంత సులువుగా ఎలా పట్టగలిగారో నా కర్థంకాలేదు." అన్నాడు మంత్రి.

రాజు నవ్వి ఇలా వివరించాడు:

"దొంగతనం గురించి బ్రాహ్మణుడు చెప్పినదంతా నిజమనే నమ్మకంతో నేను దొంగను పట్టటానికి ఆలోచించాను. నగరంలోని ఇన్ని లక్షలమందిలో ఒక్కడే ఆ దొంగతనం చేసి వుండాలి గద! ఆక్కడ ధనం ఉన్నసంగతి ఎవరికీ తెలియదని బ్రాహ్మణుడు చెబుతున్నాడు. ఆ ప్రత్యేక స్థలంలో ధనం ఉన్నదని తెలియకుండా ఆక్కడ తవ్వవలిసిన అవసరం ఎవరికి కలుగుతుంది?

కా అడవి బీరమొక్కతో పని ఉన్నవాడికి.

"ఆ చుట్టుపక్కల ఎక్కడా అడవి బీరమొక్క లేదు. ఆ సంగతి బంగారం పోగొట్టుకున్న బ్రాహ్మణుడే చెబుతున్నాడు. అది నిజమేనని నాకు నమ్మకం కలిగింది. అదీగాక, ధనం కోసమే తవ్విన వాడెవ దైనా అడవి బీరమొక్కను ఆక్కడే పారేసిపోతాడు. అడవి బీరమొక్క కోసం తవ్వినవాడైతేనే మొక్కనూ, ధనాన్ని కూడా తన వెంట తీసుకు పోవటం జరుగుతుంది.

"అయితే అడవి బీరమొక్కతో ఎవరికి పని ఉంటుంది? వైద్యుడికి! అందుచేతనే వైద్యులందరినీ పెరి పించాను. అడవి బీరమొక్కతో వైద్యం చేసిన వైద్యుడు దొరకగానే దొంగ కూడా దొరికిపోయాడు. ఇందులో కష్టం ఏమిటి మంత్రి?"

ఈ మాటలను విని ప్రసేనజిత్తు తెలివి తేటలకు మంత్రి చాలా సంతోషించాడు.