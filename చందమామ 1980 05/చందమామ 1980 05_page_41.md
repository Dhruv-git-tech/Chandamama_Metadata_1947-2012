మర్నాటికల్లా పచ్చేస్తాను.'' అని చెప్పి ఇంటి నుంచి బయలుదేరాడు.

మర్నాడు రాత్రి చీకటిపడగానే, తన కొడుకు రాడని నిర్ధారణ చేసుకుని, తలుపు మూసి కాంతమ్మ పడుకున్నది.

కొంచెం పాద్దుపోయినాక తలుపు తట్టిన చప్పుడయింది. కొడుకు వచ్చాడనుకుని కాంతమ్మ వెళ్ళి తలుపు తీసింది.

ఒక ముసుగుదొంగ చటుక్కున లోపల జారబడి, ఒక చేత్తో కాంతమ్మ నోరు మూసి, రెండో చేత్తో కత్తి చూపించి, ''నోరు తెరిచావా, జాగ్రత్త! ఇనప్పెట్టె తాళాలెక్కడ?'' అని గద్దించాడు.

కాంతమ్మ గడగడలాడుతూ తాళాలిచ్చింది. దొంగ కాంతమ్మ కాళ్ళూ, చేతులూ కట్టేసి, ఇనప్పెట్టె తెరిచి, నగలు తీసుకుని పారిపోయాడు.

మరికొంతసేపటిక, ''తలుపు వేసుకోలేదా. ఆమ్మా?'' అంటూ లోపలికి వచ్చిన రాముడు తల్లిని చూసి లబలబ లాడుతూ ఆమె కట్లు విప్పాడు.

''తలుపు చప్పుడయితే నువ్వేమో నని తలుపు తీశానురా, నాయనా! దొంగ చచ్చినాడు కత్తి చూపించి, ఇనప్పెట్టె అంతా దోచుకుపోయాడు! నన్ను కట్టి పడేశాడు!'' అని కాంతమ్మ వాపోయింది.

''రోజులు మంచివికావు. ఎవరో తెలియకుండా తలుపు తీస్తారా?'' అంటూ రాముడు ఇనప్పెట్టెసారుగులన్నీగాలించి, ''ఇంకానయం, నీ నగలు పోలేదు. సీతవే పోయాయి! సీత నగలు పెట్టుకుని పుట్టింటిక వెళ్ళినా బాగుండేది! సీత నగలు మాత్రమే పోయాయంటే ఎవరూ నమ్మరేమో!'' అన్నాడు చింతిస్తూ.

''మనమేనా అంత చేతగానివాళ్ళం? రేపిపాటికి సీతకు నగలన్నీ చేయిస్తాను. అవి దొంగలు ఎత్తుకు పోయినట్టు ఎవరికీ తెలియనవసరం లేదు!'' అన్నది కాంతమ్మ పౌరుషంగా.

సీత కొడుకును కన్నది. బారసాల నాడు అత్తగారు కోడలు వంటినిండా బంగారం నగలు దిగవేసింది.