మొరబెట్టుకున్నారు. రాజు చిత్రసేనుడు వాళ్ళు చెప్పినదంతా విని, '‘నా ఘన కీర్తిని వేనోళ్ళచాటుతూ, మీలో కొందరు నాపైన కథలు రాయటమేగాక, కావ్యాలు కూడా అల్లారుకదా? అలాంటప్పుడు తిరిగి నేను పన్నులు పెంచినట్టయితే, నా మీద మీరు తెట్టుకవిత్వాలు రాయ డానికి అవకాశం యిచ్చిన వాణ్ణవుతాను. కనుక, యిప్పుడు చేయగలిగిందేమీ లేదు, ఆడితప్పటం మా వంశాచారం కాదు!' 'అన్నాడు.

త్వరలోనే సైనిక సమీకరణ పూర్తి అయింది. ఒక శుభముహూర్తాన కుండలిని సైన్యాలు ఓడలెక్కినై.

రాజు చిత్రసేనుడు, '‘ఇక బయలు దేరండి!' 'అంటూ ఆజ్ఞ యిచ్చేంతలో, దక్షణదిశలోని ఆకాశంలో, మహావేగంతో కదులుతూ ప్రకాశిస్తున్న, ఒక తోక చుక్క కనబడింది. ఆది చూసి అందరూ భయంతో కంపించిపోతూ, '‘అశుభం! అశుభం!' 'అంటూ కేకలుపెట్టారు.

రాజుగారి పక్కనే నిలబడివున్న ఆస్థాన దైవజ్ఞుడు, '‘ఈ తోక చుక్క ఆపత్కరహేతువు! ఓడలు బయలుదేర కుండా ఆపండి. మరొక సుముహూర్తం ఏర్పాటు చేస్తాను,' 'అన్నాడు.

ఈ మాటలకు సేనాని సమరసేనుడు కోపం తెచ్చుకుని, '‘ఇలాంటి ఆర్థం పర్థం లేని పిచ్చినమ్మకాలతో, చండప్రచందు లైన మన సైనికుల్ని అవమానించకండి! తోకచుక్క వాళ్ళ నేమి చేయగలదు!' 'అన్నాడు.

ఆస్థాన దైవజ్ఞుడు ఎంతగానో చెప్పి చూశాడు. సేనాని తనపట్టుదల వదలలేదు. చిత్రసేన మహారాజు కూడా సేనాని వైపే మొగ్గుచూపాడు. చేసేది లేక ఆస్థాన దైవజ్ఞుడు పక్కకు తప్పుకున్నాడు.

సేనాని సమరసేనుడు ఆజ్ఞాపించగానే ఓడల లంగర్లులాగి, తెరచాపలు ఎత్తారు. ఓడలుకదిలీ, దక్షణదికుడున ప్రకాశిస్తున్న తోకచుక్కకు అభిముఖంగా బయలుదేరినై. —(ఇంకావుంది)