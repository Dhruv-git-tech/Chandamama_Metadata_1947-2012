# వింతమనస్తత్వం

భీమయ్య పిసినారి మాత్రమే కాదు, మానవద్వేషి కూడా. అందుచేత అతను తన చర్యల వల్ల ఎవరికైనా సష్టంగాని, హానిగాని కలిగినట్టు తెలిస్తే ఎంతగానో అనందించేవాడు.

అతను నిశిరాత్రివేళ రెండు మూడు సార్లు లేచి తన ఇనప పెట్టి తెరిచి డబ్బు సరిగా ఉన్నదో లేదో చూసుకుని, దాని తలుపుతో పెద్దగా చప్పళ్ళు చేసి, చుట్టుపక్కల వాళ్ళకు నిద్రా భంగం కలిగించేవాడు.

చుట్టుపక్కల వాళ్లు, “నీ మూలంగా మాకు తెల్లవార్లూ నిద్రలేకుండా పోతున్నది,” అని అంటే, లోపల సంతోషిస్తూ, “ఏం చెయ్యను? ఇనప్పెట్టి తలుపు బిగునుకుపోవటం వల్ల ఆలా చప్పుడవుతున్నది,” అనేవాడు.

భీమయ్య పారుగింటికి వచ్చిన బంధువు ఒకాయన భీమయ్య మూలంగా తెల్లవార్లూ నిద్ర పోలేక, భీమయ్య గురించి తెలునుకుని, మర్మాడు పాద్దున భీమయ్యను కలుసుకుని, “మీరు నిజంగా మీ ఇరుగు పారుగుకు ఎంత ఉపకారం చేస్తున్నారండీ! మీరు రాత్రిపూట చేసి చప్పళ్ళ మూలంగా చుట్టుపక్కల ఏ ఇంటికి దొంగల భయం ఉండదు!” అన్నాడు.

ఆంతే! భీమయ్య రాత్రిపూట చప్పళ్ళు మానేశాడు.

—గుండాల విజయ