ఆ రాత్రికి రాత్రే బయలుదేరి దేశాంత రాలకు వెళ్ళిపోయాడు.

బేతాళుడు ఈక థ చెప్పి, ''రాజా, దయానిధి పదవీత్యాగం చెయ్యటానికి కారణం ఏమిటి? అంత పెద్ద పదవిని తాను నిర్వహించలేననా? అతని సంగతి అలా ఉండగా, రాజు ప్రవర్తనకు అర్థం ఏమిటి? ఆయన దయానిధినిదేశబహిష్కరణ ఎందుకు చెయ్యవలసి వచ్చింది? ఎవరూ చెయ్యలేని, మరువరాని సహాయం దయా నిధి తనకు చేసి, పోయిన సింహాసనాన్ని తిరిగి ఇప్పించాడు గదా, అతన్ని మామూలు దళపతిగా ఉండనిస్తే నేం? తాను అభిమానించి ఇస్తున్న పదవిని నిరాకరించాడని రాజు దయానిధిపై ఆగ్రహించాడా? ఈ సందేహాలకు సమాధానాలు తెలిసికూడా చెప్పక పోయావే నీ తల పగిలిపొతుంది,'' అన్నాడు.

దానికి విక్రమార్కుడు, ''దయానిధి అపారమైన రాజభక్తి గలవాడన్న నమ్మ కంతో మార్తాండుడు అతన్ని సేనాధిపతి చేద్దామనుకున్నాడు.

కాని దయానిధి తన ఆదరణను నిరాకరించగానే, అతన్ని ప్రేరే పించినది రాజ భక్తి కాదనీ, దేశాధి మానమనీ రాజు గ్రహించాడు. దయానిధి మానవతావాది. అందుకే క్షతగాత్రులైన శత్రుసైనికులకు చికిత్సచేసి, చచ్చిన వారిని పాతిపెట్టించాడు. వీరవర్మ ప్రజా కంటకుడుగా పరిపాలించి ఉండకపోతే, అతను బహుశా మార్తాండుడికి తిరిగి రాజ్యం ఇప్పించే ప్రయత్నం చేసేవాడు కాడు. ఇది తెలుసుకుని మార్తాండుడు అతనికి దేశబహిష్కరణ శిక్ష విధించాడు. రాజు దయానిధిని అలా శిక్షించకుండా వదిలితే, రేపు తన పరిపాలనలోనే ప్రజలు కష్టపడటం జరిగితే ఈ దయానిధే తనను దించెయ్యగలడని రాజుకు తెలుసు. అందుకే ఆయన అలాటి నిర్ణయం చేశాడు,'' అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)