మగధదేశంలో చంపకవతి అనే అరణ్యంలో ఒక కాకీ, ఒక లేడీ ఛాలా కాలంగా స్నేహం చేస్తూ ఉండేవి. లేడీ బాగా కండపట్టి, నేవళంగా ఉండేది.

ఒకనాడు అది అరణ్యంలో యధేచ్ఛగా తిరుగుతూండగా, ఒక నక్క దాన్ని చూసి, 'దీని కమ్మని మాంసం ఎలా రుచి చూడాలి? అందుకు ఒక టేమార్గం: దానికి - నాలో సమ్మకం కుదిరేలాగా చేయాలి," అనుకుని, లేడిని సమీపించి, 'మిత్రమా, కులాసాగా ఉన్నావా?' అని అడిగింది.

'ఎవరు నువు?' అని లేడి అడిగింది.

'నేను క్షుద్రబుద్ది అనే నక్కను. నేను నా వారినందరిని పోగొట్టుకుని ఇక్కడ కుంటి జీవితం గడుపుతున్నాను. ఇప్పుడు మనం మిత్రులమయాం కనక,

నా జీవితం ఇంక నాలుగు కాళ్ళమీద నడుస్తుంది. నేను శాశ్వతంగా నీ వెంట ఉండగోరుతున్నాను.'' అన్నది నక్క.

'అలాగే,' అన్నది లేడి.

సూర్యాస్తమయం అయినదా కా ఆరెండూ కలిసి తిరిగి, లేడి ఇంటికి చేరాయి. లేడితో దీర్ఘకాల స్నేహంగల సుబుద్ది అనే కాకి ఒక చంపకవృక్షం కొమ్మ మీద కూర్చుని ఉండి, లేడి తన వెంట ఒక నక్కను తీసుకురావటం చూసి, 'మిత్రమా, ఇది ఎవరు?' అని అడిగింది.

'ఈ నక్క మనతో స్నేహం కోరుతున్నది,' అన్నది లేడి.

దానికి కాకి, 'మిత్రమా, అపరిచితులతో ఆకస్మిక స్నేహం మంచిది కాదు. ఒకరి కులగోత్రాలూ, స్వభావమూ తెలియకుండా ఆశ్రయ మియ్యరాదు.