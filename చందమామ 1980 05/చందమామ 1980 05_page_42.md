## మూఢ నమ్మకం

కృష్ణయ్య ధనవంతుడూ, వివ్యావంతుడూ. అయితే అనేకమంది లాగ అతనికి, శుక్రవారం నాడు డబ్బు ఖర్చుచేస్తే, లక్ష్మి నిలవదన్న మూఢనమ్మకం ఉండేది. అతని భార్యకూ ఆదే నమ్మకం. ఒకసారి కృష్ణయ్యకు జబ్బు చేసింది. రామశాస్త్రి వైద్యం పని చెయ్యలేదు.

“ అయ్యా, ఇది ప్రమాదకరమైన విషజ్వరం. మిరు ఇవాళే బయలుదేరి పట్టం పోయి, మంచి వైద్యం చేయించుకోండి. ఆలస్యం ప్రమాదకరం,” అన్నాడు రామశాస్త్రి.

“ ఇవాళ శుక్రవారం! డబ్బు ఖర్చు ఎలా చేస్తామండి?” అన్నారు కృష్ణయ్యా, అతని భార్యా.

రామశాస్త్రి వాళ్ళ మౌఢ్యానికి మండిపడి, “నేను చేసిన వైద్యానికి ఈ కణం డబ్బు చెల్లించండి. లేకపోతే మీ పరువు నిలవదు,” అన్నాడు.

గత్యంతరం లేక కృష్ణయ్యా, భార్యా రామశాస్త్రికి డబ్బు ఇచ్చి, ప్రతభంగం కానే అయింది గదా అని ఆరోజే పట్టంవెళ్ళి, వైద్యం చేయించుకున్నారు. కృష్ణయ్య బతికి బయట పడ్డాడు.

కృష్ణయ్య ప్రాణం కాపాడానన్న తృప్తి రామశాస్త్రికి దక్కింది. — తె. శరత్ చంద్రరెడ్డి