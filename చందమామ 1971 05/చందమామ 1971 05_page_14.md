చచ్చినదానిపిల్లలు

ఒక గ్రామంలో ఒక మనిషి ఒక స్త్రిని కొరి పెళ్ళి చేసుకున్నాడు. కాని వాళ్ళు ఏడాది పాటు కాపరం చేశాక ఆమె ఒక మగబిడ్డను కని, బాలింతరాలుగానే చని పొయింది. ఆమెను పెట్టెలో పెట్టి పాతేసినాక, ఆమె తల్లి వైపు వాళ్ళు ఆ బిడ్డను సాకుతా మన్నారు. కాని పిల్లవాడి తండ్రి ఆందుకు ఒప్పుకోక, తన బిడ్డను తానే పెంచుతానని పట్టుబట్టాడు. పిల్లవాడి సంరక్షణకు ఒక ముసలిదాన్ని తెచ్చి తన ఇంటనే ఉంచుకున్నాడు. ఇంట ముసలిదీ, బిడ్డా, వాడి తండ్రి మాత్రమే ఉండేవారు. రాత్రిపూట ముసలిది పిల్లవాడి తొట్టెకు దగ్గిరలోనే పడుకుని, ఆహోరాత్రాలు వాణ్ణి కనిపెట్టుకుని ఉండేది.

రెండు మాసాలు గదిచాయి. ఒకరోజు దీపాలు పెట్టాక ఇంటి యజమాని ఇంటికి తిరిగి వచ్చి, చంటిపిల్లవాణ్ణి తన చేతుల్లోకి తినుకుని, "పిల్లవాడు చక్కగా ఎదుగు తున్నాడు. నీ పోషణ చాలా బాగున్నది," అని ముసలిదానితో అన్నాడు.

దాని కా ముసలిది, "అసలు జరుగు తున్న సంగతి నీ కేం తెలుసు? నన్ను నువు తెచ్చిన దగ్గిరి నుంచి రోజూ చూస్తున్నాను: ప్రతి రాత్రి వాడి తల్లి వచ్చి, ఆలమారులో నుంచి ఆహారం తీసుకుని తిని, పాలు తాగి, తొట్టెలో నుంచి పిల్లవాణ్ణి తీసుకుని, వాడికి పాలిచ్చి, ఒళ్ళంతా తుడిచి, బట్టలు మార్చి. పిల్లవాణ్ణి ముద్దుపెట్టుకుని, తొట్టెలో పడుకో బెట్టి వెళ్ళిపొతున్నది. ప్రతి రాత్రి ఆమెను చూస్తూనే ఉన్నాను, కాని పలకరించటం లేదు," అన్నది.

"నా కీ సంగతి మాటమాత్రం తెలిస్తే ఆమెను వెళ్ళిపోనివ్వక పోదును, కనీసం ఉంచెయ్యటా నికి ప్రయత్నం చేసి ఉందును," అన్నాడు యజమాని.