నారబట్టలు కట్టి, అకులూ, అలములూ తింటూ ఆ అరణ్యంలో నా నా కష్టాలూ పడుతున్నారు," అన్నాడు మైత్రేయుడు.

వెంటనే ధృతరాష్ట్రుడు, "మునీశ్వర, పొండవులు క్షేమంగా ఉన్నారు గద? వాళ్ళు నియమాన్ని ఉల్లంఘించే ఆలోచనలో లేరు గద?" అని అడిగాడు.

"వాళ్ళు లోకాలు తల కిందైనా చేసు కున్న నియమాన్ని తప్పరు. అలాటి వాళ్లకు నీ కొడుకు ద్రోహం చేశాడు! జూదం గురించి అంతా విన్నాను," అని మైత్రేయుడు దుర్యోధసుడితో, "ఆయ్యా, నీకె మన్నా కాస్త బుద్ది ఉంటే పొండవుల స్నేహం సంపాదించుకో. వాళ్ళు మహాశూరులు. కామ్యుకవనంలో భీముడు కిమ్మీరు డనే భయంకర రాక్షనుణ్ణి చంపాడు. అతను బకుణ్ణి, హిడింబుణ్ణి, జరాసంధుణ్ణి చంపిన సంగతి మీకూ తెలుసు. ద్రుపదుడి లాటి బలపంతులు వాళ్ళకున్నారు. కృష్ణుడు వాళ్ళపక్షం. అలాటి వాళ్ళతో నీకు విరోధం దేనికి?" అన్నాడు.

దుర్యోధనుడు ఈ మాటలు విని వేశా కోళంగా తన చేతులతో తొడలు చరుచుకుని, చేతులు పై కెత్తి. కాలి.బొటన వేరితో నేల రాచాడు. ఆది చూసి మైత్రేయుడు కోపించి, "ఆ తొడలు భీముడి గదతో విరుగుగాక!" అని శపించాడు.

ధృతరాష్ట్రుడు అందోళనగా, "స్వామీ, అలా జరగకుండా అనుగ్రహించండి," అన్నాడు.

"దానికి ఒకటే మార్గం: నీ కొడుకు పొండవులపై పగమాని, సఖ్యంగా ఉండ టమె," అన్నాడు మైత్రేయుడు.

"మహాత్మా, కిమ్మీరు డనేవాణ్ణి భీముడు చంపాడన్నారే, ఆ సంగతి కాస్త చెప్పండి," అని ధృతరాష్ట్రుడు అడిగాడు.

"అది నేను చెప్పను. విదురుణ్ణి అడిగితే అతను చెబుతాడు. నేను వెళ్ళి వస్తాను," అంటూ మైత్రేయమహాముని వెళ్ళిపోయాడు.

"భీముడు కిమ్మీరుణ్ణి చంపాడుగా!" అని విచారిస్తూ దుర్యోధనుడు సభామందిరం నుంచి అవతరికి వెళ్ళిపోయాడు.