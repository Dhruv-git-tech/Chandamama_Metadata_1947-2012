ఇదంతా భరించలేక మంత్రి, రాజుగారి అవివేకాన్ని అరికట్టదానికి ఒక ఉపాయం ఆలోచించాడు. రాజుగారికి ఈ విపరీత బుద్ధి కలిగించిన దొంగ విచ్చల విడిగా బాటసారులను కొల్లగొట్టుతున్నాడని మంత్రికి తెలియ వచ్చింది.

అందుచేత మంత్రి మారువేషం వేనుకుని, కొంత డబ్బు వెంట తీసుకుని అరణ్యం ప్రవేశించాడు. ఆయన ఊహించి నట్టే దొంగ ఆయనను ఆటకాయించి డబ్బు లాగేనుకున్నాడు.

"ఈ రాజు దగ్గిర కొలువు చేయలేక దేశాంతరం పోదామని బయలుదేరితే నాకు నువ్వెళ్ళడ దాపరించావురా, బాబూ?" అన్నాడు మంత్రి.

"నువు రాజు దగ్గిర కొలువు చేస్తావా?" అన్నాడు దొంగ.

"అవును. కావలిస్తే రాజుగారి ఖాజానా దొంగిలించు," అన్నాడు మంత్రి.

"ఖాజానా దొంగతనం చెయ్యటానికి సహాయం చేస్తే నీకు అందులో భాగం కూడా ఇస్తాను," అన్నాడు దొంగ. "రాజు సొత్తు దేస్తానంటే సంతోషంగా సహాయం చేస్తాను," అన్నాడు మంత్రి.

అరాత్రి వాళ్ళు రాజభవనం సమీపంలో ఉండగా మంత్రి, "దొంగ, దొంగ" అని కేక వేశాడు. కాపలావాళ్ళు వచ్చి దొంగను పట్టుకున్నారు.

మర్నాడు రాజు దొంగను చూస్తూనే, "ఈ నీచుడి తల నరకండి," అన్నాడు. ఆ మాట వినగానే మంత్రి పెద్ద పెట్టున ఏడవసాగాడు.

"దొంగను తల తీసెయ్యమంటే నువ్వెం దుకు ఏడుస్తావు?" అని రాజు అడిగాడు.

"మహారాజా, ఈ దొంగను చంపి తమరు దేశానికి మహోపకారం చేస్తున్నారు, కాని ఉపకార నేరానికి గురి అవుతున్నారు," అన్నాడు మంత్రి.

రాజుకు జ్ఞానోదయమయింది. ఆయన ఉపకారులను విడిపించి, ఉపకార నేర శాసనం రద్దు చేయించి, దొంగకు మరణ దండన విధించాడు.