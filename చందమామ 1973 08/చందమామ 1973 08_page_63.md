తన భయం గురించి ఈ నక్కకు తెలియనివ్వటం మంచిది కాదని, “ప్రత్యేకించి కారణం ఏమి లేదు. తాగబుద్ధి కాలేదు,” అన్నది పింగళకం.

“చెప్పకూడని రహస్యమైతే పోనియ్యండి. అన్ని విషయాలూ అందరితోనూ చెప్పదగింది కావు,” అన్నది దమనకం.

దమనకం బుద్ధి సూక్ష్మతలో గురికుదిరి, పింగళకం, “మన ఆరణ్యంలోకి ఒక భయంకరమైన మృగం వచ్చింది. దాని రంకె మహాభయంకరం! నేను ఈ అరణ్యాన్ని విడిచిపెట్టి పోదామను కుంటు న్నాను,” అన్నది.

“అదేమిటి? ఏలిన వారు ధ్వనికే భయపడుతున్నారా? తమ పూర్వీకులు కప్పపడి సంపాదించిన ఈ అరణ్యరాజ్యాన్ని విడిచి పుచ్చటం భావ్యమా? అదీగాక ధ్వనులన్నీ ప్రమాదం కలిగించవు. ఉరుములు వింటాం. తుపాను ధ్వని వింటాం. కాని ఇవి మనకు కీడుచేయవు. ధైర్యశాలి దేనికి భయపడడు, విధికికూడా జడియడు. మీరు

ధైర్యంగా ఉండండి. మీరు విన్న రంకెను లక్ష్యపెట్టకండి. మీరు రణదుందుచి కథ వినలేదా?” అన్నది దమనకం.

“ఏమిటా కథ?” అని పింగళకం అడిగింది.

దమనకం ఇలా చెప్పింది:

ఆకలి గొన్న ఒక నక్క ఆహారం కోసం వెతుకుతూ యుద్ధభూ మిక వెళ్ళింది. ఆక్కడ దాని కొక భయంకరమైన ధ్వని వినవచ్చింది. నక్క భయపడి, “చచ్చానురా, దేవుడా!” అనుకున్నది. తిరాచూస్తే, ఒక చెట్టు కింద కొమ్మకు ఒక రణదుందుచి కట్టి ఉన్నది. గాలిక కొమ్మలు కదిలి, దాన్ని కొట్టటం చేత ధ్వని వస్తున్నది. దాని నిండా మాంసం ఉంటుంది, తినవచ్చు ననుకుని అనక్క దాన్ని ఒక పక్కనుంచి కొరికి రంథ్రం చేసింది. కాని అదుందు థిలో కొయ్యా. చర్మమూ తప్ప నక్కకు ఏమి కనిపించ లేదు.

దమనకం ఈ కథ చెప్పి, “ధ్వనులను బట్టి ఏమి నిర్ణయించ రాదు,” అన్నది.