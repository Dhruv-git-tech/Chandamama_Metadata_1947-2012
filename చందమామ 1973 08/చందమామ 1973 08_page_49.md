యజమానికి బియ్యం బస్తా కొనుక్కురా గలవా అని అడిగితే గాడిద కొనుక్కురాగల నని చెప్పి, బయలుదేరింది,” అన్నాడు హనీ భార్యతో.

“బుద్ధి తక్కువ దద్దమ్మా! ఎద్దుమొద్దు స్వరూపమా! నీ గాడిదా, దీనారమూకూడా పోయాయి. దాని కోసం వెతుకు. వెంటనే బయలుదేరి, బీరూట్ రహదారి వెంటపో. గాడిదనూ, బియ్యాన్ని తీసుకురాకుండా ఇంటికి తిరిగిరాకు!” అని అతని భార్య చిందులు తొక్కింది.

హనీ ఇంటి నుంచి పరిగెత్తు కుంటూ వెళ్ళి, బీరూట్ రోడ్డు పట్టుకు న్నాడు. ఆయాసంతో కళ్ళూ, నాలుకా వెళ్ళుకొచ్చిన

దాకా పరిగెత్తాడు, కాని అతనికి గాడిద కనిపించలేదు.

అతను బీరూట్ నగరం చేరి వాడుక దుకాణానికి వెళ్ళి, “మా గాడిద వచ్చి మీ దగ్గిర బియ్యం కొన్నదా? ఇంతవరకూ ఆది ఇంటికి తిరిగిరాలేదు,” అని బియ్యపు వర్తకుణ్ణి అడిగాడు.

బియ్యపు వర్తకుడు హనీ కేసి చూసి, అతను వెర్రిబాగుల వాడని గ్రహించి, అతనితో హాస్యానికి దిగి, “నిజమే, గాడిద ఈ ఉదయం వచ్చింది. కాని దానికి మా దుకాణంలో వున్న బియ్యం నచ్చలేదు. అందుచేత ఆది మరొక బియ్యం దుకాణానికి వెళ్ళింది,” అంటూ ఆ దుకాణం చూపించాడు.

హనీ పక్కనే ఉన్న ఆ దుకాణానికి వెళ్ళాడు. ఆ సమయంలో మొదటి దుకాణం వాడు రెండో దుకాణం వాడికి సైగలు చేశాడు. రెండో దుకాణం వాడు వాటిని అర్ధం చేసుకుని, హనీ తన దుకాణానికి రాగానే, “ఏం కావాలి? అని అడిగాడు.

హనీ మొదటి వర్తకుణ్ణి అడిగినట్టే రెండో వాణ్ణి కూడా, “మా గాడిద వచ్చి మీ దుకాణంలో బియ్యం కొన్నదా? ఇంతవరకూ ఆది ఇంటికి తిరిగిరాలేదు,” అని అడిగాడు.