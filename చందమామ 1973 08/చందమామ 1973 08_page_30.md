ఒక ఊళ్ళో రోశయ్య అనే కోళ్ళవ్యాపారస్థుడు ఉండేవాడు. వాడు పచ్చి మోసకారి. వాడి వద్ద కొన్ని మచ్చిక అయిన కోళ్ళు ఉండేవి. వాడు రోజు వాటికి సరిపోయినన్ని చేపలు మేపి, మరికొన్ని ఎండు చేపలు తాడుకు గుచ్చి వాటి మెడలలో హారాలుగా వేసి, ఊరిమీదికి పంపే వాడు. ఆ ఎండు చేపల కోసం ఊరి కోళ్ళు వాటి వెంటబడి, రోశయ్య ఇల్లు చేరేవి. అలా తన ఇంటికి చేరిన ఊరి కోళ్ళ ఈకలకు రంగులు వేసి వాటి తాలూకు మనుషులు వాటిని గుర్తు పట్టకుండా చేసి, ఆమ్మి డబ్బు చేసుకునేవాడు రోశయ్య. గ్రామంలో కోళ్ళు ఎలా మాయమవుతున్నాయో, ఎక్కడికి పోతున్నాయో అందరికీ అంతుబట్టని సమస్యగా ఉండేది.

అ ఊళ్ళోనే చిన్నడు అనే ఒక విచిత్ర వ్యక్తి ఉండేవాడు. వాడి వెంట ఒక పిల్లీ,

రెండు కోడిపుంజులూ ఉండేవి. అవే వాడి పంచప్రాణాలు. చిన్నడికి వేట తప్ప మరో ధ్యాస లేదు. ఊళ్ళో కోళ్ళు చిత్రంగా మాయమవుతున్నాయని విని కూడా వాడు అంతగా పట్టించుకోలేదు.

ఉన్నట్టుండి చిన్నడి కోడి పుంజులు రెండూ మాయమయాయి. వాటి కోసం చిన్నడు పని పిల్లాడులా ఏడ్చాడు. తరవాత వాడికి కోళ్ళ దొంగను పట్టుకోవాలన్న పంతం పుట్టుకొచ్చింది. ఆ రోజు మొదలుకొని వాడు వీధుల్లో తిరుగుతూ కోళ్ళను పరీక్షించ సాగాడు.

ఒక చోట చిన్నడికి ఒక వింత కనిపించింది. ఒక కోడి ముందు పరిగెట్టుతున్నది. మరికొన్ని కోళ్ళు దాన్ని అనుసరిస్తున్నాయి. చిన్నడు వాటి వెంట కొంతదూరం వెళ్ళి. ముందుపోయే కోడి మెడలో ఎండు చేపల హారం ఉన్నదనీ, ఆ చేపల కోసం మిగిలిన