భృత్యుడి కొడుకు," అని తన అనుచరు
లతో అన్నది. దమనకం సింహం సన్నిధికి
వచ్చి, సింహానికి నమస్కరించి, సింహం
అనుమతితో కూర్చున్నది.

" కులాసాగా ఉన్నావా ? ఇంత కాలం
నాకు కనపడలేదేం ? ఇప్పుడు రావటానికి
కారణ మేమిటి ? ” అని పింగళికం
అడిగింది.

" ఏలిక పిలవనంపక పోయినా, రావటం
నా ధర్మమని తోచింది. నా వంటి అల్పుడి
వల్ల కూడా ప్రయోజనం ఉంటుంది. తర
తరాలుగా తమను కొలిచిన వాళ్ళం కావటం
చేత మంచి కాలంలోనూ, కష్టకాలంలోనూ
మాకు తమరిని అనుసరించటం విధాయకం.
' నన్ను ఇంత కాలం ఎందుకు చూడ
రాలేదు ? ' అని తమరు అడిగారు.
నన్ను తమరు తమ మంత్రివర్గంలో
చేర్చారా ? ఆలోచనకు రమ్మని పిలిచారా?
భృత్యులలో అర్హులెవరో, అనర్హులెవరో
యజమాని గ్రహించనప్పుడు అర్హులైనవారు
యజమానులకు దూరంగా ఉండి పోతారు, ”
అన్నది దమనకం.

" నక్కా, ఇంతకూ నువు చెప్పదలిచిన
దేమిటి?" అన్నది పింగళికం.

" నక్కనని నన్ను తమరు చిన్నచూపు
చూడవద్దు. మేలైనపట్టు పురుగుల నుంచి
వస్తుంది. రాతి నుంచి బంగారం వస్తుంది.

కర్ర నుంచి ఆగ్ని వస్తుంది. దీనిని బట్టి
జన్మలో ఏమీ లేదు, గుణం ప్రధానం అని
తెలుస్తుంది. ఆందుచేత నన్ను తమరు
హనంగా చూడవద్దు. నేను విశ్వాస పాత్రుణ్ణి,
ఇతరులలాగా స్వలాభం చూసుకునే వాణ్ణి
కాను," అన్నది దమనకం.

" నాకు తెలియదా ? ఇవాళ నీ రాకకు
కారణం ఏమిటో చెప్పు, ” అన్నది
పింగళికం.

" నేనొక ముఖ్య విషయం తమతో
చర్చించాలి. ప్రభువువారు నీరు తాగటానికి
నది వద్దకు వెళ్ళి, అంతలోనే తాగకుండా
ఎందుకు తిరిగి వచ్చారు? ” అని దమనకం
అడిగింది.