కిందికి చాచి, “సమరబాహు! చందూ! త్వరగాపచ్చి నా చేతులు ఆధారంగా పట్టు కుని ద్వారం మీదికి చేరండి,” అని కేక పెట్టాడు.

సమరబాహు, అతడి అనుచరుడైన చందూ వెంటనే పరిగెత్తి, ఖడ్గవర్మ చెప్పిన విధంగా అతడి చేతులు పట్టుకోగానే, ఖడ్గ వర్మ వాళ్ళిద్దర్శి ద్వారం మీదికి లాగాడు. కిందవున్న జీవదత్తుడు దండంతో చుట్టు ముట్టుతున్న తోడేళ్ళను గట్టిగా ఆదిలించి, ఎగిరి సౌరంగ ద్వారం చేరుకున్నాడు.

ఇప్పుడు నలుగురూ తామున్న సౌరంగం లోక పరీక్షగా చూశారు. గుడ్డి వెలుగులో సౌరంగాన ఒక పక్కన పడివున్న చచ్చిన

తోడేలు వాళ్ళ కంట బడింది. దాన్ని అక్కడికి విసిరివేసిన వాడు, ఖడ్గవర్మ.

“జీవా! ఒక రకంగా మన ఎత్తుపారినట్టే. ఈ చచ్చిన తోడేలును పీక్కుతినేందుకు నాలుగైదు తోడేళ్ళు సౌరంగాన్ని చేరినవి గదా? అవీ, ఆ భల్లూకుడూ, వాడి ముఠా అంతా ఏమైనట్టు? ఇంకా బిలదుర్గంలోనే వున్నారంటావా, లేక అరణ్యలోకి పారి పోయారా?” అన్నాడు ఖడ్గవర్మ.

జీవదత్తుడు వెంటనే ఏమీ జవాబు చెప్పు కుండా కొంచెంసేపు బిలంలో నుంచి ఏవైనా ధ్వనులు చేస్తున్న వేమో అని శ్రద్ధగా విని, “ఖడ్గా, బిలంలో ఎక్కడో కొంత గందరగోళం జరుగుతున్నట్టు, ఆస్పష్టంగా నాకు ధ్వనులు వినబడుతున్నవి. నీ కేమీ వినబడటం లేదా? అందరూ ఒకటి రెండు క్షణాలు నిశ్శబ్దంగా వుండి, జాగ్రత్తగా వినిచూడండి,” అన్నాడు.

రెండు మూడు క్షణాల కాలం నిశ్శబ్దంగా గడిచింది. అందరికన్న ముందుగా చందూ, “అయ్యా, బిలంలో ఎక్కడో తోడేళ్ళు అరుస్తున్న ధ్వనులు నాకు వినబడుతున్నవి!” అన్నాడు.

సమరబాహు కళ్ళింతచేసి, తలపంకిస్తూ, “నాకు తోడేళ్ళ అరుపులే కాదు, గురు భల్లూకుడు తన శిఘ్యులకు చేస్తున్న హెచ్చరికలు కూడా వినబడుతున్నవి. మనం