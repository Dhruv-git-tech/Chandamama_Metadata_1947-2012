“అమ్మో, నేను కూర్చోను. ఆ మంగమ్మ దేవాంతకురాలు. అది అంత తేలికగా వెళ్ళి పోదు; వేళకు తిరిగి వచ్చి ఏదో గౌడవ చేస్తుంది. కావాలంటే నువే కూర్చో. చూస్తూ ఉండు, ఆ వేళకువచ్చి మంగమ్మ నలుగుర్ఫీ పిలిచి, రచ్చ చెయ్యకపోతే!” అన్నది కోమటి భార్య.

అర్థరాత్రివేళ కోమటి బూరెలు వేయిస్తూ మంగమ్మ స్థానంలో కూర్చున్నాడు. కాస్సె పటికి ముసలివాళ్ళందరూ బిలబిలమంటూ వచ్చి, “ఒరే అబ్బీ! ఇక్కడ ఉండే ఆడమని షి ఎక్కడికి వెళ్ళింది?” అని అడిగారు.

“పెళ్ళిచేసుకుని చక్కాబోయింది. మీకు ఇబ్బంది లేకుండా మీ పని నేను చేస్తున్నాను గద,” అన్నాడు కోమటి, బూరెలు మొదటి వాయ తీస్తూ.

బూరెలు చూసి వాళ్ళు మొహాలు చిట్లించి, “ఈ సారికి ఇవి చేస్తే చేశావు గాని, రేపటి నుంచీ కోడి మాంసమూ, గొర్రె మాంసమూ చెయ్యి.” అన్నారు.

పెళ్ళాం చెప్పినట్టుగా మంగమ్మ ఎక్కడ వస్తుందో అని భయపడుతున్న కోమటి, “ముందు డబ్బిచ్చి మరీ తినండి. లేకపోతే, చీకటి చాటున మోసం చేసి పోయినా దిక్కులేదు,” అని వాళ్ళతో అన్నాడు.

ఈ మాట వినగానే ముసలివాళ్ళ కళ్ళు చింత నిప్పల్లాగా మెరిశాయి. “కుర్ర పీసుగా! డబ్బిస్తేగాని మమ్మల్ని తిననీయ వుగా? ఎంతధైర్యం! చచ్చినట్టు, మెము ఆడిగినవన్నీ చేసిపెట్టు! లేకపోతే నిన్ను ముక్కలు ముక్కలుగా సరికి నీ పొయియ లోనే కాల్పుకు తినేస్తాం! తప్పించుకోవాలని చూసినా నిన్ను వదలం!” అని కోమటి చేసినవన్నీ తినేసి, అంతా ఒక్క సారిగా మాయమయారు.

కోమటి అది మొదలు ఆదాయం చిల్లి గవ్వలేకుండా అర్ధరాత్రి వ్యాపారం చేస్తూనే ఉన్నాడు. మంగమ్మ తిరిగి రావాలని వెయ్యి దేవుళ్ళకు మొక్కుకుంటున్నాడు, కాని ఆమె తిరిగి రాదు!