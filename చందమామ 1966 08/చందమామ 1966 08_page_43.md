ఎలాగో పెళ్ళి జరిగిపోయింది. ఆ రాత్రి రాజుకొడుకు పడకగదికి వెళ్ళాడు. మంత్రి కొడుకు ముందుగానే ఆ గదిలో ప్రవేశించి దాగి ఉన్నాడు. రాజుకొడుకు పక్కమీద నడుము వాల్చుతూనే తుమ్మ నారంభించాడు. అతను పరసగా నూరుసార్లు తుమ్మాడు. ప్రతిసారీ మంత్రికొడుకు 'చిరం జీవ' అన్నాడు. నూరుసార్లు అలా 'చిరం జీవ' అన్నమీదట మంత్రికొడుకుడు పరమా సందమయింది. అతను తాను దాగి ఉన్నచోటి నుంచి పైకి వచ్చి, రాజుకొడుకు చూస్తూండగానే ఆ గది నుంచి బయటికి వెళ్ళిపోయాడు.

రాజుకొడుకు అది చూసి ఈర్షచెంది, తమ మధ్య ఉండే స్నేహం కూడా పాటించక, ద్వారపాలకులను పిలిచి, "నా పడక గది ప్రవేశించిన ఆ దుర్మార్గుణ్ణి పట్టి బంధించండి. తెల్లవారగానే పథించండి," అని ఉత్తరు విచ్చాడు.

రాజభటులు మంత్రికొడుకు ను తెల్ల వార్లు నిర్బంధంలో ఉంచి, తెల్లవారగానే అతనితో సహా వధ్యభూమికి బయలుదేరారు. అప్పుడు మంత్రికొడుకు వాళ్ళతో, "నన్ను ముందుగా ఒక్కసారి రాజుకొడుకు వద్దకు తీసుకుపొండి. నే సతనితో ఒక్కమాట చెప్పాలి. ఆ తరవాత నన్ను పథింతురు గాని," అన్నాడు.

ఆతను ఇలా అంటున్నాడని వాళ్ళు వెళ్ళి రాజుకొడుకుతో చెప్పారు. అతని మంత్రులు కూడా మంత్రికొడుకు చెప్పేది వినమని రాజుకొడుకుడ్డు సలహా ఇచ్చారు. రాజుకొడుకు మంత్రికొడుకును పిలిపించి, అతని నోట జరిగిన సంగతంతా విన్నాడు. ఇల్లు కూలిపడటం ఒకటి ప్రత్యక్షంగా కనబడటం చేత మిగిలినవి కూడా తప్పక నిజమే ఆయిఉంటా యనుకుని, మంత్రి కొడుకును కీమించి, అతనితో ఎప్పటిలాగే స్నేహంగా ఉన్నాడు.