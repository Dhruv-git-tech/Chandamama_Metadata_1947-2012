# కవలపిల్లలు

ఒక దేశంలో ఒక పల్లెకారి ఉండేవాడు. చేపల వేట కలిసివచ్చి ఆతను చాలా డబ్బు కూడబెట్టాడు. కాని ఎవరనుభవించను? అతనికి పిల్లా పీచూ లేరు.

ఒకనాడు పల్లెవాడు సముద్రం మీదికి వెళ్ళి ఉన్న సమయంలో ఒక వృద్ధురాలు వాళ్ళ ఇంటికి వచ్చి, ఆతని భార్యతో, “బోలె డంత ఆస్తి సంపాదించుకున్నారు; పిల్లలు లేకపోయాక ఏం లాభం?” అన్నది.

“పిల్లలు రాసిపెట్టలేదు, ఎంత విచార పడి మాత్రం ఏం చెయ్య గలం?” అన్నది పల్లెవాడి భార్య.

“అర్థంలేని మాట. నేను చెప్పినట్టు చెయ్యి, నిక్షేపంగా పిల్లలు పుడతారు. నీ భర్త నొక బంగారు చేప పట్టుకురమ్మను. దాన్ని వండి, ఆరు ముక్కలుగా తరుగు. ఒక ముక్క నువు తిను, ఇంకోటి నీ భర్తను తినమను; ఒక ముక్క మీ ఆడకుక్కకూ,

మరో ముక్క మీ ఆడ గురానికీ పెట్టు; మిగిలిన రెండు ముక్కలూ ఇంటి ముందు చెరొకపక్కా పాతిపెట్టు,” అని ముసలామె తన దారిన తాను వెళ్ళింది.

పల్లెవాడి భార్య ముసలామె చెప్పినట్టే తన భర్త చేత బంగారు చేప తెప్పించి, వండి, ఆరు ముక్కలు చేసి, ఒకటి తాను తిని, మరొకటి తన భర్త చేత తినిపించి, ఒకటి కుక్కచేతా, ఇంకొకటి గుర్రంచేతా తినిపించి, మిగతా రెండు ముక్కలూ ఇంటి ముందు ఇటూ, అటూ పాతి పెట్టింది.

కాలక్రమాన ఇంటి ముందు రెండు పున్నాగ చెట్లు మొలిచాయి. కుక్కా, గురమూ రెండేసి పిల్లలను ఈనాయి. పల్లె వాడి భార్య కపలపిల్లలను కన్నది. ఆ పిల్లలకు మిత్రుడూ, మకరుడూ అని పేర్లు పెట్టారు. ఆ పిల్లలిద్దరి మధ్యా ఏమాత్రమూ తేడా తెలిసేదికాదు. తల్లే భేదం తెలుసుకో

సి. మాధవరావు