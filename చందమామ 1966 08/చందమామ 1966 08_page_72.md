లోపల రాముడు యముడితో ఇలా మాట్లాడే సమయంలో దుర్వాసుడు వచ్చి, “లక్ష్మణా, ఇప్పుడే నేను రాముణ్ణి చూడాలి,” అన్నాడు.

“స్వామీ, మా అన్న మరొక పనిలో నిమగ్నుడై ఉన్నాడు. కొంచెం అగాలి. మీరేం పనిమీద వచ్చారో, నా వల్ల మీ కేం కావాలో చెప్పండి,” అన్నాడు లక్ష్మణుడు.

దుర్వాసుడు ఉగ్రుడై, “వెంటనే సన్ను రాముడి దగ్గిరికి తీసుకుపోక పోయావే మీ వంశమంతా నిర్మూలమయేటట్టు శపిస్తాను,” అన్నాడు. తాను ఒక్కడే చచ్చినా నష్టం లేదనీ, సర్వనాశం కారాధనీ ఆలోచించి లక్ష్మణుడు లోపలికి వెళ్ళి రాముణ్ణి పిలిచాడు.

రాముడు లేచివచ్చి, దుర్వాసుడికి సమస్కరించి, “స్వామీ, ఏమి అజ్ఞ?” అని ఆడిగాడు.

“నాకు వెంటనే భోజనం పెట్టించు,” అన్నాడు దుర్వాసుడు. రాము డాయనకు భోజనం పెట్టించాడు. దుర్వాసుడు భోజనం చేసి, సంతోషించి వెళ్ళిపోయాడు.

రాముడికి తన శపథం జ్ఞాపకం వచ్చి విచారం కలిగింది. లక్ష్మణు డతన్ని సమీ పించి, “అన్నా, నా కోసం దిగులు పడకు.

నన్ను చంపి నీ మాట నిలబెట్టుకో,” అని చెప్పాడు.

రాముడు తన మంత్రి పురోహితులను పిలిచి వారికి జరిగిన దంతా చెప్పి వారి సలహా కోరాడు.

“రామా, లక్ష్మణుణ్ణి విడిచిపెట్టెయియ్య. త్యాగం వధతో సమానం. ధర్మభంగం కలగరాదు,” అని వసిష్ఠు డన్నాడు.

లక్ష్మణుడు రాముడికి సమస్కారం చేసి, తన ఇంటికి కూడా పోకుండా, తిన్నగా సరయూతిరానికి వెళ్ళి, శ్వాస స్తంభించి జేసి, యోగం పట్టాడు. ఇంద్రుడు విమానంలో అదృశ్యంగా దిగివచ్చి లక్ష్మణుణ్ణి