## రాజకొడుకూ - మంత్రికొడుకూ

పుష్కరావతి నగరాన్ని ఏలే గూఢసేనుడనే రాజుకు ఒకే ఒక కొడుకుండేవాడు. అతనికి చిన్నతనం నుంచి మంత్రికొడుకుతో గాఢ మైన స్నేహం ఉండేది. ఇద్దరూ ఒకే వయసువాళ్ళు, ఒకే విధమైన రూపురేఖలు కలిగి ఉండేవాళ్ళు. వారి మధ్య స్నేహం ఎంతగా పెరిగిపోయిందంటే, వాళ్ళు ఒక రిని విడిచి ఒకరు కణం సేపు కూడా ఉండలేక పోయేవారు.

అలా కొంతకాలం గడిచాక రాజకొడుకు పెళ్ళి అహిచ్ఛత్రంలో జరగటానికి నిశ్చయమయింది. రాజకొడుకు మంత్రికొడుకును తనతోబాటు ఏనుగు పైన ఎక్కించుకుని, పరివారంతో సహా అహిచ్ఛత్రానికి బయలు దేరాడు. సాయంకాల మయేసరికి ఇకుమతీ నదీతీరానికి చేరుకుని అక్కడ మిజిలీ చేశారు. అక్కడ భోజనా లయాక రాజు కొడుకు తన దాదిని ఏదైనా కథ చెప్పమని

ఆడిగి, ఆమె కథ చెప్పుతూండగానే మార్గాయాసం చేత నిద్రపోయాడు. తరవాత దాది కూడా నిద్రపోయింది.

మంత్రికొడుకు మాత్రం నిద్రపోలేదు. అతనికి ఆకాశంలో ఎవరో మాట్లాడుకునే మాటలు వినిపించాయి. అతను వాటిని శ్రద్ధగా అలకించసాగాడు. ఆ మాట్లాడు తున్నది ఎవరో దేవతాస్త్రలని అతనికి తోచింది. వారిలో ఒకతె, “ఈ పాపిప్టివాడు కథ పూర్తి కాకుండానే నిద్రపోయాడు. ఆందుచేత వీడికి ఈ శాపం ఇస్తున్నాను. ఈ హారాన్ని కింద పడేస్తున్నాను. వీడు తెల్లవారి లేచి దీన్ని తీసుకుని, వెంటనే చస్తాడు,” అన్నది.

“అలా చావని పక్షంలో, నది దాపుల వున్న ఆ మామిడి చెట్టు పళ్ళను చూసి, ఆశపడి కోస్తాడు. కోసి ఆ వెంటనే చస్తాడు,” అన్నది మరొకతె.