చితువు ఎదురుకావటం చూసి, రాజచిచ్చిన
ఫలాన్ని ఆ చితువు చేత పెట్టాడు. చితువు
ఆతనికి తన వంటి మీది శాటిని ఇచ్చాడు.
కార్పటికుడు ఆ శాటిని అమ్మి, భోజనం
చేసి వచ్చి మళ్ళీ సింహద్వారాన్ని చేరాడు.

ఈ లోపల చితువు రాజును చూసి,
మాదీఫలాన్ని ఆ రాజుకు కానుక పెట్టాడు.
రాజు దాన్ని గుర్తించి, “నీ కిది ఎలా
వచ్చింది?” అని అడిగాడు. కార్పటికుడు
దాన్ని తన కిచ్చినట్టు చితువు చెప్పాడు.
“వాడి పాపం ఇంకా పరిహారం కాలేదు
కాబోలు,” అనుకుని రాజు సభ చాలించి,
పండుతో సహా ఇంట్లోక వెళ్ళిపోయాడు.

మర్నాడు మళ్ళీ సభ జరిగింది. రాజు కార్పటికుణ్ణి పెరిచి, తన సమీపంలో కూర్చోబెట్టుకుని, కిందటిరోజు చదివిన శ్లోకమే చదివించి, మెచ్చుకుని, మళ్ళీ ఆ మాదీఫలాన్నే అతని చేతిలో పెట్టాడు. కార్పటికు డా పండును పట్టుకుని బయటికి వెళ్ళిపోయి, రాజును చూడవచ్చే ఒక అధికారి ఎదురయే సరికి, అతనికి ఆ మాదీఫలాన్నిచ్చి, అతని నుంచి ధోవతుల చాపు పుచ్చుకున్నాడు.

ఆ అధికారి మాదీఫలాన్ని తెచ్చి రాజుకు కానుక పెట్టి, రాజు అడిగిన మీదట, దాన్ని తన కౌక కార్పటికు డిచ్చినట్టు చెప్పాడు. “ఇంకా ఆ కార్పటికుడి పాపం పరిహారం కాలేదు కాబోలు,” అనుకున్నాడు రాజు.

మూడోనాడు సభ జరిగేటప్పుడు రాజు మళ్ళీ కార్పటికుణ్ణి సభలోకి పెరిచి, ఆ పాత శ్లోకమే మరొకసారి చదివించి, తన సంతోషాన్ని వెలిబుచ్చి, మాదీఫలాన్ని మళ్ళీ చేతిలో పెట్టాడు. కార్పటికుడు దాన్ని తీసుకుపోయి, రాజాస్థానానికి వస్తున్న విలాసిని అనే నర్తకి కిచ్చి ఒక బంగారు కాను బహుమానం పొంది వెళ్ళిపోయాడు. విలాసిని ఆ మాదీఫలాన్ని తిరిగి రాజుకే కానుకగా ఇచ్చింది. “లక్ష్మీదేవి యొక్క