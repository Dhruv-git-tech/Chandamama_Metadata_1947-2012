“అలా కూడా చావని పక్కంలో వీడు పెళ్ళివా రింట ప్రవేశించే కణంలోనే ఆ ఇంటి ముందుభాగం కూలి, మీద పడి చస్తాడు,” అన్నది మూడోది.

“అలా కూడా చావు తప్పించుకున్న ట్టయితే పడకటింట ప్రవేశించి నూరు తుమ్ములు తుమ్ముతాడు. వాడు తుమ్మి నప్పుడల్లా ఎవరో ఒకరు ‘చిరంజీవ’ అనని పక్కంలో నిశ్చయంగా చస్తాడు,” అన్నది నాలుగోది.

“ఈ మాటలు విన్నవా డెవడైనా వాడి ప్రాణాలు కాపాడాలని వాడితో ఈ సంగతి చెబితే వాడు కూడా చస్తాడు,” అన్నది ఆయిదోది.

ఆ తరవాత ఆదేశతా స్త్రీలు ఆకాశమార్గాన వెళ్ళిపోయారు.

పిడుగుపాటు లాటి ఈ మాటలు విని మంత్రికొడుకు చాలా కలవరపడ్డాడు. రాజు కొడుకు చస్తే తను బతికి ఉండలేదు. అలా అని రాజుకొడుకుతో ఈ శాస్త్రాల మాట చెప్పి, అతనికి చావు తప్పించబానికి కూడా లేదు; అతని చావు అబద్ధమూ తన చావు నిజమూ ఆవుతుంది. అందుచేత తన మిత్రుడితో ఏమీ అనకుండానే తాను అతని ప్రాణాలు కాపాడాలని మంత్రికొడుకు నిశ్చయించుకున్నాడు. ఆ రాత్రి అతనికి కన్ను మూత పడనేలేదు.