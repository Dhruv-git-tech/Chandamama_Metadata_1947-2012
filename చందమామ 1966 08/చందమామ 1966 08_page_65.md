రారు గనక చంద్రదాసు తానే పాలానికి కాపలాకాసి, పిశాచాలను మోసగించి, రత్న హారం కాజేసి ఉండాలి.

అలా అనుకున్న ఆనందుడికి తాను కూడా పిశాచాల నుంచి ఒక రత్నహారం సంపాదించాలని పుట్టింది.

ఆ రాత్రే అతను కంబళీ ఒకటి కప్పుకుని ఆ పాలానికి వచ్చాడు. మంచె పైన వివరూ కాపలా కాయటం లేదు. అంతా ప్రశాంతంగా ఉంది. అర్ధరాత్రి వేళ పిశాచాలు వచ్చాయి. తమ నాయకుడి వద్ద రత్న హారాలు పుచ్చుకున్నాయి. ఆనందుడు కూడా వాటితోపాటు ఆడి, పాడి, రత్న హారం పుచ్చుకున్నాడు. అతని ఆనందానికి మేరలేదు. అతను చల్లగా పిశాచాల మధ్య నుంచి జారుకున్నాడు. అది గమనించి కొన్ని పిశాచాలు, “అడుగో దొంగ! పట్టుకోండి! పట్టుకోండి!” అని అరిచాయి. ఆనందుడు వాటికి దొరికిపోయాడు.

కిందటిసారి తమ హారాలలో ఒకటి పోయినప్పటి నుంచి పిశాచాలు దొంగ కోసం వెయ్యికళ్ళతో చూస్తున్నాయి. ఆ కారణం చేతనే ఆసందుడు వాటికి తేలికగా దొరికిపోయాడు.

పిశాచాలు ఆనందుడి నుంచి హారం లాక్కుని, అతడి కుడిచేతి పైన ఒక దెబ్బ కొట్టి, తమ దారిన తాము పోయాయి.

మర్నాడు చంద్రదాసు తన పాలంలో స్పృహతప్పి పడి ఉన్న ఆనందుణ్ణి తన ఇంట్లో చేర్చి, గ్రామం నుంచి వైద్యుణ్ణి పిలిపించి, చికిత్స చేయించాడు.

“ఏం జరిగింది? మీరు రాత్రివేళ మా ఫాలంలోకి ఎలా వచ్చారు?” అని చంద్రదాసు అడిగితే, తన కేమీ తెలియదని ఆనందుడు బొంకాడు.

కాస్త శక్తి రాగానే ఆనందుడు తన ఇంటికి వెళ్ళిపోయాడు. అతని కుడిచెయ్యి శాశ్వతంగా చచ్చుపడిపోయింది.