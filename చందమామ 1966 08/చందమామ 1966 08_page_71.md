ఆంగదుడి కోసమూ, చంద్రకారత మనేదేశాన్ని చంద్రకేతుడి కోసమూ ఏర్పాటు చేస్తే బాగా ఉంటుందని నిర్ణయం జరిగింది. ఆంగదుడి వెంట లక్ష్మణుడూ, చంద్రకేతుడి వెంట భరతుడూ వెళ్ళి ఆయా దేశాలలో వారికి రాజ్యం ఏర్పాటు చేసి అయోధ్యకు తిరిగి వచ్చారు.

కాలం గడిచి పోయింది. ఒకనాడు యముడు మునివేషంలో రాముడి రాజు భవనానికి వచ్చి, లక్ష్మణుణ్ణి చూసి, “లక్ష్మణా, నేను ఒక గొప్ప మహర్షి దూతగా రాముణ్ణి పని మీద చూడవచ్చానని రాముడితో చెప్పు,” అన్నాడు.

లక్ష్మణుడా మాట చెప్పగానే రాముడు మునిని లోపలికి పంపమన్నాడు. యముడు వచ్చి, రాము డిచ్చిన అర్హ్యపాద్యాలు స్వీకరించి, “రామా, మనం ఏకాంతంగా మాట్లాడాలి. మనం మాట్లాడుకునేటప్పుడెవరైనా వచ్చేపకంలో నీవు వారికి మరణ శిక్ష విధించాలి. అందు శిష్టమయే పకంలో నేను వచ్చిన పని చెబుతాను,” అన్నాడు.

రాముడు సరేనని, లక్ష్మణుణ్ణి పలిచి, “లక్ష్మణా, ద్వారపాలకుణ్ణి పంపేసి, నువే ద్వారం వద్ద ఉండు. మేం మాట్లాడు కుంటుండగా ఎవరు లోపలికి వచ్చినా మరణ దండన తప్పదు,” అని చెప్పాడు.

తరవాత యముడు రాముడితో, “రామా, నేను మారు వేషం థరించి వచ్చిన యముణ్ణి, బ్రహ్మ పంపగా వచ్చాను. బ్రహ్మ నీతో జలా చెప్పమన్నాడు: నీవు రావణ సంహారం కోసం అవతరించిన విష్ణువువు. నీవు భూలోకానికి వచ్చిన పని అయిపోయింది. నీకు ఎప్పుడు తిరిగి రావాలని ఉంటే అప్పుడు తిరిగి రా,” అన్నాడు.

రాముడు నవ్వి, “నీ రాక నాకు చాలా సంతోషం కలిగించింది. నేను కూడా ఎక్కడి నుంచి వచ్చానో ఆక్కడికి వెళ్ళటానికి సిద్ధంగానే ఉన్నాను,” అన్నాడు.