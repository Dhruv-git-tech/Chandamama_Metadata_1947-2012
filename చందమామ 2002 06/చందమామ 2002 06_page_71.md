# మెట్టవేదాంతి!

రాఘవాపురంలో, గురులింగయ్య పేరు తెలియనివారు లేరు. నూలు వ్యాపారంచేసే అతడికి సంపాదన చాలా ఎక్కువే. అయినా, డబ్బును తన అవసరాలక్కూడా ఆచితూచి మరీ ఖర్చుపెడు తూండేవాడు. అతి సామాన్యమైన నూలుదుస్తులు వేసుకుని, ఒక పెంకుటింట్లో భార్యా, ఇద్దరు కొడుకులతో కలిసి జీవిస్తూండేవాడు. తను సంపాదిస్తున్న డబ్బును ఎప్పటికప్పుడు ఇతరులను ఆదుకోవడానికి వినియోగిస్తూండేవాడు. అతణ్ణి అందరూ వింతగా చూసేవారు.

“ఏం లింగయ్యా! సంపాదనంతా వాళ్ళ వీళ్ళ కోసం ఖర్చుపెట్టేస్తున్నావు. అసలు నీకోసం ఏమైనా దాచుకుంటున్నావా లేదా?” అని మిత్రులు, శ్రేయోభిలాపులూ తరచుగా అడుగుతూండేవాళ్ళు.

“నాకాబాధేమీ లేదయ్యా! నాక్కావలసినంత భూమి వుంది. ఇంకా దిగులెందుకూ?” అని బదులుచెప్పేవాడు గురులింగయ్య.

ఆయన ఇంట్లోవాళ్ళుకూడా, ఆయన చేసే ఖర్చులకు అడ్డు చెప్పకపోవడానికి కారణం ఎక్కడో కొంత భూమి కొని, ఆ సంగతి రహస్యంగా వుంచుతున్నాడనుకునేవాళ్ళు. కానీ, గ్రామపెద్ద సకలయ్య మాత్రం, “గురులింగయ్య ఏదో వేదాంతపుబాటలో వున్నాననుకుంటున్నాడని, నా అనుమానం. చూడబోతే, అతడి ధోరణి అంతా మెట్టవేదాంతంలా కనబడుతున్నది,” అనేవాడు.

కొన్నాళ్ళకు గురులింగయ్య ఏదో విషజ్వరంతో హఠాత్తుగామరణించాడు. కొడుకులిద్దరూ గ్రామపెద్దను పిలిచి, తండ్రి ఆస్తిపాస్తుల గురించి వదిలిపోయిన కాయితాలకోసం, ఆయన సమక్షంలో పాతకాలపు భోషాణం తాళం తీసి చూశారు.

అక్కడ వాళ్ళకు, గురులింగయ్య రాసిన కాగితం ఒకటి కనిపించింది. అందులో--“నేను చనిపోయాక, నా శూన్యి పాతిపెట్టడానికి శృశానంలో ఆరడుగుల భూమి ఉండే పున్నది,” అని వున్నది.

అది చూసి సకలయ్య, “ఆహా, నేననుమానించినట్టే గొప్ప మెట్టవేదాంతి!” అన్నాడు.

- కుమారి కుంతల