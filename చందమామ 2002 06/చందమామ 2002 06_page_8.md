# మాయాసరోవరం

## 5

[అడవి ఏనుగుల్ని తరిమివేసిన తరవాత, మొసలి ఆకారంవాడు, చరకాచారి కోసం బయలు దేరాడు. కొండచిలువకు చిక్కి ప్రాణాపాయస్థితిలో వున్న చరకాచారిని, జయశీలుడు కాపాడి, అతణ్ణి ప్రశ్నిస్తున్న సమయంలో, మొసలి ఆకారంవాడు అక్కడికి వచ్చాడు. అతణ్ణి చూస్తూనే జయశీలుడు కత్తిపిడిమీద చేయివేశాడు. సిద్ధసాధకుడు దండు ఎత్తిపట్టుకున్నాడు. - తరూత]

జయశీలుడూ, సిద్ధసాధకుడూ నిర్భయంగా నిలబడటమేకాక, తనను ఎదిరించేందుకు సిద్ధపడడం చూసి, మొసలి ఆకారంవాడు గతుక్కుమన్నాడు. తన వాహనాన్నీ, తన మొసలి రూపాన్నీ, చేతిలో గల వాడిశూలాన్నీ చూసి, వాళ్ళిద్దరూ ఠారుకుని, వెనుదిరిగి పోరిపోతారని వాడు భావించాడు. కాని అలా జరగలేదు.

మొసలి ఆకారంవాడు శూలం ఎత్తిపట్టు కుని, పెద్ద గొంతుతో, “మీరెవరు? ఇక్కడికి ఎందుకు వచ్చారు? ఈ భయంకరారణ్యంలో

మీకేం పని?” అంటూ జయశీలుణ్ణీ, సిద్ధ సాధకుణ్ణీ గద్దించి అడిగాడు.

జయశీలుడు కత్తిని ఒరనుంచి బయటికి లాగి, “మొసలిచర్మం కప్పుకున్న నిన్ను చూస్తే నాకు నవ్వొస్తున్నది. నేనడగవలసిన ప్రశ్నలు నువ్వడుగుతున్నావు. సరే, నువ్వె వరు? ఈ అరణ్యంలోకి ఏం పనిమీద వచ్చావు? నువ్వెక్కి వున్న ఏనుగుక్కూడా ఏదో వింత చర్మం తొడుగు వేసినట్టున్నావు! ఈ కుట నాటకమంతా ఎందుకాడుతున్నావు?” అని అడిగాడు.