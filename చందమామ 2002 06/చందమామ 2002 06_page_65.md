విష్ణువు, “ఆహాహా! నీ నోటిచలవ వల్ల అలాగే జరగాలి!” అని ఆనందించాడు.

నారదుడు, “విజయవిఘ్నీశ్వరా! ఇప్పటికి నీతోబాటే విష్ణువు తొమ్మిది అవతారాలు తెలిశాయి, ఒక్కటి మిగిలింది!” అన్నాడు.

విష్ణువు నారదుణ్ణిచూసి కన్నుగీటి, “త్వర లోనే ఆ కళ్యాణ ఘడియ వచ్చినప్పుడు అదీ తెలుస్తుందిలే! మరీ అంత తొందరెందుకు,” అన్నాడు.

“ఎవరి కళ్యాణం దేవా?” అని అడిగాడు నారదుడు.

“మన కళ్యాణ చక్రవర్తి విజయవిఘ్నీశ్వరుడిదే!” అన్నాడు విష్ణువు.

విఘ్నీశ్వరుడు చిరుకోపంగా చూశాడు. “వెయ్యి విఘ్నాలు కల్పించుకోక తప్పదు!” అని గట్టిగా అనుకున్నాడు.

“నాయన్నాయన, అంతటితో సరిపెట్టు! వెయ్యి విఘ్నాలు పూర్తి అయ్యాక అరవిఘ్నం అయినా కల్పించుకోడానికి చెల్లేది లేదు సుమీ!” అని విష్ణువు పెచ్చరించాడు.

నారదుడు, “వెయ్యి విఘ్నాలనగా ఏమా త్రం? వెయ్యి విఘ్నాల తర్వాత విఘ్నీశ్వరుడి పెళ్ళి తప్పదు-తప్పదు! సరిసరి మాగరి, అని పాడుతూ ముల్లోకాలు తిరిగాడు.

శివుడికి పార్వతిపై గల మోహానురాగం తేజస్సుగా మారింది. అగ్నిదేవుడు దాన్ని తీసు కెళ్ళి శరవణ సరస్సు చేరేలాగ చేశాడు. ఆరు ముఖాలతో కుమారస్వామి అవతరించాడు. ఆరుగురు బుషి భార్యలు అతణ్ణి పెంచి పార్వతీ పరమేశ్వరులకు అప్పగించారు. కుమారస్వామి పెరిగి పెద్దవాడయ్యాడు. గరు త్మంతుడు అతనికి నెమలి వాహనం ఇచ్చాడు. ఇంద్రుడు అతనికి ఎన్నోఆయుధాల్ని ఇచ్చాడు. పార్వతి శక్తిబళ్లాన్ని ఇచ్చింది. కుమారస్వామి పెరిగి పెద్ద అవుతూంటే తారకాసురుడు తల్లి డిల్లిపోతూ భయంతో పీడకలలు కనసాగాడు.

కుమారస్వామి గొప్ప తపస్సు చేసి బ్రహ్మ జ్ఞానాన్ని విడమర్చి చెప్పి సుబ్రహ్మణ్యస్వామి అనిపించుకున్నాడు. ఓంకారం గురించిన నిగూఢ రహస్యాల్ని శివుడంతటివాడికే గురువై ఉపదేశించాడు. అన్నదమ్ములైన విఘ్నీశ్వరుడు, కుమారస్వామి కైలాసంలో పార్వతీ శివుల కనులపండుగగా ఎంతో సఖ్యంగా ఆటపాటలతో విహరిస్తున్నారు.