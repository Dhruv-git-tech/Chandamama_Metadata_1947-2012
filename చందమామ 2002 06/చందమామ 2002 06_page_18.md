వొకాయన దగ్గరకు డబ్బుకోసం వెళ్ళాను, ఫలితం కలగలేదు. నేను వారం రోజుల తర్వాత మా గ్రామానికి తిరిగి వస్తుండగా, గ్రామ రచ్చబండ దగ్గర కూర్చుని వున్న వడ్డీ వ్యాపారీ, గ్రామాధికారీ మరిద్దరు పెద్దలు— నేను బాకీ వడ్డీతోసహా పక్షం రోజుల్లో తీర్చక పోతే పాలంతో పాటు ఇల్లుకూడా వదులుకో వలసి వస్తుందని గట్టిగా హెచ్చరించారు.

“మహారాజా! కుటుంబ గౌరవం, ప్రతిష్ఠా అనేవి రాజుకైనా, సామాన్య గృహస్థకైనా ప్రాణప్రదమైనవి. నేను గడప దాటి ఇంటిలో అడుగుపెట్టగానే, నా భార్య నవ్వుతూ ఎదురు పడి ఏదో చెప్పబోయింది. అయితే రచ్చబండ దగ్గర జరిగిన అవమానంతో మితిమీరిన కోపంలో ఉన్న నేను, ఆమెనూ, ఆమె తుమ్ముణ్ణీ— మొత్తం వాళ్ళ వంశాన్నీ నానా దుర్భాషలాడడం ప్రారంభించాను. అంతే! ఆమె పెద్దగా శోకం పెడుతూ పెరటిలోకి పరిగెత్తింది. నేనేం పట్టించుకోలేదు. ఆ తర్వాత కొంతసేపటికి

పక్కగదిలోకి వెళ్ళగా, వారం రోజుల్లో డబ్బుతో తాను వస్తున్నట్టు, ఆమె తమ్ముడు రాసిన ఉత్తరం కనిపించింది,” అని యోగి కళ్ళ నీళ్ళు తుడుచుకుంటూ ఆగాడు.

తమ భార్య పెరట్లోవున్న బావిలో దూకి ఆత్మహత్యచేసుకున్నది! అంతేదా, మహాత్మా?” అన్నాడు రాజు.

“జరిగిందదే, మహారాజా! నేను ఇంటి తలుపులు కూడా మూయకుండా, అప్పటి కప్పడు బయల్దేరి దేశదిమ్మరినై కొన్నాళ్ళకు నదీతీరంలోని ఈ మర్రిచెట్టుకిందికి చేరాను. ఆ క్షణం నుంచీ నేను అంధుణ్ణీ, మూగ, చెవిటి వాణ్ణీ,” అన్నాడు.

“మరిమీ గురించి ప్రచారంలో వున్న అద్భుతశక్తులమాటేమిటి, మహాత్మా!” అని ప్రశ్నించాడు రాజు.

“నాలో ఏవో అద్భుతశక్తులున్నవని పని గట్టుకు ప్రచారం చేస్తూ, లాభపడుతున్న వంచకుల గురించి నాకు సర్వం తెలుసు.

చందమామ

19

జూన్ 2002