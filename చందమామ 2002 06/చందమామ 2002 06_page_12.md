వచ్చి, మకరకేతు భుజంలో దిగింది. బాణం
దెబ్బ తింటూనే మకరకేతు బాధతో పెద్దగా
ఒకకేకపెట్టి, “జయశీలా, ఇది అన్యాయం!
నీకు లొంగి, నీ ఆజ్ఞల్ని శిరసావహిస్తున్న
నన్ను, శూలంతో పాడుస్తావా?” అన్నాడు.

హఠాత్తుగా బాణం వచ్చి మకరకేతుకు తగలగానే జయశీలుడూ, సిద్ధసాధకుడూ కూడా ఉలిక్కిపడ్డారు. జయశీలుడు తలెత్తి చెట్టుకొమ్మల్లోకి చూసేంతలో, అక్కడినుంచి వికవికమనే నవ్వుతో, “ఒరే మొసలిముచ్చు! నేను కొట్టిన అడవికోడిని దొంగిలించుకు పోతావా? నువ్వు భూతానివి కాదు; మనిషివే. ఆ సంగతి తెలిసిపోయింది. ఇదుగో, ఈ బాణం నీ గుండెల్లో దిగబోతున్నది,” అన్న మాటలు వినిపించినై.

జయశీలుడూ, సిద్ధసాధకుడూ కూడా ఆ
గొంతు గుర్తించారు. ఆ మాట్లాడుతున్నవాడు
బోయ భీమన్న. వెంటనే సిద్ధసాధకుడు తన
మంత్రదండాన్ని పైకెత్తి, “ఒరే, బోయభీమన్నా,
ఇంకో బాణం వదిలావో, నిన్ను మహాకాళు
డికి ఆహారంగా వేస్తాను. చెట్టు దిగిరా,”
అంటూ కేకపెట్టాడు.

“ ఎవరది? రాజుగారి దయ్యాలపోతా?”
అంటూ బోయ భీమన్న కీచుమన్నాడు.

“నేను దయ్యాలపోతును కాదు, మాంత్రి
కుణ్ణి., సిద్ధసాధకుణ్ణి. నోరు మూసుకుని
నువ్వు ఈ క్షణమే చెట్టుదిగి వస్తావా లేక,
మంత్రం ప్రయోగించి, అక్కడే కొమ్మల్లో
నిలుపునా మంటల్లో కాల్చి వేయమంటావా?”
అన్నాడు సిద్ధసాధకుడు.

“నన్ను బాణంతో కొట్టినవాడు, ఆ బోయ
వెధవా? ఎంత గొప్ప మాయాసరోవరేశ్వరుడి
బంటుకు, ఎంత దుర్దశ పట్టింది! వాణ్ణి
చెట్టుతోపాటు జలగ్రహం చేత నేల పడగో
ట్టించి, సున్నంలోకి ఎముక లేకుండా తొక్కి
స్తాను,” అంటూ మకరకేతు, జలగ్రహాన్ని
గట్టిగా హెచ్చరించాడు.

జయశీలుడు వారించే లోపలే జలగ్రహం
ఒకసారి ఘీంకరించి, దూకుతూపోయి బోయ
భీమన్న ఎక్కివున్న చెట్టును తలతో ఒకసారి
ఢీకొట్టి, తొండంతో పట్టుకుని కూకటి వేళ్ళతో
పాటు పెకలించింది. చెట్లకొమ్మల్లో వున్న
బోయ భీమన్న కిందూ, మీదూ అవుతూ ఆర్త
నాదాలు చేయసాగాడు. - (ఇంకావుంది)