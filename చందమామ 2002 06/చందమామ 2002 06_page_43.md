# వింతగొలీపే వన్యప్రాణులు

మనలాగే ఈ దేశానికి చెందిన జంతు ప్రపంచంలోని కొన్ని అద్భుత ప్రాణుల చిత్రాలు ఇక్కడ ఉన్నాయి. భారతదేశంలో నమోదయిన 81,000 జాతుల జంతువులలో ఇవికేమం 5 మాత్రమే...

## హూలాక్ గిబ్బన్
(హైలోబేట్స్ హూలాక్)

ఈశాన్య భారతదేశంలోని కొన్ని ఋతుపవన అరణ్యాల్లో ఈ గిబ్బన్లు కనిపిస్తాయి. నశించిపోతున్న స్థితిలోవున్న ఈ జంతువే భారతదేశానికి చెందిన ఏకైక వాలిడి. అంటే తోకలేని కోతి. (ఇది కోతిలాగా కనిపిస్తుందే గాని, కోతి కన్నా భిన్నమైనది.) పెద్దవైన మగ గిబ్బన్లూ, చిన్న ఆడ గిబ్బన్లూ నల్లటి శరీరం రంగు కలిగి ఉంటాయి. పెద్దవైన తర్వాత ఆడ గిబ్బన్లు మాత్రం లేతపసుపు పచ్చ రంగులో ఉంటాయి. వాటి కాళ్ళకన్నా, చేతులు పాడవుగా ఉంటాయి. గుబురుగా ఉన్న చెట్ల మధ్య ఒక చెట్టుపై నుంచి మరొక చెట్టు మీదికి కొమ్మలను బలమైన చేతులతో పట్టుకుని ఊగుతూ దాటుతూ ఉంటాయి. ఇవి కుటుంబాలుగా నివసిస్తాయి. పళ్ళు, ఆకులు, కాయలు, కీటకాలు, పురుగులుమొద లైనవాటిని తింటాయి. తెల్లవారక ముందే ఇవి ఆకుల మీది మంచు బిందువులను జూరుకుంటాయి.

Abi Tantil

## జ్యువెల్ బీటిల్

పెద్ద కందిరీగల్లాంటి జ్యువెల్ బీటిల్ ఆకర్షణీయమైన రంగులతో మెరిసే శరీరం కలిగి ఉంటుంది. పెరిగిన పురుగులు ఋతుపవనాల సమయంలోనే ముఖ్యంగా కనిపిస్తాయి. ఇది స్వల్పకాలమే బతికి, ఋతుపవనాల చివర చనిపోతుంది. ఈలోగా సంతానోత్పత్తి చేయడం, లేత శిరీషవృక్షాల వేళ్ళ. సమీపంలో గుడ్లు పెట్టడం పూర్తిచేస్తుంది. గుడ్లనుంచి వెలుపలికి వచ్చాక, లార్వా వేళ్ళనూ, వేళ్ళ బెరడునూ తిని బతుకుతుంది. దానికి యుక్తవయసు రావడానికి తొమ్మిది నెలలు పడుతుంది. పెద్దదైన పురుగు, అదే చెట్టులోని ఆకులను తిని బతుకుతుంది. ఈ జ్యువెల్ బీటిల్స్ ఉండే ప్రాంతాలలో నివసించే గిరిజనులు వీటి మెరిసే రెక్కలను నగలు తయారుచేయడానికి ఉపయోగిస్తారు.

Vivek Gour- Broome