అగస్త్యుడు దక్షిణప్రాంతాన్నే తన నివాసంగా చేసుకున్నాడు. ఆ విధంగా వింధ్యపర్వతం ఆ తరవాత వంచిన తల ఎత్తలేదు; పైకి ఎదగ లేదు. ఎలాంటి అవరోధం లేకుండా యథా ప్రకారం సూర్యచుంద్రుల గమనం కొనసాగుతున్నది!

ఇప్పుడు దేవతలు మళ్ళీ అగస్త్యుణ్ణి ఆశయించి, “కాలకేయుల దురాగతాలను భరించలేకుండా ఉన్నాం. సాధుపులకూ సజ్జనులకూ భద్రత కరువయింది. ప్రజలకు శాంతి లేకుండా పోయింది. ఆ దుర్మార్గుల నుంచి మమ్మల్ని రక్తించండి!” అని వేడుకున్నారు.

అగస్త్యుడు తల పంకించి, తిన్నగా సముద్రతీరానికి నడపసాగాడు. దేవతలు, రాజులు, వీరులు ఆయన్ను అనుసరించి వెళ్ళారు. సముద్రతీరం చేరగానే అగస్త్యుడు కొంతసేపు మౌనంగా అలాగే స్థాణువులా నిలబడ్డాడు. ఏం చేయనున్నాడో అని అందరూ ఉత్కంఠ తతో ఎదురు చూడసాగారు.

అయన ఏకాగ్రతతో ఆలోచించాడు. ఆ తరవాత నెమ్మదిగా కూర్చుని చేతులు సాచి దోసిలి పట్టాడు. సముద్రం నుంచి జలం పాయలా ఆయన దోసిలిలోకి ఉరికింది. ముని దోసిలితో జలాన్ని తాగసాగాడు. కొంత సేపటికి సముద్ర జలాన్నంతా తాగేశాడు. లోపల దాక్కున్న కాలకేయులు హాపాకారాలతో బయటపడ్డారు. ముని వెంట వచ్చిన దేవతలు, రాజులు, సైనికులు వాళ్ళను హతమార్చారు!

ఇక్కడొక ముఖ్యమైన సంగతి చెప్పాలి. మన పురాణ కథలలో ఎన్నో అంతరార్థాలు ఉంటాయని వాటిని చదివినవారందరికీ తెలుసు. ఇక్కడ సముద్రం, చైతన్యానికి సంకేతం. ముని సముద్ర జలాన్నంతా తాగేసి, రాక్షస సంహారానికి సాయపడడాన్ని- చైతన్యాన్ని అదుపులోకి తెచ్చుకుని, దాని అభ్యున్నతికి అవరోధంగా ఉన్నవాటిని తొల గించడం అని చెప్పుకోవచ్చు! ప్రస్తుతానికి కథమీకు తెలుసు. మునుముందు ఇలాంటి కథలపట్ల మీకు మరింత ఆసక్తి కలిగినట్టయితే, మరిన్ని కథలు చదివి, ఆలోచించి వాటిలో దాగివున్న అర్థాలను, సత్యాలను గ్రహించవచ్చు.