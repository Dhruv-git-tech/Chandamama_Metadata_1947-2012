సరదాగా రంగులద్దుదాం!

బట్టలకు కొత్తరంగులు వేయాలనుకున్నప్పుడు, రసాయనిక పదార్థాలతో తయారు చేసిన రంగులు ఉపయోగించకండి. కొత్త పద్ధతికి మార్గదర్శకులు కండి! తువ్వాళ్ళకు, గుడ్డ సంచులకు, ఇతర దుస్తులకు ఉపయోగించే రంగులను కూరగాయలతో తయారు చేసుకోవచ్చు. అయితే ఒక విషయం, సింథెటిక్ బట్టలకు ఈ రంగులు వేయడానికి ప్రయత్నించకండి. రంగులు వేయడాన్ని ఒక పాత నూలు తువ్వాలుతో గానీ, చేతి గుడ్డతోగానీ ప్రారంభించవచ్చు. అది తెల్లదిగానో లేదా బాగా రంగు వెలిసిపోయినదిగానో ఉండడం ముఖ్యం.

మామూలు సైజులో వున్న రెండు మూడు బీట్ రూట్ దుంపలను చిన్నచిన్న ముక్కలుగా తరుక్కోండి. ఆ ముక్కలను ఒక వెడల్పాటి పాత్రలో వేయండి. ముక్కలు మునిగేవరకు నీళ్ళు పోయండి. మరొకరి సాయంతో స్టవ్ ను ముట్టించి, పాత్రను దానిపై ఉంచండి. నీళ్ళు వేడెక్కేకొద్దీ అవి బీట్ రూట్ లా ఎర్రగా మారి పోతాయి! పాత్రను సెగపై నుంచి కిందికి దించి బీట్ రూట్ ముక్కలు తీసి పక్కన పెట్టండి. ఇప్పుడు మీ డై (రంగు) రెడీ. (ఉడకబెట్టిన బీట్ రూట్ ముక్కలు రుచికరమై సలాడ్ గా పనికివస్తాయి.) ఇప్పుడు మళ్ళీ పాత్రను సెగపై ఉంచి నీళ్ళు తెర్లేలా చేయండి. ఆ తరవాత చేతిగుడ్డను అందులోకి వేసి శుభమైన పుల్లతోగానీ, గరిటతోగానీ కలియబెట్టండి. బట్టకు రంగు బాగా హత్తుకున్న తరవాత, స్టవ్ ను ఆఫ్ చేయాలి. ఒక రాత్రంతా బట్టను రంగునీళ్ళల్లో అలాగే ఉంచాలి.

రంగు మరీ దృఢంగా (వెలిసిపోకుండా) ఉండాలంటే నీళ్ళల్లో కొంచెం వెనిగర్ కలపాలి.

బీట్ రూట్ తో పాటు లేత ఎరుపు కోసం హోలీహాక్, కుశుంబ పుష్పాలు, జమ్మప్పాలు, ఉల్లిపాయ పారలు మొదలైన వాటినీ; పచ్చ రంగుకు స్పినాచ్ ఆకులూ; పసుపురంగుకు ఇప్ప బెరడు, పళ్ళు; నలుపు ఊదారంగులకు ఎండబెట్టి, ఉడికించిన ఉసిరికఫలాలూ ఉపయోగించవచ్చు. ఇతర రంగులు తయారు చేయడానికి ఆకులూ, పువ్వులతో ప్రయత్నించి చూడండి. కొత్తకొత్త ప్రయోగాలు చేయండి!

కావలసినప్పుడు రంగులు తయారు చేయడానికి అపరాజిత, మందార, జకరంద, కుంకుమలాంటి పుష్పాలనూ, గోరింటాకు వంటి ఆకులనూ ఎండబెట్టి భద్రపరచవచ్చు. రంగులు వెలిసిపోకుండా ఉండడానికి పూలను నీడలో ఎండబెట్టాలన్న విషయం గుర్తుంచుకోండి. కాబట్టి మీకు మరెప్పుడైనా ‘డై’ కావలసివస్తే ఎండు పూరేకులను రాత్రంతా నీళ్ళల్లో నానబెట్టడమే తరువాయి! ప్రయత్నించి చూడండి!

- శ్రుతిదేవి

1970లలో హిమాలయిన ప్రాంతంలో చెట్లు నరకబడకుండా అడ్డుకోవడానికి, ప్రజలు చెట్లను కొగిలించుకునే ఒక ఉద్యమం జరిగింది. ఆ ఉద్యమం పేరేమిటో తెలుసా?

ంగ్లాఫ్రిఐ గ్రిజిల్ల

[సంకలనం: సీమా భట్]