జరుగుతున్నదో తెలుసుకునేలోగానే ఇళ్ళు తగల బడిపోయేవి. తలలు ఎగిరిపోయేవి. కాళ్ళు చేతులు తెగి పడేవి. శరీరాలు రక్తస్తిక్తమయ్యేవి. ప్రజలు ప్రాణాలు గుప్పిట పట్టు కుని దిక్కుకొకరు చెట్టుకొకరుగా పారిపోయి నప్పటికీ, ఒక్కరిద్దరు మాత్రమే ప్రాణాలతో తప్పించుకోగలిగేవారు.

తెల్లవారేసరికి రాక్షసమూక జాడ కనిపించేదికాదు. వాళ్ళు ఎక్కడికి వెళ్ళారో కూడా తెలిసేది కాదు. సైనికులు ఎంత వెదికినా ప్రయోజనం లేకుండాపోయేది. వాళ్ళు ఎలా మాయమైపోతున్నారా అని అందరూ ఆశ్చర్యంతో, తీరని భయాందోళనలకు లోన య్యేవారు.

కొన్నాళ్ళకు ఈ రాక్షసుల గుట్టుబయట పడింది. భూమి మీద నానారభస్సేసి, వాళ్ళు సముద్రగర్భం చేరి గుట్టుచప్పుడు కాకుండా దాక్కునేమాళ్ళు. ఆసంగతి తెలిసినా

సముద్రం లోపలికి వెళ్ళి వాళ్ళను ఎదుర్కొని చంపేశక్తి ఎవరికీ లేకపోయింది.

ఈ ఆపద సమయంలో ఆదుకునే శక్తి ఒక్క అగస్త్యమునికే ఉన్నదని దేవతలకు తెలియవచ్చింది. ఆయన హిమాలయ పరిసరాల నుంచి వింధ్యపర్వతాలు దాటుకుని దక్షిణాగ్రానికి చేరాడు. ఆయన దక్షిణ దిశకు చేరడానికి ప్రత్యేక కారణం ఉంది. వింధ్యపర్వతానికి ఎందుకో సూర్యుడి మీద ఆగ్రహం కలిగింది. తూర్పునుంచి పశ్చిమదిశగా సాగే సూర్య గమనాన్ని ఆపాలని వింధ్యపర్వతం భావించింది. రోజు రోజుకూ అమిత వేగంతో ఆకాశాన్నంటేలా ఎదగసాగింది. దేవతలూ, మునులూ అలా చేయవద్దని వింధ్యపర్వతాన్ని అదుపుచేయమని అగస్త్యుణ్ణి అభ్యర్థించారు.

వింధ్యపర్వతానికి తన గురువైన అగస్త్య డంటే ఎనలేని గౌరవమర్యాదలు ఉండేవి. అది ఎరిగిన దేవతలు, సూర్యచంద్రుల గమనానికి అవరోధం కల్పించాలన్న వింధ్యపర్వతాన్ని అదుపుచేయమని అగస్త్యుణ్ణి అభ్యర్థించారు.

అగస్త్యుడు బాగా ఆలోచించాడు. తిన్నగా పర్వతం దగ్గరికి వెళ్ళాడు. వింధ్యపర్వతం ఆకాశాన్నంటుతూన్న తన ఆకారాన్ని తగ్గించుకుని, వంగి మునికి వినయంతో శిరసు వంచి నమస్కరించింది.

అగస్త్యుడు ఆశీర్వదించి, “నేను తిరిగి వచ్చేవరకు ఇలాగే ఉండు,” అని చెప్పి దక్షిణాపథంకేసి నడిచాడు.

గురువు మాటను జవదాటే ప్రసక్తేలేదు గాని, గురువు ఆ తరవాత తిరిగి వెళ్ళనేలేదు.