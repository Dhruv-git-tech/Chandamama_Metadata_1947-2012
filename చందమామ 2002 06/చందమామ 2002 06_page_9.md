“ఛి, అల్ప మానవుడి నుంచి ఇంతధిక్కా రమా? నేను సహించను,” అంటూ మొసలి ఆకారంవాడు, జలగ్రహాన్ని అదిలించబోయేం తలో, అంతవరకూ అతడి తోక పట్టుకుని వణికిపోతున్న వీరనారాయుడు మొండి ధైర్యం తెచ్చుకుని, మొసలి ఆకారంవాడి శూలం వున్న చేతిని, తన రెండు చేతులతో గట్టిగా పట్టుకుని, “మొసలిదొరా, కాస్తంత నిదానించు. నుప్వెంత వీరుడివైనా డొక్కలో ఇంకా గుచ్చుకుని వున్న కత్తిని మరిచిపోకు. ఆ ఇద్దరితో సమాధాన పడటం మంచిది. చరకాచారిగారు వైద్యానికి పనికివస్తుందని, కొండచిలువను పట్టబోయి చిక్కులో పడిన ట్టున్నది,” అన్నాడు.

వీరనారాయుడు ఇలా అన్న తరవాత గాని, మొసలి ఆకారంవాడు పరీక్షగా చరకా చారికేసి చూడలేదు. ఇప్పుడు చరకాచారి లేచి

నిలబడేందుకు ప్రయత్నిస్తూ, మూలుగు తున్నాడు. అతడి పక్కనే నేలమీద తల తెగి పడివున్న కొండచిలువ గిలగిల కొట్టుకుంటున్నది.. ఇదిచూసి మొసలి ఆకారంవాడు ఒక తృటికాలం నిశ్చేష్టుడై, “చరకాచారీ, నాకు వైద్యం చేసేందుకు కొండ చిలువను పట్టుకోబోయి, చిక్కులో పడ్డావా? నీకు కావాలంటే, ఏనుగులనే మింగగలిగినంత పెద్ద కొండ చిలువలను, నా శూలానికి గుచ్చి తెచ్చి, ఇచ్చి వుండేవాడినే!” అన్నాడు.

చరకాచారి, “మొసలి ప్రభూ!” అంటూ ఏమోచెప్పబోయి, గొంతు పెగలక, చేఎత్తి అత డికి జయశీలుణ్ణీ, సిద్ధసాధకుణ్ణీచూపించాడు.

మొసలి ఆకారంవాడు, వాళ్ళిద్దరికేసే కళ్ళెర్రచేసి చూస్తూ, “మీరింకా ఇక్కడే వున్నారా? ఊ, బతకాలని వుంటే, శూలానికీ, నాకంటికీ, ఆననంత దూరం పారిపాండి,” అన్నాడు.

ఆ వెంటనే జయశీలుడు కత్తి ఎత్తి ముందుకు ఒక అడుగు వేశాడు. అది చూసి వీరనారాయుడు చిన్నగా ఒక కేకపెట్టి, జయ శీలుడితో, “శూరకత్తి, చినబాబూ, కాస్తాఆగు! ఈ మొసలిదొరమీద కత్తితో కలబడటం అంటే, నిస్సహాయుడైన మనిషిని హత్య చేయటంతో సమానం. ఆయన డొక్కలో దిగి వున్న కత్తిని చూశావా? దాన్ని బయటికి లాగకపోతే, నెత్తురు గడ్డకట్టి మరణించి తీరుతాడు,” అన్నాడు.

“వీడు అంత సుఖంగా చావటం నాకీష్టం లేదు. వీడి డొక్కలో విరిగిన కత్తి మిగతాభాగం కనకాక్షరాజుగారి దగ్గర వున్నది!” అన్నాడు జయశీలుడు.