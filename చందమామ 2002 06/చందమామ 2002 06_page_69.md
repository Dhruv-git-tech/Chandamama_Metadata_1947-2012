తిరుపతి వెళ్తున్నాం. మీరూ మాతో వస్తే బావుం టుందనుకున్నాం. ఆసంగతి అడగడానికొస్తే, మీరిలా చిన్న పిల్లల్లా కొట్లాడుకుంటున్నారు. సరేలే! ఈసారికి మేమే వెళ్ళి వస్తాం,"అంటూ విసురుగా వెళ్ళిపోయింది భాగ్యమ్మ.

అంతత్వరుగా ఇంటికి తిరిగి వచ్చిన భార్యను చూసి, ఆశ్చర్యపోయాడు సూరయ్య. అన్నగారి ఇంటిదగ్గర ఏం జరిగిందో అతడికి అంతుబట్ట లేదు. ఏమైనా, భార్య త్వరగా ఇంటికి తిరిగి రావడం, అతడికి చాలా సంతోషం కలిగించింది. భాగ్యమ్మ ఏమీ జరగనట్టే, భర్తకు భోజనం వడ్డించింది.

ఆ రోజు రాత్రి ఉల్లాసంగా కనిపిస్తున్న సూరయ్యతో భాగ్యమ్మ, “ఏమండీ! మనకేదో శనిపీడ పట్టుకున్నట్టున్నది. అందువల్లే మన మధ్య చీటికీ మాటికీ గొడవలొస్తున్నాయి. ఒకసారి తిరుపతి వెళ్ళి దేవుణ్ణి దర్శించుకు వద్దాం!” అన్నది.

సూరయ్య, భార్యలో వచ్చిన మార్పుకు ఎంతగానో ఆనందిస్తూ, “సరే, అలాగే, నీ ఇష్ట ప్రకారం పెళ్ళాం!” అన్నాడు.

అన్నయ్య, వదినెలు తనను అమానించి నందుకు, తనుకూడా వాళ్ళకు తగినబుద్ధి చెప్పానని, భాగ్యమ్మ ఆనందుడింది. మర్నాడు ఆమె భర్తను వెంటబెట్టుకుని, ధర్మయ్య, సావిత్రులు చూస్తూండగా తిరుపతికి సంతోషంగా ప్రయాణమైంది.

హాయిగా అన్యోన్యంగావున్న, ఆ దంపతు లను చూసి, ధర్మయ్య తన భార్య తెలివిని ఎంతో మెచ్చుకున్నాడు. అతడు భార్యతో, “సావిత్రీ! నువ్వు చెప్పిన ఉపాయం బహు చక్కగా పనిచేసింది. భాగ్యమ్మ, తన భర్తతో గొడవపడి మన ఇంటికి వచ్చిన సమయంలో, మనం పోట్లాడుకుంటూ వుండడం చూసి, నిజమేననుకున్నది! ఇలా చేద్దామని నువ్వి చ్చిన సలహావల్ల, ఒక కాపురంలో గొడవలు లేకుండా పోయినై,” అన్నాడు.

సావిత్రి నవ్వుతూ, “ఆలోచిస్తే ఏ సమస్య సైనా పరిష్కరించుకోవచ్చునని చెప్పానుకదా! ఇక మీ చెల్లెలు, వారానికి ఒకటి రెండుసార్లు వీధిన పడి మన ఇంటికి వస్తూ, నలుగురిలో నవ్వులపాలు కాదు, హాయి!” అన్నది.