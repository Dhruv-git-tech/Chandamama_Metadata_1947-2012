రక్తించడమే
మతంగా...

గ్రామం పాలిమేరలో పశువులూ, గేదెలతో కలిసి నల్లజింకలూ, చింకారాలూ చిన్నచిన్న గుంపులుగా మేస్తున్నట్టు ఒక్కసారి ఊహించుకోండి చూద్దాం. అదీ రాజస్థాన్ ఎడారి ప్రాంతంలో అయితే మరి అద్భుతంగా ఉంటుంది. అభూత కల్పనలా కనిపించినప్పటికీ ఇది పచ్చి నిజం. ఈ అద్భుతానికి కారణం బిష్ణోయిలు. సర్వ ప్రాణికోటికీ, ఆమాటకు వస్తే-చెట్టు చేమలకూ, క్రిమికీటకాలకూ, చేపలకూ కూడా జీవించే హక్కూ, ప్రకృతి సంపదలో భాగస్వామ్యం ఉందని బిష్ణోయిలు విశ్వసిస్తారు.

ఇదంతా రాజస్థాన్ నాగౌర్ జిల్లాలోని ఒక గ్రామవాసి, జంబోజీతో ఆరంభమయింది. 1503 వ సంవత్సరంలో జన్మించిన జంబోజీని ఆయన అనుచరులు గురుమహరాజ్ జంబోజీ అని పిలుస్తారు. ఎండిపోయిన థార్ఎడారి ప్రాంతంలో మనుషులు మనుగడ కొనసాగించాలంటే అక్కడి జీవ్మైవిధ్యాన్ని పరిక్రించాలన్న పరమ సత్యాన్ని ఆయన గ్రాంచాడు. 1542 లో బిష్ణోయ్ తన ప్రచారాన్ని ప్రారంభించాడు. అందుకు 29 నియమాలను రూపాందించాడు.

ప్రాణం ఏ రూపంలో ఉన్నా, బిష్ణోయిలు దానిని పరిరక్షిస్తారు. ఎండు పుల్లలను పాయ్యిలో పెట్టేప్పుడు కూడా, ఆ పుల్లలలో ఏప్పునా కీటకాలుంటే తీసివేస్తారు. కఠినమైన శాకాహారులు. పొగ తాగరు. పచ్చి మొక్కలకు హాని కలిగించకూడదన్న ఉద్దేశంతో, పచ్చి మొక్కల నుంచి తయారుచేసే కొన్ని రకాల రంగులను కూడా వాళ్ళుఉపయోగించరు. రైతులు భూమిని దున్నుతారు. అయితే, అలా దున్నడం వల్ల, బలహీనమైన ఎడారి జీవ్యావరణ విధానానికి అతి తక్కువ హాని మాత్రమే జరిగేలా జాగ్రత్తలు తీసుకుంటారు. ఎడారి మొక్కలను మేసేస్తాయి గనక, రైతులు మేకలనూ, గొర్రెలనూ పెంచడం లేదు.

జోధ్పూర్ను పరిపాలించిన రాజు అభయ్ సింగ్ 1737 వ సంవత్సరంలో రాజభవనంలో జరిగిన వేడుకకు ఎక్కువగా వంటచెరకు తెమ్మని తన మనుషులను పంపాడు. రాజుగారి మనుషులు 'ఖేజ్' చెట్లను నరకడానికి పూనుకున్నప్పుడు ఆ ప్రాంతంలోని బిష్ణోయిలు అభ్యంతరం చెప్పి, అడ్డుపడ్డారు. ఆఖరికి చెట్లను కౌగిలించుకుని పక్కకు తప్పుకోవడానికి ఒప్పుకోలేదు. రాజసైనికులు 363 బిష్ణోయిలను చంపారు. ఆ సంగతి తెలిసి రాజు హుటాహుటిగా వచ్చి మారణ కాండను ఆపాడు.

బిష్ణోయిలు ప్రస్తుతం రాజస్థాన్, హర్యానా, పంజాబ్ ప్రాంతాలకు విస్తరించారు. వాళ్ళు నివసిస్తూన్న గ్రామాలు, చుట్టూ పచ్చటి చెట్టూ చేమలతో ఎడారిలో సేదతీర్చే జలాశయాల్లాగా మనసుకు హాయికలిగిస్తాయి.

- బీనా థామస్

భారతదేశంలోని అతిపెద్ద భూచర సస్తనజంతువు ఆసియా ఏనుగు. మరి అతి చిన్న జంతువేదో తెలుసా? బొటనవేలు ప్రమాణంలో ఉండే పిగ్మీషూ.