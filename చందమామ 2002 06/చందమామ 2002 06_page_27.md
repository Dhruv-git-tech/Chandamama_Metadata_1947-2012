# హాస్యచతురులు: గోపాల్ భాండ్

కృష్ణానగర్లో మోనీబాబు అందరికన్నా ధనికుడు; పరమ పిసినారి. తలకు నూనె రాసుకుంటే ఖర్చయి పోతుందని చింపిరి జుట్టుతో తిరిగేవాడు. కట్టుకున్న బట్టలను కూడా వారానికి ఒకసారే ఉతికేవాడు. అత డంటే ఆ ఊళ్ళో ఎవరికీ ఇష్టం ఉండేది కాదు.

అవి పండుగ రోజులు. కొందరు పిల్లలు చందాకోసం మోనీబాబు దగ్గరికి వెళ్ళారు. “టపాకాయలు కాల్చ డానికి మీకు డబ్బు కావాలా? డబ్బును అలా కాల్చి బూడిద చేయకండి. వెళ్ళండి!” అని కోరి కొట్టాడు మోనీబాబు. పిల్లలు నిరుత్సాహంగా వెనుదిరిగారు.

దారిలో పిల్లలకు గోపాల్ భాండ్ ఎదురుపడ్డాడు. పిల్లలు అతనికి తమ అనుభవం వివరించి, “ఈ ఊళ్ళో అందరూ మాకు డబ్బిచ్చారు. అందరికన్నా ధనికుడై వుండీ ఒక్క మోనీబాబు మాత్రమే కనీసం యాభై రూపాయలు కూడా ఇవ్వలేదు,” అంటూ వాపోయారు.

గోపాల్ భాండ్, “ఆయన పరమ పిసినారి అని మీకు తెలి యదా?” అని కొంతసేపు ఆగి పిల్లలకు సాయపడాలని ఆలోచించి, “సరే, సాయంకాలం రండి. యాభైకాదు! వంద వసూలు చేద్దాం ఆయన నుంచి,” అన్నాడు. పిల్లలు నవ్వుకుంటూ వెళ్ళిపోయారు.