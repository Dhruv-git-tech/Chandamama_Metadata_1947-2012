“నీ బుద్ధి విషేషం కూడా నన్ను అమితంగా ఆక్షరించుతోంది, ఏంచెయ్యను,” అని విష్ణుప్రాణను, విఘ్నేశ్వరుడు, “యుగానికి అవసరమైన ధర్మాన్ని ఆ యుగంలో స్థాపించడమే గదా, నీ అవతారాలకు మూలకారణం! ధర్మసంస్థాపనకు, అసలుఅర్థం, సంఘం హింసతో, మూఢాచారాలతో కుళ్ళిపోతున్న రోజుల్లో బుద్ధుడవై అవతరించి మానవులకు సహృదయం సంఘజీవనాన్ని, నిర్వాణాన్ని బోధించుతావులే! మాయాదేవి స్వప్నంలో నా తెల్లని ఏనుగు రూపం గర్భంలో ప్రవేశించి బుద్ధుడైన సిద్ధార్థుడి అవతారానికి నాంది పలుకుతుంది!” అని చెప్పాడు.

ఆ మాటలకు విష్ణువు మహదానందం పాందాడు.

పరమాణు రూపంలో ఉన్న విఘ్నం నమస్కరించి, “విఘ్నారాజా, నీ భానిసను,

నీ అజ్ఞానువర్తిని, వెళుతున్నాను,” అని శుప్రతీసుకొని కాళింది మడుగుచేరి కాళీయుడుగా దాక్కుంది.

విఘ్నంవెనకనే మూషికాసురుడు మూషిక రూపంతో వచ్చి ప్రచ్ఛన్నంగా దాగి, విఘ్నానికి పట్టినగతి చూసి పటపట పళ్ళుకొరికి, నిజ రూపంతో బోర విరుచుకొని విఘ్నేశ్వరుడి ముందు నిలబడి దిక్కులు అదిరేలా సింహ నాదం చేశాడు.

విఘ్నేశ్వరుడు బలిష్టమైన అతని శరీరాన్ని సంతృప్తిగా చూశాడు. మూషికాసురుడు నిర్లక్ష్యంగా విషపునవ్వు నవ్వుతూ, “విఘ్నం నీ బానిస కనుక ఏంచేసినా చేశావుగాని, నేను నీ జన్మవిరోధిని. సింహస్వప్నం అనేమాట వినే ఉంటావే, సింహాన్నై నీ కుంభస్థలాన్ని చీలుస్తాను!” అని అంటూ సింహంగా మారి పెద్దగా గర్జించాడు.

విఘ్నేశ్వరుడు, “సింహమా! నువ్వు జగ జ్ఞనని వాహనానివి, నిన్ను గౌరవిస్తున్నాను!” అన్నాడు.

సింహం మళ్ళీ గర్జించి ఉరకబోతూంటే, విఘ్నేళుడు, “శివా, శరభా!” అని స్మరించాడు.

సింహానికి ఎదురుగా శివుని శరభావతారం ఘింకార గర్జనలుచేస్తూ నిలిచింది. శరభానికి సింహశరీరము, కేసరాలు, కోరలు ఉంటూ ఏనుగు తొండమూ, దంతాలు ఉన్నాయి. మహాసర్పం లాంటి తోకచివర జ్వాలలు కక్కే మకర ముఖము ఉంది. శరభం జాలు అగ్ని శిఖల్లాగా ఎగురుతున్నాయి. శరభం తొండంతో సింహం ముఖం వాచేలా కొట్టింది. సింహం తోకముడిచి పరుగుతీసింది. శరభావతారం మాయమైంది.