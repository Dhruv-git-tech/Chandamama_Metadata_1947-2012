# వంటవాడి సంస్కరం

కొత్తుల్లి జమీందారు రామనాథం కొడుకు వినయుడు. అతడు ఎప్పుడూ తన తోటి యువ కులతో తిరిగి తిరిగి రాత్రి బాగా ఆలస్యంగా ఇంటికి చేరేవాడు. ఒక్కడే కొడుకు కనక తల్లి సూర్యమణి, అతడు వచ్చేవరకూ మెలుకువగా వుండి, వంటవాడు విఘ్నుశం చేత భోజనం పెట్టించేది. విఘ్నుశం దీపం ముందు కూర్చుని వినయుడు వచ్చేవరకూ ఏదో ఒకటి చదువు తూండేవాడు.

ఒకనాడు వినయుడు బాగా పొద్దుపోయాక వచ్చి, విఘ్నుశం చదువుతూండడం చూసి, “అలా బాగా చదువుతూండు; మంచి సంస్కారం అబ్బుతుందిలే!” అన్నాడు వేళాకోళంగా.

వెంటనే విఘ్నుశం, “బాబూ! కేవలం చదువుకుంటే సంస్కారం వస్తుందన్న నమ్మకం నాకు లేదు. అమ్మగారిని చూడండి! మీరు రాత్రి ఎప్పుడు వస్తారా అని ఎదురు చూస్తూంటుంది; అది మాతృపేమ! మళ్ళీ తెల్లవారు జామున లేచి, నాన్నగారికి కావలసినవన్నీ అమరుస్తారు, తన ఆరోగ్యం కూడా లెక్కచేయకుండా. ఈ సంస్కారం అమ్మగారికి ఏ చదువులవల్ల వచ్చింది?” అన్నాడు.

ఈ మాటలు కొరడాదెబ్బల్లా తగిలాయి, వినయుడికి. తనవల్ల తల్లికీ, వంటవాడిక్కూడా రోజూ ఇబ్బంది కలుగుతున్నదని తెలుసుకున్నాడు. అంతేకాక, చదువుకున్న తనకు సంస్కారం లేదని పరోక్షంగా వంటవాడు ఆరోపిస్తునట్లు గ్రహించాడు.

మరుసటి రోజునుంచి ఆలస్యం లేకుండా రాత్రిళ్ళు ఇంటికి చేరి తల్లిని ఆనందపెట్టసాగాడు. వంటవాడిక్కూడా ఇది మేలు చేకూర్చింది.

-ఎన్.వి. ఆర్. సత్యనారాయణుర్తి