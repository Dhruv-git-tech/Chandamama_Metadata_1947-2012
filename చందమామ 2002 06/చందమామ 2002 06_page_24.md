## కాగడాపిశాచం

కనకయ్య కుటుంబం ఉంటున్న రావుల పాలెం, అడవిప్రాంతాల్లో వున్న గ్రామాల్లో ఒకటి. అక్కడికి కొంచెం దూరంలో వున్న ఒక చిన్న పట్నంలో అతడికి కొబ్బరికాయల వ్యాపారం వున్నది.

ఒకరోజు కనకయ్య కొట్టు మూసేసరికి బాగా పొద్దుపోయింది. చిన్న వర్షం కూడా ప్రారంభమైంది. రోజూ వెళ్ళి వస్తున్న అడవి దారే గనక, త్వరత్వరగా నడిచి ఇల్లు చేర వచ్చనుకుంటూ, అతడు బయలుదేరాడు. అయితే, క్రమంగా వర్షం పెద్దదైఉరుములూ, మెరుపులూ మొదలయ్యాయి. కనకయ్య పరుగుపరుగున పోయి దారికి కాస్తదూరంలో వున్న పాతకాలంనాటి పాడుబడిన శివాలయం లోకి వెళ్ళాడు.

ఆ సమయంలో అక్కడ కొన్ని పాములు బుసలుకొడుతూ తిరుగుతున్నవి. రెచ్చిపోయిన ఏ పాముచేతనో కాటువేయించుకోవడం కంటంటే, వర్షంలో తడుస్తూనే ఇల్లు చేరడం

మేలనుకుంటూ కనకయ్య అక్కడినుంచి అడవిదారి పట్టాడు.

అడవి అంతా చిమ్మచీకటిగా వున్నది. ఒకచోట చెట్ల చాటునుంచి పెద్ద వెలుగు అతడి కంటబడింది. కనకయ్య అటుకేసి నడిచాడు. అక్కడ ఒక బండరాయి మీద రెండు చేతుల్లో భగభగమండుతున్న కాగడాలతో, ఒక ముసలి పిశాచం నిలబడి వున్నది.

పిశాచాన్ని చూసి భయపడిన కనకయ్య వెనుదిరగబోయేంతలో, పిశాచం పెద్దగా, “భయపడకు, రారా! దారి తప్పలేదుగదా? రామాపురం వెళ్ళాలంటే, ఇటు కుడిమైపుకు; రావులపాలెం వెళ్ళాలంటే అటు ఎడమ వైపుకు,” అంటూ కాగడాను అటూ ఇటూ తిప్పుతూ దారులు చూపింది.

పిశాచం సౌమ్యంగా మాట్లాడుతూండ టంతో ధైర్యం తెచ్చుకున్న కనకయ్య, “ఇంత అర్ధరాత్రి వేళ అడవిలో భోరున కురుస్తున్న వర్షంలో, ఒంటరిగా కాగడా తిప్పుతూ నిలబడి