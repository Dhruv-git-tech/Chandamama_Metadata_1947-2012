# మాటకు మాట!

రామయ్య, భూమయ్య ఇరుగుపారుగు ఇళ్ళవాళ్ళు. రామయ్యకు పుస్తకాలు సేకరించడం అంటే మహాసరదా. తన దగ్గర ఉన్నన్ని పుస్తకాలు మరెవ్వరిదగ్గరా లేవని గర్వంగా చెబుతూ మురిసిపోయేవాడు. ఒకనాడు రామయ్య ఇంటికి వచ్చిన భూమయ్య, అక్కడ అద్దాల బీరువాలో అందంగా అమర్చి ఉన్నపుస్తకాలకేసి చూస్తూ, “మీ దగ్గర మంచి మంచి పుస్తకాలున్నాయే. నాకొక పుస్తకం ఇవ్వండి. చదివి భద్రంగా తిరిగి ఇచ్చేస్తాను,” అన్నాడు.

అందుకు రామయ్య, “క్షమించండి. నేను ఎవ్వరికీ పుస్తకాలు అరువు ఇవ్వను. కావాలంటే మీకిష్టమైన పుస్తకాన్ని, ఇక్కడే కూర్చుని ఎంతసేపైనా చదువుకుని వెళ్ళండి,” అన్నాడు.

ఆ మాటకు భూమయ్య చిన్నబుచ్చుకున్నాడు. అయినా పైకి మాత్రం గంభీరంగా, “మంచిది. మరెప్పుడైనా తీరిగా వస్తాను,” అని చెప్పి వెళ్ళిపోయాడు.

ఒక వారం తరువత భూమయ్య ఇంటికి వచ్చిన రామయ్య, “మీరు నాకొక సాయం చెయ్యాలి. మా ఇల్లంతా బూజుతో నిండిపోయింది. ఎప్పటిక్కుడు బూజు దులిపే చీపురుకర్రకొనాలనుకుంటూ మరిచిపోతున్నాను. మీ దగ్గరుండే ఆ చీపురుకర్రొక్షారి ఇచ్చారంటే, పని ముగిశాక, తిరిగి ఇచ్చేస్తాను,” అన్నాడు. బయటి గదిలో ఒక మూలగా ఆనించి ఉన్న చీపురు కర్రను చూపిస్తూ.

అప్పుడు భూమయ్య చిన్నగా నవ్వి, “క్షమించాలి. ఎవరికైనాసరే, చీపురు అరువిచ్చే అలవాటు నాకులేదు. అయినా, నువ్వు నాకు మరీ కావలసిన స్నేహితుడివే గనక, కావాలంటే నేనే ఆ చీపురు కర్రపట్టుకువచ్చి, మీ ఇంట్లో బూజు దులిపి వస్తాను,” అన్నాడు.

ఆ మాట విని గతుక్కుమన్న రామయ్య, వారం క్రితం పుస్తకం అరువియ్యడం విషయంలో భీమయ్యతో అంత నిర్మోహమాటంగా ప్రవర్తించినందుకు మనసులో నొచ్చుకున్నాడు.

-జి.సి.జీవి