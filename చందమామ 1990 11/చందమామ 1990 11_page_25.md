చక్రధరపురంలో వుండే చంద్రకాంతుడనేవాడికి, అతి బాల్యంలోనే తల్లిదండ్రులు పోయారు. తర్వాత వాడు, ముసలి అవ్వ పెంపకంలో బాధ్యత తెలియకుండా పెరిగి పెద్దవాడయ్యాడు. వాడికి తండ్రిద్వారా సంక్రమించిన పది ఎకరాల బంజరుపాలం తప్ప, వేరే ఆస్తిపాస్తులంటూ ఏమీ లేవు.

ఒకనాటి రాత్రి చంద్రకాంతుడు తను వుంటున్న పూరిపాకలో ఎంతకూ నిద్రపట్టక, బంజరుపాలంలోకి పోయి పడుకున్నాడు. వాడికి రోజులు గడవడం ఆనేది, దూరంగా కనిపిస్తున్న కారడవిలాభయంకరంగా తోచింది. కొంతసేపటికి చంద్రోదయమై, చల్లటిగాలి వీచసాగేసరికి వాడికి నిద్రపట్టింది.

చాలారాత్రి గడిచాక, దాపుల శ్రావ్యమైన పాట వినిపించి చంద్రకాంతుడు మేలుకున్నాడు. ఒక సౌందర్యవతి ఆకుపచ్చరంగు దుస్తులతో, విలువైన పచ్చలు ధరించి, తనకేసి రావడం వాడి కంటబడింది.

వాడు, ఆమెను ఏదో దేవతాస్త్రీగా గుర్తించి, 'నీకేం, తల్లీ! కష్టాలంటే ఏమాత్రం తెలియనిదానివి. అందువల్లనే పుచ్చపువ్వు లాంటి ఈ వెన్నెలలో హాయిగా పాడుకుంటూ తిరగ గలవు. అన్ని కష్టాలూ, మా మనుషులకే గదా!' అన్నాడు.

ఆ దేవతాస్త్రీ చంద్రకాంతుణ్ణి పరికించి చూసి, 'చూడబోతే ఇంకా ఇరవయేళ్ళయినా నిండని యువకుడిలా వున్నావు. అప్పుడే జీవితంపట్ల ఇంత విరక్తికలిగిందా! స్వయంశక్రిని నమ్ముకుని, పట్టుదలగా కృషి చేస్తే, ఏ మనిషి నిరాశకు గురికానవసరం లేదు. ఇంతకూ నీకొచ్చిన కష్టమేమిటి?' అని ఆడిగింది ఎంతో ఆప్యాయంగా.

చంద్రకాంతుడు తన దీనస్థితి గురించి ఆమెకు వివరంగా తెలియచెప్పు. 'ఇప్పుడు చెప్పు, తల్లీ! నేను నిరాశా