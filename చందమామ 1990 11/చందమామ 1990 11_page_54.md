గాని, మరీ ఇంత అమాయకురాలనుకోలేదు, కామరాజు.

ఈ విధంగా రెండు మూడు సార్లు ఇలాంటి తరహా సంఘటనలే జరిగాయి. ఒకసారి బాగా కోపం మీద వున్న కామరాజు, వంటగదిలో వున్న భార్యను కేకేసి, ''ఆ చేతిసంచి ఇలా తెచ్చి. నా మొహానకొట్టు. బజారుకు పోయి కూరగాయలు తెస్తాను,'' అన్నాడు.

సుశాంతి సంచీ తెచ్చి. కామరాజు అన్నట్టుగానే చేసింది.

కామరాజు కోపంగా ఇదేమిటని అడిగితే, ఆమె అమాయకంగా, ''నాకేంతెలుసునండీ! బజారుకు వెళ్ళేముందు సంచీని భార్య అలా ముఖానకొట్టడం, మీ ఇంటి ఆచారమేమో-- అలా చేస్తే శుభం జరుగుతుంది కాబోలు అనుకున్నాను,'' అన్నది.

కామరాజుకు ఏమని చెప్పాలో పాలు పోయింది కాదు.

ఒకసారి ఇంట్లోవాళ్ళందరూ పారు గూళ్ళో పెళ్ళికి వెళ్ళారు. ఇంట్లో కామరాజు, సుశాంతి మాత్రమే వున్నారు. వసారాలో వున్న కుడితినీళ్ళకుండ నిండి పోవడంతో, దానిని దూరంగా చెట్టుకింద వున్న కుడితిగాబులో పోద్దామని తెచ్చింది, సుశాంతి. అయితే దానిలో రాత్రి పోసిన నీళ్ళు అవు తాగకపోవడంతో, నిండుగా వున్నది. సుశాంతికి చూస్తూ, చూస్తూ కుడితినీళ్ళు పారబోయ బుద్దికాలేదు.