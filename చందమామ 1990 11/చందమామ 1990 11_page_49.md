మీరే సుగ్రీవుణ్ణి తీసుకుపోయి, అతనికి వైభవంగా పట్టాచి షేకంచెయ్యండి. అలాగే ఈ అంగదుణ్ణి యువరాజుగా అభిషేకించండి. ఇప్పుడే శ్రావణమాసం ఆరంభమయింది. ఇక నాలుగు నెలలపాటు వర్షాకాలం. యుద్ధానికి తగిన కాలం కాదు. మీరంతా కిష్కింధకు వెళ్ళండి. నేనూ, లక్ష్మణుడూ ఈ పర్వతం మీద ఉంటాం. ఇక్కడ ఉన్న గుహ విశాలంగా, ఉండటానికి చాలా బాగున్నది. పక్కనే నీరూ, పద్మాలూ ఉన్నాయి. తిరిగి కార్తికమాసం వచ్చినప్పుడు రావణుణ్ణి యుద్ధంలో చంపే ప్రయత్నం చేద్దాం," అన్నాడు.

ఈ విధంగా రాముడి ఆజ్ఞ పొంది సుగ్రీవుడు కిష్కింధ ప్రవేశించాడు. వానరులంతా అతన్ని అనుసరించారు. అతను తనను చూడవచ్చిన వానరుల సందరినీ ఆప్యాయంగా పరామర్శించి, తారను ఊరడించటానికి వారి అంతఃపురానికి వెళ్లాడు.

సుగ్రీవుడు వారి అంతఃపురం నుంచి తిరిగి రాగానే వానరులు అతని పట్టాచి షేకం కోసం బంగారు అలంకరణలు గల తెల్లగొడుగూ, రెండు వింజామరలూ, అన్ని రకాల మణులూ, సమస్త విత్త నాలూ, ఓషధులూ, పూలూ, చందనమూ, అకీంతలూ, కుంకుమపుప్పూ, తేనే, నెయ్యా, పెరుగూ మొదలయిన వన్నీ సిద్ధం చేశారు. అడవిపంది చర్మంతో కుట్టిన పాదరకీలు సుగ్రీవుడి కోసం సిద్ధం చేశారు.

తరవాత బ్రాహ్మణులు అగ్నిహెక్రతం చేసి, పూజించి, సుగ్రీవుడికి వేదోక్తంగా పట్టాచి షేకంచేశారు. గజుడూ, గవాకుడూ, గవయుడూ, శరభుడూ, గంధమాదనుడూ, మైందుడూ, ద్వివిదుడూ, హనుమంతుడూ, జాంబవంతుడూ, నళుడూ బంగారు కలశాలతోనూ, ఎద్దుకొమ్ముల తోనూ నదీ జలం తెచ్చి సుగ్రీవుణ్ణి అభిషేకించారు.