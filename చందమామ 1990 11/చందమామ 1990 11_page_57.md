ఒక మంచినీళ్లకుండ తీసుకొని, ఊరిబయటిక వెళ్ళి ఒక చెట్టునీడలో కూర్చున్నాడు.

మిట్టమధ్యాన్నంవేళ అడివిలో కట్టెలు కొట్టుకొని వచ్చేవాళ్లు అక్కడికి వచ్చి ఆ చెట్టునీడనే కాస్సేపు విశ్రాంతి తీసు కున్నారు. కుర్రవాడు వారి యోగక్షేమాలు విచారించి, తలా కాసిని కారపుశెనగలు పంచిపెట్టితాగేటందుకుమంచినీళ్లిచ్చాడు. అందుకు వాళ్లు ఎంతో సంతోషించి తలా రెండు కట్టెలు కుర్రవాడికి చెప్పి వెళ్ళి పోయారు.

ఈవిధంగా సంపాదించిన కట్టెలు చిన్నమోపు కట్టి కుర్రవాడు కూడా నగరంలోకి తిరిగివచ్చి, వాటిని అమ్మి, ఆ డబ్బులో కొంత పెట్టి మళ్ళీ శెనగలు కొన్నాడు. ఇలా కొన్నాళ్ళు జరిగాక అతను కట్టెల మోపులే కొనసాగినంత ధనం కూడబెట్టాడు. తరవాత కారపుశెనగల బేరం మాని కట్టెలమోపులు కొని భద్రం చేశాడు, ఇంతలో వర్షాకాలం వచ్చింది. కట్టెలకు గిరాకీ హెచ్చింది. తాను కొన్ని కట్టెలన్నీ

ఆమ్మేసి ఆ డబ్బుతో ఒక చిల్లరదు కాణం పెట్టాడు.

చిల్లరవ్యాపారం రానురాను పెద్ద వర్తకంగా పరిణమించింది. వర్తకాన్ని బాగా పెంచుకొని, దానిమీద వచ్చే లాభాలతో ఇళ్ళూ వాకిళ్ళూ, తోటలూ దొడ్లూ కొని కాల క్రమాస ఆ కుర్రవాడు లక్షణికారి అయి నాడు. అతని సంపదకు మూలం ఎలుక కనుక అందరూ అతన్ని 'ఎలుకసెట్టి' అని పిలవసాగారు.

ఎలుకసెట్టి ఒకనాడు బంగారంతో ఒక ఎలుకను చేయించి దానిని తీసుకొని వెళ్ళి ధనగుప్తుడికి సమర్పించి, "అయ్యా. ఇది మీరు నాకు చూపిన పెట్టుబడి. దీనివల్ల నేను చాలా ధనం గడించాను. వడ్డితోసహా దీనిని మీకు తిరిగి ఇస్తున్నాను," అన్నాడు.

ఎలుకసెట్టి కథ యావత్తూ విని ధన గుప్తుడు అతని తెలివితేటలకూ, సద్పుద్దికి సంతోషించి, తన కుమార్తెను అతనికిచ్చి పెళ్ళిచేస్తూ, ఆ బంగారు ఎలుకనే అల్లుడికి కానుకగా ఇచ్చాడు.