తమ పంటపాలాల మాట వింటూనే ఖఢగజాతి వాళ్ళు కోపంతో గట్టిగా పళ్ళు కొరికి, “దొరా, యీ దుర్మార్గుల్ని మేం ప్రాణాలతో పోనియ్యం!” అంటూ తమ వాహనాలెక్కి, “జై, అరణ్యమాతా!” అంటూ బందిపోట్ల కేసి దూకారు.

జడలభూతం ధాటికే తట్టుకోలేక చెల్లా చెదురై తమ నాయకుడి హెచ్చరికలవల్ల తిరిగి ఆక్కడక్కడా గుంపుగూడుతున్న బందిపోట్లు, ఖఢగమృగాల మీద వస్తున్న వాళ్ళను చూస్తూనే గుండెలవిసి, “ఖఢగజాతి వాళ్ళ మంద వచ్చి మీద పడుతున్నది, దొరా! యిక లాభం లేదు, పారిపోదాం!” అంటూ కాలిసత్తువ కొద్దీ చెట్ల కేసి, నది ఒడ్డు వెంటా పరిగెత్తసాగారు.

ఈ కొత్త దాడిని చూస్తూనే బందిపోటు నాయకుడికూడా కారెత్తిపోయింది. ఒక వైపున జడల భూతం! రెండవ వైపున ఈటెలెత్తి వస్తున్న ఖఢగజాతి వాళ్ళు! ఇక ఆక్కడ నిలబడి లాభంలేదనుకుని అతడు పెద్దగా గొంతెత్తి, “అందరూ నది ఒడ్డు వెంట దిగువకు పరిగెత్తండి. మనం నదిలో వేసిన జొన్వకంకుల మూటలను ఎక్కడో ఒక చోట ఒడ్డుకు చేర్చాలి,” అంటూ పరిగెత్తసాగాడు.

“ఆహా, తెలివి తక్కువ కొద్దీ ఆలశ్యం చేశాను, దుర్మార్గుడు ప్రాణాలతో తప్పించోదా? అన్నాడు జీవనత్తుడు.”

బయలుదేరాడు. కాని, మిగిలిన ముగ్గురు ఖఢగజాతివాళ్ళు కాసేపు తటపటాయించి, “దొరా, యీ బందిపోట్లన్నా, వాళ్ళ వింత మృగాలైన ఆఒంటెలన్నా మాకు భయం పోయింది. కాని, ఆ జడల భూతం మాటేమిటి? అది మమ్మల్ని నిలువునా విరుచుకు తినదా?” అన్నారు.

“ఆభూతం సంగతి, దాన్ని బందిపోట్ల మీదికి ఉసికొల్పినవాడి సంగతి మేంచూస్తాం. మీరు మాత్రం అందిన బంది పోటునల్లా మీ ఈటెలకు బలిపెట్టండి. వాళ్ళు నోటికి ఆక్కరకు వచ్చిన మీ జొన్న పంట అంతా కోసుకుపోయారు. ఆ సంగతి బాగా గుర్తుంచుకోండి,” అన్నాడు జీవనత్తుడు.