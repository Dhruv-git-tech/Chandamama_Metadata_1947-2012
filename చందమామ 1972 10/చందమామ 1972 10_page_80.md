తెల్లవారింది. మామూలుగా ప్రక్కని అమ్మా నాన్న కనిపిస్తారని కళ్ళు తెరిచాను. కానీ, జరిగిందంతా భయంకరంగా గుర్తు కొచ్చింది.

నిన్నటినుంచి అన్నం తినలేదుగా! ఒక వైపు ఆకలి వేస్తుంది. దాహం విపరీతంగా అవుతూంది. దగ్గరలో వున్న ఒక కొండ ఎక్కి చూస్తే.

ఎక్కడో దూరంగా ఒక నది ఉన్నట్లని పించింది. టామీ నేనూ బయలుదేరాం.

ఎంత దూరం నడిచినా నీళ్ళు ఇంకా ముందు ఉన్నట్లనిపిస్తోంది. పరుగెత్తి పరుగెత్తి అలిసిపోయాను. అప్పుడు నాకు గుర్తొచ్చింది-అవి పుస్తకాల్లో చదువుకునే ఎండమావులని!

ఏం చెయ్యాలి చెప్మా అని ఆలోచిస్తూ కూర్చున్నాను. ఇంతలో టామీ ఒక చోట గొయ్యి తవ్వింది. కాసిని నీళ్ళు ఊరాయి. నాకు ప్రాణం లేచి వచ్చింది. గబగబా నేనూ వెళ్ళి గొయ్యి తవ్వాను. ఆ నీళ్ళే టామీ నేనూ త్రాగబోతున్నాం. అంతలో అరాక్షని ముండ మళ్ళీ ఎట్లా వచ్చిందో, మా మీదకి వచ్చేస్తూంది. భయంతో పరు గెత్తుకెళ్ళి, దగ్గరున్న చెట్టు ఎక్కేశాను. అరాక్షని ముండ టామీ వెనకాల పడింది. టామీ భయంతో పరుగు తీసింది.

నా బంగారు టామీని అరాక్షని చంపే సింది. నాకున్న కాస్త తోడునీ ఆపాడు ముండ చంపి తినేసింది. 'నా కోసం నువ్వు చచ్చిపోయావా టామీ' అని దాన్ని తల్చుకుని ఏడ్చాను. మరేం చెయ్యగల్పు?

ఒక ప్రక్క ఆకలి ప్రాణం తోడేస్తుంది. పోనీ ఎలాగో కొద్ది దూరం నడుద్దామా అంటే, ఇసుకలో కాళ్ళు మాడిపోతు న్నాయి. ఆ ఎండకి ఎక్కడైనా, కాస్త నుంచునే నీడ కూడా దరిదాపుల్లో లేదు.

ఒక ఎండి పోయిన చెట్టుకి, పిచ్చుక గుళ్ళు వేలాడుతూ ఉండడం కనిపించింది. ఆ చెట్టు ఎక్కి, ఆ గుళ్ళలో ఉన్న పిచ్చుక గుడ్లు తీసుకున్నాను. మూడు రాళ్ళు తెచ్చి పొయ్యి రాజేసి, ఒక పలక రాతిని సంపాదించి పెనంగా పెట్టాను. గుడ్లలో వుండేదాన్ని స్పూనుతో కలుపుతూ చిన్న చిన్న ఆమ్లెట్లు వేశాను. అమ్మయ్య, అవి తినేసరికి కాస్త బలం వచ్చినట్లయింది. మళ్ళీ నడక ప్రారంభించాను. ఏకాకిలా నడుస్తున్నాను. ఇంతలో ఇసుక దుమారం