కపిలుడు అతన్ని చూసి సంతోషించి,
“నాయనా, గుర్రాన్ని తీసుకుపో. వీళ్ళం
దరూ ఇక్కడ భస్మమైనారని మీ తాతతో
చెప్ప,” అన్నాడు.

“మహాత్మా, ఈ చనిపోయిన తండ్రులకు
స్వర్గప్రాప్తి కలిగే మార్గం చెప్పండి,” అని
ఆంశుమంతుడు కపిలుణ్ణి వేడుకున్నాడు.

“వీళ్ళ పాపం ఇంకా కొన్ని జన్మలెత్తితే
గాని తీరదు. నీకు కలగబోయే మనమడి
ద్వారా వీరికి ముక్తిలభిస్తుంది,” అని కపిల
మహాముని అంశుమంతుడికి చెప్పాడు.

అంశుమంతుడు యాగాశ్వాన్ని తెచ్చి
సగరుడికి ఇచ్చాడు. సగరుడు అశ్వమేధ
యాగం పూర్తి చేసి, అంశుమంతుడికి పట్టాభి
షేకం చేశాడు.

రాజైనాక కూడా అంశుమంతుడికి తన
తండ్రుల ముక్తి గురించి విచారం పట్టు
కున్నది. ఒకసారి గరుత్మంతుడు అతనితో,
“గంగను నీ తండ్రుల భస్మం పైన
ప్రపహింప జేస్తే వారికి సద్గతులు కలుగు
తాయి,” అని చెప్పాడు.

గంగను భూమికి అవతరింప జెయ్య
టానికై అంశుమంతుడు, తన కొడుకైన
దిలీపుడికి పట్టం గట్టి, తాను అరణ్యాలలో
తపస్సు ప్రారంభించాడు. కాని ఆ తపస్సు
ఫలించకుండానే అతను చనిపోయాడు.

దిలీపుడి కొడుకు భగీరథుడు. అతను
తన తాతలకు కలిగిన దుస్థితి గురించి విని,
వారిని ఎలాగైనా ఉద్దరించాలన్న కోరిక
కలిగి బ్రహ్మను ఆరాధించాడు.