లనూ మీలో ఎవరన్నా తీశారా?'' అని అడిగాడు.

దొంగలు ఒకరి మొహాలు ఒకరు చూసు కున్నారు. తమసు మోసం చెయ్యటానికి తమ నాయకుడు దోచినదంతా ఎక్కడో దాచి, అది పోయినట్టు నటిస్తున్నాడన్న ఆనుమానం సహజంగా దొంగలకు కలిగింది.

''ఊళ్లో మనం తప్ప ఒక్క పురుగూ లేదు. మూటలేమో తేలికైనది కావు. ఎలా మాయహౌతాయి?'' అని దొంగలు తమ నాయకుణ్ణి నిలవదీని అడిగారు.

పోయిన మూటలకోసం వాళ్లుకూడా తెగ వెతికారు, కాని ప్రయోజనం లేకపొయింది. ఆ మూటల ఆరా తీసే భారం దొంగల నాయకుడు తాను చూస్తానన్నాడు.

మర్నాడు దొంగలు గ్రామం వదిలి వెళ్లారు. వాళ్లు వెళ్లిపోయిన వార్త అందగానే గ్రామస్థులు తిరిగిపచ్చారు. దుగ్గిశెట్టి మూటలను తన యింట్లోనే రహస్యంగా దాచాడు. ఆయన తన కొడుకులతో ఈ సంగతి ఏమి చెప్పలేదు. ఆ మూటల ఆరా తాను తీస్తానని దొంగల నాయకుడు ప్రతిజ్ఞ చెయ్యటం ఆయన విని ఉన్నాడు.

ఆయన అనుకున్నట్టే దొంగల నాయకుడు గుర్రాల వర్తకుణ్ణని చెప్పుకుంటూ ఆ గ్రామం వచ్చి, ఊళ్లో ఉండే ధనికులను గురించి అడగసాగాడు. ఇటీవల అకస్మాత్తుగా ఎవరన్నా ధనికులయారేమో తెలుసుకుందా మని వాడి ఉద్దేశం. దుగ్గిశెట్టి వాణ్ణి చూడగానే గుర్తుపట్టాడు.