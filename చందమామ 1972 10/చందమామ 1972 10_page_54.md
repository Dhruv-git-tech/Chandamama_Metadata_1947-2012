చేసుకుని, "మహారాబా, నేను మాదేశం నుంచి బయలుదేరేటప్పుడు మా అమ్మ నన్ను దీవించి నా కొక సంపెంగపువ్వు ఇచ్చింది. నాకు ఎంతో పవిత్రమైన ఆ పువ్వును ఒక గోరింక నా కోటు నుంచి లాగేని తీసుకుపోయి, తమ కుమార్తె మంది రంలో పడవేసింది. తమరు నా పువ్వును నాకు తిరిగి ఇప్పించాలి," అన్నాడు.

ఈలోపల విక్రముడు అందమైన యువ కుడుగా మారి, "రాజకుమారీ, నేనొక రాజ కుమారుణ్ణి. నా కోసం ఒకడు వచ్చి అడుగు తాడు. వాడు నా గర్భశ్చత్రువు. మంత్ర విద్యలో ఇద్దరమూ సమానులం. అందు చేత వాడు నన్ను నిర్మూలించటానికి చూస్తున్నాడు. నన్ను వాడికి ఇవ్వకు, నీకు పుణ్యం ఉంటుంది," అని చెప్పి, తిరిగి పువ్వుగా మారిపోయాడు.

ఆంతలో ఒక చెలికత్తె రాజకుమారి దగ్గిరికి వచ్చి, "రాజకుమారీ, నీ ఒళ్ళో పడిన సంపెంగపువ్వును మహారాజుగారు తెమ్మంటున్నారు," అన్నది.

రాజకుమార్తె చిరాకుగా, "తోటలో ఎన్ని సంపెంగపూలు లేవు? నాలుగు కోసుకు పోయి మహారాజుగారికి ఇయ్యి," అన్నది.

చెలికత్తె తోటలోకి వెళ్ళి ఇన్ని సంపెంగ పూలు కోసి, తీసుకుపోయి రాజు వద్ద ఉన్న రాయబారికి ఇచ్చింది. రాయబారి వాటిని

వాసన చూసి, "మహారాజా, నా పవిత్రమైన సంపెంగపువ్వు వీటిలో లేదు," అన్నాడు.

రాజు మండిపడి, "రాజకుమార్తెను ఆ సంపంగిని వెంటనే ఇయ్యమను. లేక పోతే నేనే వచ్చి తీసుకుంటాను," అని చెలి కత్తెతో అన్నాడు. చెలికత్తె వెళ్ళి రాజ కుమార్తెతో ఈ మాట చెప్పింది. చేసేది లేక రాజకుమార్తె పువ్వును ఇచ్చేసింది.

రాజు ఆ పువ్వును టర్కీ రాయబారికి ఇవ్వబోతూండగా ఆది కాస్తా ధాన్యపు గింజగా మారి నేల మీద పడిపోయింది. వెంటనే రాయబారి కాస్తా కోడిగా మారి ఆ గింజను తినబోయాడు. వెంటనే ధాన్యపు గింజ నక్కగా మారి కోడిని తినేసింది.