బోధామనుష్ణులు

ఒక గ్రామంలో కాపులందరూ వైష్ణవులు,
చేతివృత్తుల వాళ్ళు శివభక్తులు. కాపులకు
తమ పట్ల ఆదరం లేదని చేతివృత్తుల
వాళ్ళ కొక అపోహ ఉండేది.

కాపుల పొగరు అణచాలని శివభక్తులు
శివుణ్ణి పూజించారు. శివుడు ప్రత్యక్షమై,
“మీ కోరిక ఏమిటి?” అని అడిగాడు.

“పరమేశ్వరా, ఈ గ్రామంలో కాపులకు మేమంటే ఏమాత్రమూ గౌరవం లేదు. తమ సంపద చూసుకుని వారు తెగ మిడిసి పడుతున్నారు. సకాలంలో వర్షాలు కురుస్తూ ఉండటంచేత పంటలు బాగా పండి, ఆ యేటికాయేడు వారి సంపద పెరిగిపోతూ ఉన్నది. దీని విషయం మీరు ఏదన్నా చెయ్యాలి,” అన్నారు శివభక్తులు.

“సరే, నేను కళ్ళు మూసుకుని సమాధిలో వుంటాను. తెరిగి కళ్ళు తెరిచేదాకా వానలు ఉండవు,” అన్నాడు శివుడు.

వెంటనే శివభక్తులు ఊరంతా తెరిగి,
కాపులతో, “శివుడు కళ్ళు మూసుకున్నాడు.
ఈ ఏడు వానలుండవు!” అన్నారు.

కాపులు తమ ఇష్టదైవమైన విష్ణు
మూర్తిని పూజించారు. విష్ణువు ప్రత్యక్షమై.
“ఏమిటి మీ కోరిక?” అన్నాడు.

అప్పుడు కాపులు విష్ణువుతో, “స్వామీ, శివభక్తులు మామీద కశితో శివుడి కళ్ళు మూయించారు. ఆయనగారు కళ్ళు తెరిచే దాకా వానలు పడవు.” అన్నారు.

“కొత్త కుండలు తెచ్చి. వాటిలో నీళ్ళు
పోసి, వాటిలో కప్పలను వెయ్యండి.
వానలు ఎలా కురవవో చూస్తాం,” అని
సలహాఇచ్చి విష్ణుమూర్తి అంతర్ధానమయాడు.

కాపులు విష్ణుమూర్తి చెప్పిన ప్రకారం
కొత్త కుండలు కొని, వాటిలో నీళ్ళు పోసి,
కప్పలను వేశారు. చల్లటి నీరు తగిలేసరికి
కప్పలు బెకబెకమని అరవసాగాయి.