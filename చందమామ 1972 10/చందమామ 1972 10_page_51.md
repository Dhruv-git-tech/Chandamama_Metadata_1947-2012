తరవాత విక్రముడు భవనమంతా తెరిగాడు. ఒక గదిలో భోజనం వడ్డించి ఉన్నది. విక్రముడు కడుపు నిండా తిని, "ఈ ఉద్యోగం నాకు నచ్చింది," అనుకుని, దొడ్లో చాలా సేపు తిరిగాడు. చివరకు వాడు తోట ద్వారం తెరిచి తోటలోకి అడుగు పెట్టాడు.

అలాటి తోటను వాడు ఎన్నడూ చూడ లేదు. అందులో లేని పువ్వులేదు, లేని పక్ష లేదు. పక్షులు చిత్తం వచ్చినట్టు పాడే స్తున్నాయి. పూల నుంచి రకరకాల సువాసనలు వస్తున్నాయి.

“తోటలోకి పోగూడదుట! నేను రోజూ ఇక్కడికే వస్తాను!” అనుకున్నాడు విక్రముడు.

వాడు చుట్టూ చూస్తుంటే ఒక పక్కగా ఒక కుటిరం కనబడింది. కుటిరద్వారంలో ఒక అందమైన కన్య నిలబడి, వాఱ్ణి రమ్మని సైగ చేస్తున్నది.

“జాగ్రత్త, పువ్వులు తగలకుండా రా. తగిలితే అవి అబ్బాకు చెప్పేస్తాయి. నీకో మాట చెప్పాలి, ఇలా రా!” అన్న దామె విక్రముడితో.

విక్రముడు జాగ్రత్తగా నడుచుకుంటూ, ఆమె వద్దకు వెళ్ళాడు.

“నువ్విక్కడికి ఎందుకు వచ్చావు? అబ్బా మనుషులను తినని మాట నిజమే గాని, మాంసం తింటాడు. ఎక్కడా తినటానికి మాంసం దొరక్కపోతే, అతను ఇంటికి వచ్చి నీ చేత ఏదో నీరు తాగించి నిన్ను ఒళ్ళు విరుచుకోమంటాడు. ఒళ్ళు విరుచుకోగానే నువు అబ్బా కోరిన జంతువైపోతావు. అప్పుడు అతను నిన్ను చంపి తినేస్తాడు. అందుచేత, అలాటి పరిస్థితి ఏర్పడి నప్పుడు నువు నీరు తాగు కాని, ఒళ్ళు మాత్రం విరుచుకోకు. కాళ్ళు ఆడించు, చేతులు ఆడించు, గుండ్రగా తిరుగు—ఏ దన్నా చెయ్యిగాని ఒళ్ళు మాత్రం విరుచుకోకు. వినుగెత్తి అబ్బా, నా చేత ఎర్ర నీరు తెప్పించి, అది నీ చేత తాగించి, ఫలాని జంతువు కమ్మం టాడు. అయితే, ఆ ఎర్ర నీరు అద్భుత శక్తులు గలది. ఆది తాగితే అంతులేని