జ్ఞానం వస్తుంది. అది తాగిన మీదట నువు
అబ్బా చెప్పిన జంతువే కానక్కర్లేదు,
నీ యిష్టం వచ్చిన రూపం పాందగలుగు
తావు. పక్కవై ఇక్కడి నుంచి తప్పించుకు
పారిపోగలవు కూడా. ఇక్కడి నుంచి
తప్పించుకు పోయాక నన్ను కూడా విడిపించే
మార్గం చూడు. నువు నన్ను చూసిన సంగతి
పరమరహస్యం! వెళ్ళి ఇల్లు ఉడ్చేపని
చూసుకో," అన్న దామె విక్రముడితో.

విక్రముడు భవనానికి తిరిగి వచ్చి,
చీపిరికట్ట తీసుకుని కొద్దిగా చిమ్మి, దొడ్లోకి
వచ్చి ఒక చెట్టు కింద కూర్చున్నాడు.

చాలా సేపటికి అబ్బా వచ్చాడు. వాడికి
ఆకలి దహించుకుపోతున్నది. ఆ రోజు
వాడికి ఏవో కాయలు తప్ప తినటానికి ఏమీ
దొరకలేదు. వాడు వస్తూనే విక్రముణ్ణి,
“ఏం చేస్తున్నావు?” అని అడిగాడు.

“ఏముంది? ఇల్లు ఊడ్చాను. విశ్రాంతి
తీసుకుంటున్నాను,” అన్నాడు విక్రముడు.

“సరే, నీకు కొంచెం చదువు చెబుతాను.
ఈ నీరు కొంచెం తాగి, ఒళ్ళు విరుచుకుని
కుందేలు కా!” అంటూ అబ్బా, విక్రముడి
చేత ఏదో నీరు తాగించాడు.

విక్రముడు చేతులాడించాడు, ఒక కాలు
మార్చి ఇంకో కాలుమీద నిలబడ్డాడు.

“ఛి, ఏం చేస్తున్నావు? ఒళ్ళు విరుచుకో!” అన్నాడు అబ్బా.

“నేను ఒళ్ళు విరుచుకోవటం లేదా?”
అని విక్రముడు అమాయకంగా ఆడిగాడు.

“నువు ఇంత మందమతివా?” అంటూ
అబ్బా ఇంకో పాత్రలో నీరు తాగించి, విక్ర
ముణ్ణి ఒళ్ళు విరుచుకుని మేక కమ్మన్నాడు.
కాని విక్రముడికి ఒళ్ళు విరుచుకోవటం
ఏమిటో తెలిసినట్టు కనబడలేదు. వాడు
శీర్షాసనమైనా వేశాడు గాని ఒళ్ళు విరుచుకో
లేదు. అబ్బాను ఆకలి దహించుతున్నది.

వాడు తోటలోని కుటీరానికి వెళ్ళి అక్కడ
ఉండే పిల్లతో, “ఇవాళ ఎంత తిరిగినా
నాకు మాంసం దొరకలేదు. ఈ మొద్దు
వెధవను ఒళ్ళు విరుచుకోరా అంటే
విరుచుకోలేకుండా ఉన్నాడు,” అన్నాడు.