అమ్మ పాట మాత్రమే వినిపించింది. ఇవ్వాల్సికి చీకటి పడిపోయింది, రేపొచ్చి తీసు కెళతామని చెప్పారు నాన్న.

ఈ రాత్రంతా ఇక్కడే ఒక్కణ్ణీ ఉండాలని అనుకోగానే నాకు భయం వేసింది. చుట్టూ చూశాను. చీకటి పడిపోయింది. 'గుంయ్యి' మని కీచురాళ్ళమోత, దూరంగా ఏవో జంతువుల అరుపులు వినిపిస్తున్నాయ్. టామీ కేసి చూశాను. దానికి భయంగా వుంది. ఇంతలో దూరంగా ఉన్న కొండ ప్రక్రిణ రెండు పెద్ద కళ్ళు కనిపించాయి! భయమేసి విమానంలోకి పారిపోయాను టామీతోసహా. ఆ రెండు కళ్ళూ మా వైపుకే వస్తున్నాయి. అదొక రాక్షసిలాగా వుంది. అది మమ్మల్ని చంపడానికి విమానంలోకి వచ్చేసింది. భయంతో కేకలు పెట్టాను.

చివరికి మావయ్య ఇచ్చిన తుపాకీ తీసి పేల్చేశాను. అది చావలేదు గానీ భయంతో పారిపోయింది.

అప్పుడు రేడియోలో నాన్నతో ఆ రాక్షసి గురించి చెప్పాను. నాన్న పక్కనే ఉన్న విమానాల ఆఫీసరొకాయన, మా విమానంలో వెనకాల పెట్రోలు టిన్ను ఉందనీ, అది తీసి నేలపై పోసి మంట చేస్తే ఆ రాక్షసి ముండ పారిపోతుందనీ చెప్పాడు. నేన లాగే మంట చేసి, టామీని ఒళ్ళో పెట్టూకుని కూర్చున్నాను! ఆ రాక్షసి మా వంకే చూస్తూ, దూరంగా కూర్చుని వుంది. ఇంతలో విమానంలోంచి అమ్మ మాటలు వినిపించాయి. అమ్మ గొంతు వినగానే అనందంగా లేచి, విమానంలోకి వెళ్దామనుకున్నాను! ఆ రాక్షసి నేను లేవగానే, పారిపోతున్నాననుకుందో ఏమో, వేగంగా నా పైకి రాబో యింది. దీని పని ఇట్లావుందా అనుకుని పెట్రోలు టిన్ను వంచి, ఆ మంట పైన ఉన్న దంతా పోసేశాను! టిన్ను అంటుకుంది.

ఆ టిన్ను అంటుకున్న మంటల వల్ల విమానం మొత్తం కాలిపోయింది. రేడియో కూడా కాలిపోవటం వలన, అమ్మ నాతో ఏం చెప్పాలనుకుందో నేను తెల్సుకోలేక పోయాను. ఇంక ఎట్లా? ఇప్పుడు నేను అమ్మతో గానీ, నాన్నతో గానీ మాట్లాడలేను. ఎవరి మాటలూ నాకు వినిపించవు. నేను అమ్మదగ్గరకు ఎట్లా వెళతానో? ఎప్పుడు వెళతానో అనుకోగానే నాకు భయమేసింది! ఏడుపు వచ్చింది! టామీని కౌగలించుకుని ఏడుస్తూ పడుకున్నాను!