వర్తకులు అలాగే చేశారు. తరవాత గంగడు రాజుగారి అంతరంగిక సలహాదా రుగా ఉండిపోయాడు.

బేతాళుడు ఈ కథ చెప్పి, "రాజా, చంద్రసేనమహారాజు ప్రవర్తనకు అర్థం ఏమిటి? ఆయన భటులు గంగణ్ణి చూస్తూనే ఎందుకు పట్టుకోలేదు? దొరికినాక అయినా ఆయన గంగణ్ణి శిక్షించక వర్తకుల చేత వాడికి బహుమానాలిప్పించి, తన సలహా దారుగా ఎందుకు వేసుకున్నాడు? తానే గజదొంగను చంపినట్టు గంగడు రాజు దగ్గిర అబద్దం చెప్పాడా? ఆ క్రితం రోజు రామ దత్తుణ్ణి రాజు చూసి ఉన్నాడు గద? గంగడు రామదత్తుడు కాడని రాజు పోల్చు కోలేకపోయాడా? వీటన్నిటికీ సమాధానం తెలిసి కూడా చెప్పకపోయావో నీ తల పగిలి పోతుంది," అన్నాడు.

దానికి విక్రమార్కుడు, "రాజుకు గజ దొంగ వల్ల నష్టం కలిగినట్టు కనబడదు. ఆయన వర్తకుల చేతి కీలుబొమ్మ. వాళ్ళ నష్టం అతన్ని బాధించదు. ఆందుచేత గజ

దొంగను పట్టుకోవటం గురించి రాజుకు ఆదుర్దా లేకపోయి ఉండవచ్చు. పైన పేద జనాన్ని ఆదుకోవటం రాజుకు చేతగానప్పుడు ఆ పని దొంగే చేస్తూ వచ్చాడు. ఆ విధంగా దొంగ రాజప్రతినిధి అనవచ్చు. దొంగను పట్టి యిస్తానని వచ్చిన వాడు నమ్మకద్రోహ కాక తప్పదు. ఆందుచేత వాడి సంగతి దొంగనే తేల్చనిచ్చాడు రాజు. గంగడు రాజుతో నిజమే చెప్పి ఉంటాడు. అబద్దం ఆడి పదివేలు పుచ్చుకోవాలన్న ధనాశ వాడిలో లేదు. కనకనే వాణ్ణి రాజు శిక్షించ లేదు. వాడికి వర్తకుల చేత ఇప్పించిన సొమ్ము పేద ప్రజలకు చేరుతుందని రాజుకు తెలుసు. వాణ్ణి రాజు తన సలహా దారుగా వేసుకున్నది నగరంలోని వర్తక శ్రేష్ఠుల రహస్యాలు తెలుసుకుని వారి పట్టు నుంచి కొంతవరకైనా బయట పడటానికి అయి ఉండవచ్చు," అన్నాడు. రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెప్పెక్కాడు. (కల్పితం)