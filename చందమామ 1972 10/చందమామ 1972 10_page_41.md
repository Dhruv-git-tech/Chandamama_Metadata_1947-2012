చిచ్చగాడు అతనితో, "అయ్యా, నేను ఊళ్ళవెంబడి తిరిగే చిచ్చగాణ్ణి. ఈ రాత్రికి మీ వసారాలో పడుకోనిస్తే, తెల్లారి లేచి పోతాను," అన్నాడు.

వెంకటప్ప వాణ్ణి చూసి జాలిపడి సరే నన్నాడు. సరేనని ఆనేసిన తరవాత అతనికి ముసలమ్మ చేసిన హెచ్చరిక జ్ఞాపకం వచ్చింది: కొత్తవాణ్ణి మూడుసార్లు పరీక్షించి గాని నమ్మరాదు; డబ్బు విషయంలో అసలు నమ్మరాదు! ఈ చిచ్చగాడు కొత్తవాడే మరి.

వెంకటప్ప డబ్బు ముంతను వంటింటో ఒక మూల పెట్టి, తలుపు బాగా మూసి, తాను వచ్చి ముందు గదిలో పడుకున్నాడు.

బయటి వసారాలో పడుకున్న వాడు నిజంగా దొంగే. వాడి మురికి జోలె అడుగున దొంగిలించిన సామ్ములున్నాయి. వెంకటప్ప ముంతలో డబ్బులు ఎంచి పాయ్యటం చూసిన మీదటనే వాడు, "ఆకలి!" అని కేక పెట్టాడు. డబ్బు ముంత పంటఇంట్లో వెంకటప్ప దాచటం కూడా వాడు గమనిస్తూనే ఉన్నాడు.

అర్ధ రాత్రివేళ ఆ దొంగ లేచి, ఇంటి వెనక్కు వెళ్ళి, పంట ఇంటికి కన్నం పెట్టి లోపలికి ప్రవేశించాడు. లోపలికి దూరుతూ ఉండగానే వాడి కళ్ళకూ, ముక్కుకూ ఏరూ తైన పొగతగిలి, తుమ్ములు రాసాగాయి, దగ్గు పట్టుకున్నది. వెంకటప్ప తాను పడుకో బోయేముందు పాయిలో మిరపతొక్కలూ, కాడలూ, ఇతర తుక్కూ వేశాడు. వాటి పొగ ఇంటి నిండా కమ్ముకుని ఉన్నది.

దొంగ చేసిన అలికిడికి వెంకటప్ప లేచి, పంట ఇంట్లోకి వెళ్ళాడు. కన్నంలో నుంచి బయటికి జారుకుంటున్న దొంగ కాళ్ళు పట్టుకుని లోపలికి లాగి, తాడుతో వాణ్ణి కట్టిపడేశాడు.

తరవాత నలుగురూ వచ్చి చేరి దొంగను గ్రామాధికారికి ఆప్పగించారు. దొంగ జోలెలో ఊళ్ళోవాళ్ళ సామ్ములు చాలా దొరికాయి. వాటిని పోగొట్టుకున్న వాళ్ళు వెంకటప్పకు తమ శక్తి కొద్దీ బహుమానాలిచ్చారు. ఈ బహుమానాలతో వెంకటప్ప తన తండ్రి చేసిన బాకీ తిర్చి. సుఖంగా జీవించాడు.