బ్రహ్మ ప్రత్యక్షమై, భగీధుడు ధర్మం తప్పకుండా తన ఇష్టం వచ్చిన రీతిగా జీవించేటట్టు వరం ఇచ్చాడు.

తరవాత భగీరధుడు గంగను గురించి దీర్ఘకాలం తపస్సు చేశాడు. గంగాదేవి అతనికి సాకాత్కరించి, అతని కోరిక విని, “నేను స్వర్గం నుంచి భూమి మీదికి పడే టప్పుడు నా వేగాన్ని ఎపరు ఆపగలరు? నేను భూమిని బద్దలు చేసుకుని తిన్నగా పాతాళానికి దిగిపోతాను గదా?” అని భగీ రధుణ్ణి అడిగింది.

“తల్లీ, ప్రపంచమంతా తనలో ఇముడ్చు కున్న శివుడు నిన్ను భరించ గలుగుతాడు,” అన్నాడు భగీరధుడు.

“నేను ఒక వేళ భూమికి వస్తే పాపు లందరూ తమ పాపాలను నాలో కడుగు కుంటారు. అలా సంప్రాప్తమైన ఆ పాపాలను నేనెలా వదిలించుకోను?” అని గంగ మళ్ళీ అడిగింది.

“దేవీ, అన్ని పాపాలనూ హరించగల హరిని తమలో నిలుపుకున్న పుణ్యాత్ముల

స్నానం చేత, పాపాత్ములు నీలో కలిపే పాపాలు పరిహారమవుతాయి,” అన్నాడు భగీరధుడు.

“సరే, నీ కోరిక నెరవేర్చుతాను. స్వర్గం నుంచి పడేటప్పుడు నన్ను భరించేటట్టు శివుణ్ణి ఒప్పించు,” అని గంగ అంతర్ధాన మయింది.

భగీరధుడు శివుణ్ణి గురించి తపస్సు చేసి ఆదేవుణ్ణి సులభంగానే ప్రత్యక్షం చేసుకుని, ఆయనకు తన కోరిక తెలిపాడు.

గంగను భరించటానికి శివుడు అంగీక రించాడు.

ఆకాశం నుంచి గంగ తిన్నగా శివుడి శిరస్సు మీద పడింది; తరవాత శివుడి జడల నుండి జారి భూమిపైన ప్రవహించ నారంభించింది. భగీరధుడు వాయువేగం గల రధం మీద దారి తీస్తూ పోతూ ఉంటే గంగ అతని వెనకగా వెళ్ళి. సగరుడి కొడుకుల భస్మ రాసుల పైన ప్రవహించి సముద్రం అయింది. అందుకే సముద్రానికి సాగరం ఆనే పేరు వచ్చింది.