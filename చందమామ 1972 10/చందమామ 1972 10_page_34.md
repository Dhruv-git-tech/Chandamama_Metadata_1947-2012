# ఔద్దర్యం ఖరీదు

ఒక గ్రామంలో ఒక అసామికి నాలుగు అవులు ఉండేవి. వాటిని కాయటానికి ఒక పాలేరు ఉండేవాడు.

ఆ అసామికి తాను గొప్ప ఉదారుడని పేరు తెచ్చుకోవాలన్న కోరిక కలిగింది. అందుకుగాను ఆయనకు ఒక ఉపాయం కూడా తట్టింది. ఆయన తన నౌకర్లకు ఇద్దరికి దొంగలలాగా వేషాలు వేయించి, తన పాలేరు అవులను తోలుకుని ఇంటికి వచ్చేటప్పుడు ఒక అవును దొంగిలించమన్నాడు. వాళ్ళు అలాగే చేశారు.

పాలేరు మూడు అవులతో ఇంటికి తిరిగి వచ్చి, ఏడుస్తూ జరిగిన నంగతి చెప్పాడు.

“నువు మాత్రం ఏం చెయ్యగలవు లేరా! విచారించకు!” అన్నాడు యజమాని. పాలేరు ఆశ్చర్యపోయాడు. ఉళ్ళోవాళ్ళు ఆయన మంచితనం మెచ్చుకున్నారు.

తరవాత మరో రెండు అవులు ఇలాగే పోయాయి. అప్పుడు కూడా ఆయన పాలేరును పల్లెత్తుమాట అనలేదు. ఆయన భ్యాతి చుట్టుపట్ల గ్రామాలకు పాకింది.

చివరకు ఒకనాడు పాలేరు ఒంటరిగా ఇంటికి వచ్చి, నాలుగో అవును కూడా దొంగ లెత్తుకుపోయారని చెప్పి, పనిమానుకుని వెళ్ళిపోయాడు.

తాను నాలుగో అవును దొంగిలించమని తన మనుమలకు చెప్పకపోవటం చేత అసామి ఆశ్చర్యపోయాడు. మూడు అవులు పోతే మాట్లాడలేదు గదా అని పాలేరే నాలుగో అవును కాజేశాడు. అ నంగతి అసామి ఎరగడు. —వి. గిరిజ