ఒడ్డుకు చేరే అవకాశం వుంది. కాని, మనం
ఒక పారబాటు చేశాం. కొంచెం ముందుగా
పూనుకున్నట్టయితే అతణ్ణి యిక్కడే రక్షించి
వుండేవాళ్ళం,” అన్నాడు జీవదత్తుడు చెట్టు
మీదినుంచి దిగబోతూ.

ఖడ్గవర్మ అతడి భుజం పట్టుకు అపి,
“ఇప్పుడు ఏం చేయబోతున్నావ?” అని
ఆడిగాడు.

"ఖడ్గజాతి వాళ్ళల్లో ఒకణ్ణి నదీ తీరం వెంట దిగువకు పామ్మని చెబుతాను. బహుశా వాడికి స్వర్ణాచారి కేకలు వినబడే అవకాశం వుంది. తతిమ్మా ముగ్గుర్మీ ఖడ్గ మృగా లెక్కిపోయి, అందిన బందిపోటు నల్లా ఈటెకు బలిపెట్టమంటాను," అన్నాడు జీవదత్తుడు.

“అయితే మనం యిక్కడ చేతులు కట్టుకుని యీ వింత చూస్తూ కూర్చోవట మేనా?” అన్నాడు ఖడ్గవర్మ కొంచెం కోపంగా.

"తొందరపడకు, ఖడ్గా! బందిపోట్లు యిప్పటికే చెల్లాచెదురుగా అటూ యిటూ పరిగెత్తుతున్నారు. కాని, వాళ్ళ నాయకుడు యింకా తాను దొంగిలించుకు వచ్చిన జొన్న పంటను కాపాడుకునే ప్రయత్నంలో జడల భూతాన్ని ఎదిరించే ప్రయత్నం చేస్తున్నాడు. వాడు తన అనుచరులకు చేస్తున్న హెచ్చరి కలు నీకు వినబడటం లేదా? మన ఖడ్గ

జాతి వాళ్ళకు వాడు దొరక్కుండా తప్పించు
కునే ప్రయత్నం చేస్తే, అప్పుడు వాణ్ణి
మనం బాణాలతో కొట్టి హతమార్చాలి.
ముందు యీ జడలభూతం, మాంత్రికుడీ
సంగతే మిటో మనం చూడాలిగదా?
“అన్నాడు జీవదత్తుడు.

"బావుంది. నువు ఖడ్గజాతి వాళ్ళకు చెప్పవలసిందేదో చెప్పిరా. నే నిక్కడే వుంటాను," అని ఖడ్గవర్మ విల్లంబులు చేతికి తీసుకున్నాడు.

జీవదత్తుడు చెట్టు దిగి పోయి ఖడ్గజాతి
వాళ్ళకు వాళ్ళు చేయవలసిన ఫనుల
సంగతి చెప్పాడు. ఆ వెంటనే ఒక ఖడ్గ
జాతివాడు ఖడ్గమృగాన్నెక్కి నది దిగువకు