ఇతర కౌరవముఖ్యులనూ, కర్ణుణ్ణీ కలుసు కుని, వారికి కోపం రాకుండా మంచిగా మాట్లాడి, పని పూర్తి చేసుకురావాలి. నిజానికి శకునితో జూదం ఆడటం ధర్మరాజుదేతప్పు. శకుని పాచికల ఆటలో సాటిలేని వాడు. ధర్మరాజు ఆ సభలో ఇంకెవరితో ఆడినా గలిచి ఉండేవాడే. ఆడినవాడు ఆవేశంకొద్దీ తనకున్నదంతా పణంగా పెట్టాడు. ఇందులో శకుని చేసిన మోసం ఏమీ లేదు. అందుచేత ఇక్కడి నుంచి వెళ్ళే దూత దుర్యోధనుడి అనుగ్రహం సంపాదించాలి,” అన్నాడు.

బలరాముడిలా ఆ నేసరికి సాత్యికి అమితమైన అగ్రహం కలిగింది. అతను చప్పున లేచి, బలరాముణ్ణి నిందిస్తూ, “నీ అంతరాత్మకు తగినట్టే మాట్లాడావు. అందుచేత నీ మీద నాకు కోపం లేదు. కాని నీ అర్ధంలేని మాటలు వింటూ కూర్చున్న ఈ సభను చూస్తే నాకు మండిపోతున్నది. జూదంలో ప్రావీణ్యంలేని ధర్మరాజుచేత వాళ్ళు బలవంతాన ఆడిస్తే ఆది వారికి న్యాయమైన గెలుపు ఎలా అయింది? ధర్మరాజు ఇంటికి వారు వచ్చి జూదమాడి గలిస్తే ఆది న్యాయమైన విజయం ఆయేది. ఏమైనా, జూదంలో ఓడినందుకు పాండ వులు ప్రతిజ్ఞ పాలించి వనవాసమూ, అజ్ఞాత వాసమూ చేశారు గద. ఇప్పుడు ధర్మరాజు

తన రాజ్యం తాను కోరటానికి యాచించ వలసిన పని ఏమిటి? ఏ విధంగానైనా వీళ్ళ రాజ్యం కాజెయ్యాలన్న దురుద్దేశం గల దుర్యోధనాదులు ధర్మమార్గం అవలంబిస్తా రనే మాట అబద్దరం. మేమంతా వాళ్ళను హత మార్చి ధర్మరాజుకు రాజ్యాభిషేకం చేస్తాం. ధృతరాష్ట్రుడు జాలి తలిచి ఇచ్చే రాజ్యం ధర్మరాజుకు అవసరం లేదు. ధర్మరాజు ఆభిప్రాయం తెలుసుకోకుండా ఏమీ చెయ్య వద్దు,” అన్నాడు.

తరవాత ద్రుపదుడు మాట్లాడుతూ, “సాత్యికి చక్కగా చెప్పాడు. మంచి మాటలకు కరిగి దుర్యోధనుడు రాజ్యం ఇవ్వడన్నది నిజం. ధృతరాష్ట్రుడికి తన