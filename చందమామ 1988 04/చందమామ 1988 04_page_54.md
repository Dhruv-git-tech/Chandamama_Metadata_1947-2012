గించి, ‘‘ప్రభూ, ఆస్థికోసం పసిబిడ్డ అని కూడా చూడక ప్రాణాలు తీయబోయిన దుర్మార్గులనుంచి, యీ బిడ్డను కాపాడి, యింతకాలం రహస్యంగా దాచివుంచాను. నేను చేసినది తప్పయితే శికీంచండి !’’ అన్నాడు.

రాజు, శివాసందుడి ద్వారా జరిగిన దంతా తెలుసుకుని, ‘‘ఇంత చేసినవాడివి, ప్రమీల సంరక్షణ భారం కూడా నువ్వే తీసుకో,’’ అన్నాడు.

అందుకు శివాసందుడు ఒప్పుకోక, ‘‘ధనం కోసం ప్రమీలచుట్టూ ప్రమాదాలు పొంచి వున్నాయి. ఈ బిడ్డ మీ సంరక్షణ లోనే కేమంగా వుండగలదు,’’ అన్నాడు.

ఆ రోజు నుంచి ప్రమీల, రాజుగారి ప్రాపకంలో వుండిపోయింది. రాజు జమీ వ్యవహారాల బాధ్యత అంతాశివాసందుడికి అప్పగించాడు. అతడు ఎంతో నిజాయితీగా వాటిని నిర్వహిస్తూ, ఏటా ఫలసాయం లోనూ, శిస్తు వసూళ్ళలోనూ, వచ్చే రాబడిని, రాజుకు ముట్టజెబుతూన్నాడు.

జగన్నాథం చెప్పింది విని, ప్రమీల కళ్ళనీళ్ళు పెట్టుకుని, ‘‘నిజానిజాలు తెలియక, ప్రాణంకాపాడిన శివాసంద తాతను తక్కువచేసి మాట్లాడాను. ఈ తప్పును ఏదేవుడు కేమిస్తాడు!’’ అన్నది బాధగా.

ఉమాపతి, జనన్నాథం ఆమెను ఓదార్చి, ‘‘తల్లీ, యింతకూ యిప్పుడు ఏం చేయదలచుకున్నావు ?’’ అని అడిగారు.

‘‘మీలో ఒకరు నాతోపాటు, మాదివాడానికి రండి. మరొకరు వెళ్ళి రాజుగారికి నా కేమంచెప్పండి. తర్వాత శివాసందుడి కుమారుడితో జరగబోయే, నా వివాహానికి వచ్చి, మీ చేతులతో నాలుగు అకీంతలు చేసి ఆశీర్వదిస్తే సంతోషిస్తాను,’’ అన్నది ప్రమీల.

ఆసరికి వర్షం బాగా తగ్గిపోయింది. ఉమాపతి, ప్రమీల వెంట జమీందారు గారి గ్రామానికి బయలు దేరాడు. జగన్నాథం తిరిగి రామనగరం దారి పట్టాడు.