## సౌదామినికథ

చందనదేశాన్ని అనంగవర్మ అనే రాజు పాలిస్తూండేవాడు. ఆయనకు సౌదామిని అనే కుమార్తె తప్ప, వేరే సంతానం లేదు. సౌదామిని మూడేళ్ళ పిల్లగా పుండగా, ఆమె తల్లి చనిపోయింది. అయినప్పటికీ, అనంగవర్మ మరొక వివాహం చేసుకోక, సౌదామినికి తల్లి తండ్రీ తానే అయి పెంచుతూ వచ్చాడు.

యుక్తవయసు వచ్చేసరికి, సౌదామిని అపురూప సౌందర్యవతిగానూ, అమిత బుద్ధిశాలిగానూ తయారైంది.

ఒకనాడు అనంగవర్మ కుమార్తెతో, 'ఇక సాధ్యమైనంతత్వరలో, నీకు పెళ్ళి చేయదలిచాను. ఇవిగో, యివి నానాదేశాల రాకుమారుల చిత్రపటాలు. ఈ తాళపత్రాల్లో, వారి వివరాలు రాసి పున్నాయి. బాగా ఆలోచించి, నీకు నచ్చిన పరుణ్ణి ఎంచుకో తల్లి! అతడు నీకు భర్తేకాక,

ఈ చందనదేశానికి భవిష్యత్తులో కాబోయే రాజు కూడా అన్న విషయం, నీకు తెలిసిందేగదా!'' అని, కొన్ని చిత్రపటాలనూ, తాళపత్రాలనూ సౌదామినికి యిచ్చాడు.

సౌదామిని వాటిని అందుకుని పక్కన పెట్టి, కొంతసేపు దీర్ఘాలోచనలో పుండి పోయింది. ఆ తర్వాత, 'నాన్నగారూ, నాకు కాబోయే భర్త తాలూకు అంద చందాలనూ, శౌర్యపరాక్రమాలనూ, నేను వితర్కించవలసిన అవసరం లేదు. అవి మీరే చూడగలరు. అయితే, నా కాబోయే భర్త సౌశిల్యాన్ని మాత్రం, నేను నాకు తోచిన విధంగా పరీక్షించదలచుకున్నాను. ఆ పరీక్షలో నెగ్గిన వ్యక్తినే, నేను వివాహ మాడతాను. సౌశిల్యాన్ని మించిన నుగుణమూ, అందమూ లేదని, నా అభిప్రాయం,' 'అన్నది.