ఆతడి కత్తిదెబ్బలకు తట్టుకోలేక, దొంగలు పారిపోజూశారు. అయితే, రాజభటులు వాళ్ళను తరిమిపట్టుకుని, సంకెళ్ళు వేసి లాక్కుపోయారు.

ఇందుమతీదేవి, ఆ యువకుణ్ణి దగ్గరకు పిలిచి 'ఎవరు నాయనా, నువ్వు?' అని ప్రశ్నించింది.

యువకుడు వినయంగా, 'నన్ను రాజ శేఖరుడంటారు. మహాసేనాని త్రివిక్రమ వర్మగారి బంధువును,' అన్నాడు.

ఆ జవాబు వింటూనే ఇందుమతీదేవి సంతోషంగా, 'ఓహోఁ, మహాసేనాని పుత్రసమానుడిగా చూసు కుంటున్న, ఆయన చెల్లెలి కొడుకువు, నీవేనా?' అని అడిగింది.

రాజశేఖరుడు ఆ వున న్నట్టు తల పూపాడు.

'నువ్వు కాశీలో విద్యాభ్యాసం చేస్తున్నట్టు విన్నాను. అది ముగిసిందా?' అన్నది ఇందుమతీదేవి.

'నెల రోజుల క్రితమే ముగించుకుని వచ్చానమ్మా,' అన్నాడు రాజశేఖరుడు.

'సంతోషం, నాయనా! నన్ను కాపాడిన నీకు ఎంతయినా ఋణపడి వున్నాను. నీ ఋణం తీర్చుకునేందుకు, నేను యివ్వగలిగితే, నా దగ్గిర వున్న వెలలేని సువర్ణాన్ని నీకు యిస్తాను,' అని, పల్లకీలో వెళ్ళిపోయింది, మహారాణి.

మహారాణి నిగూఢంగా, తనకు కనకప్రభ నిచ్చి వివాహం చేస్తానని