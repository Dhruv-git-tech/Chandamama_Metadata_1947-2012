# నౌకరు నిజాయితీ

జగన్నాథం, ఉమాపతి అనే అరవైఏళ్ళ వయసువాళ్ళిద్దరు, రామనగరం శివార్లు దాటగానే, పెనుగాలితోపాటు పెద్దవర్షం ప్రారంభమైంది. వాళ్ళు తల దాచుకోవ డానికి వడివడిగా నడిచి, దాపులలో వున్న ఒక శిధిలాలయం చేరారు. ఆ సరికే అక్కడ ఒక యువతి కళ్ళనీళ్ళు తుడుచుకుంటూ విచారంగా కూర్చుని వున్నది.

వాళ్ళామెను చూసి ఆశ్చర్యపోయి, '‘ఏదో తుఫాను వచ్చేలా వున్నది, నువ్వు ఒంటరిగా యిక్కడ ఎలా చిక్కుకు పోయావమ్మ ?'' అని అడిగారు.

ఆ ప్రశ్నకు జవాబు చెప్పేందుకు, ఆమె కొంచెంసేపు తటపటాయించి, చివరకు, '‘నాకు జీవితం మీద విరక్తి కలిగింది. ఆత్మహత్య చేసుకునేందుకు రాణివాసం వదిలి బయలుదేరి, యిక్కడ

గాలివాసలో చిక్కుకుపోయాను, ''అంటూ కళ్ళనీళ్ళు పెట్టుకున్నది.

జగన్నాథం, ఉమాపతి ఆ జవాబుకు చాలా ఆశ్చర్యపోయారు. జగన్నాథం ఆమె కేసి జాలిగా చూస్తూ, ''అమ్మా, రాణివాసంలో వుండే నీకు, యిలా ఆత్మహత్య చేసుకోవాలనే ఆలోచన ఎందుక్కలిగింది ?'' అని అడిగాడు.

ఆమె కొంచెంసేపు మౌనంగా తల వంచుకుని, తర్వాత, '‘ఇవ్వాళ రాణీగారు, రాజుగారూ నా వివాహం గురించి మాట్లాడుకోవడం విన్నాను. వాళ్ళు నన్ను, మా జమీపనులు చూసే శివానందుడు అనే నౌకరు కొడుక్కు యిచ్చి చేయాలనుకుంటున్నారు. నేను రాజుగారిని ఒంటరిగా కలుసుకుని, యీ పెళ్ళి యిష్టం లేదని చెప్పాను. దాని కాయన ఏమన్నాడో తెలుసా ? మీ నౌకరు శివానందుడికి,