వాలనుకుంటున్నాను. నా తపస్సు ఎంత
కాలం కొనసాగుతుందో, ఆ భగవంతుడికే
ఎరుక. అయితే, నేను ఇక్కడ వదిలి
వెళ్ళే యోగశక్తి ప్రభావంపల్ల, మీకు
రోజూ ఒక పుచ్చకాయ లభ్యమవుతూ నే
ఉంటుంది. రోజూ సాయంకాలం, మీలో
ఒకరు ఇక్కడికి వచ్చి, రేపు ఎంతమందికి
సరిపడా పుచ్చకాయ కావాలో గట్టిగా
చెప్పి వెళ్ళండి. మర్నాటి ఉదయానికల్లా
కావలసినంత పరిమాణంలో పుచ్చకాయ
ఈ తీగకు వేలాడుతూ వుంటుంది. దానిని
మీరు పంచుకుని తినండి. దానిని భుజిం
చినవారికి రోజల్లా ఆకలిదప్పులు
ఉండవు.'' అన్నాడు.

పేదవాడు వెళ్ళి, తన భార్యాబిడ్డలనూ,
బంధుమిత్రులనూ వెంటబెట్టుకు ని
వచ్చాడు. కొండపాదతలంలోని పచ్చిక
మైదానంలో చిన్న గుడిసెలు వేశారు.
ముని అక్కడ చేరినవారికి, ''భగవంతుడి
కరుణవల్ల మీకు ఆకలిసమస్య తీరింది.
సత్యాన్ని సాధించడమే మానవ జీవిత
లక్ష్యం. ఇప్పటి నుంచే మీ లక్ష్యసాధనకు
పూనుకోండి.'' అని ఉపదేశించాడు.

వాళ్ళకు ధ్యానపద్ధతులు నేర్పించి,
ముని కొండ మీది గుహలోపల ప్రవేశించి
తపస్సు చేయడం ప్రారంభించాడు.
శ్రీతాబ్దాలు గడిచిపోయాయి.

మునీశ్వరుడు చెప్పిన ఉదంతమంతా
విన్న వినోదుడు, ''మహాత్మా! ఇప్పుడు
మన కళ్ళ ఎదుట కనిపించే పట్టణం,
ఆనాటి శరణార్థుల వారసులు నిర్మించినదే
అయివుంటుంది. గుహ ముఖద్వారంలో,
నాకు పుచ్చతీగ కనిపించింది. ఇంకా
వాళ్ళు పుచ్చకాయను తీసుకుంటూ
ఉన్నా ఆశ్చర్యం లేదు.'' అన్నాడు.

''పట్టణంలో ప్రవేశించి, అక్కడి విశేషాలు తెలుసుకుందాం, రా.'' అంటూ ముందుకు నడిచాడు ముని.

వినోదుడు ఆయన్ను అనుసరించాడు.

కొండపై నుంచి కిందికి ఉన్న బాటకిరు
వైపులా పూలచెట్లూ, తీగలూ ఉన్నాయి.