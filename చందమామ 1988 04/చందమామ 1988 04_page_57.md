చిత్రసేనుడు కాస్తపారుషపడి, ''సరే, యిప్పుడే మాధురుణ్ణి పిలిపించి నిజం చెప్పిస్తాను. నేను ఓడిపోతే, నా కుమార్తె కనకప్రభను, నీ కుమారుడి కిచ్చి పెళ్ళి చేస్తాను.'' అన్నాడు.

అందుకు విశ్వంభరుడు తల పూపి, ''ఈ షరతు నాకు బాగున్నది. నేను ఓడిపోతే, బతికున్నంతకాలం, ఏటా నీ దేశంలోని అభివృద్ధి కార్యక్రమాల కు ఏభైవేల వరహాల చొప్పున విరాళం పంపిస్తాను. సరేనా ?'' అన్నాడు.

చక్రసేనుడు, మాధురుడికి కబురు పంపించాడు. గంటకాలం గడవకుండానే రాజు దగ్గిరకు వచ్చిన మాధురుడు, ఆయన

ప్రశ్న విని ముందు తడబడి, తర్వాత తను ఆ చిత్రాన్ని ఎడమచేత్తో గీసినట్టు ఒప్పకున్నాడు.

చక్రసేనుడు కాస్తచిన్నబోయి, వెంటనే సర్దుకుని, మాధురుణ్ణి పంపించి వేశాడు. తర్వాత విశ్వంభరుడితో, ''నేను ఓడిపోయినా, నాకు లాభమే చేకూరింది. మన స్పేహం బంధుత్వంగా మారనున్నది. మహారాణికీ, కనకప్రభకూ చెప్పి. సాధ్యమైనంత త్వరలో ముహూర్తం పెట్టిస్తాను,'' అన్నాడు.

విశ్వంభరుడు సంతోషంగా అందుకు అంగీకరించాడు.

ఇది యిలా పుండగా—ఆ రోజు సాయంత్రం, కనకప్రభ తల్లి మహారాణి ఇందుమతిదేవి, తమ ఇలవేల్పు అయిన స్వయంప్రభాదేవి ఆలయానికి వెళ్ళి, తిరిగి వస్తూండగా, నలుగురు దొంగలు మహారాణి వున్న పల్లకీ బోయీల మీద పడి అటకాయించారు. అడ్డగించబోయిన బోయీలు, ఆ దొంగల చేతుల్లో చావు దెబ్బలు తిన్నారు. దొంగలధాటికి ఆగలేక, వీధిలోని జనం భయభ్రాంతులై చెల్లి చెదరై పోయారు.

దొంగలు నలుగురూ, మహారాణిని సమీపించబోతూండగా, మెరుపులా ఒక యువకుడు వచ్చి, వారి మీద పడ్డాడు.