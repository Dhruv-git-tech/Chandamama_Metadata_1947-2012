ఆక్కడ స్వర్గంలో ఇంద్రుడికి తీరని అవమానమై, పట్టరాని కోపం వచ్చింది. అతను సంవర్తం మొదలుగా గల మహా మేఘాలను పిలిచి, ''చూశారా, బృందా పనంలో ఉండే నందగోపకుడు మొదలైన ముసలి గోపకులు మదమెక్కి, ఏటా నాకు చేసే పూజలు మాని, కపటి ఆయిన కృష్ణుడి మాటలు విని, ఒక చచ్చుకొండకు చేశారు. అంతటితో ఆయిందనుకున్నారు కాబోలు. మీరు ఏడు రోజులపాటు ఎడా తెరిపి లేకుండా బ్రహ్మాండమైన వాన కురిసి, వాళ్ళకు బతుకుతెరువుగా ఉండే గోవులకు హాని కలిగించండి. ఆ విధంగా ఆ గోపకులకు హాని కలిగించి వచ్చారంటే

నేను చాలా సంతోషిస్తాను. నేను కూడా మీ వెనకే వచ్చి మీ ప్రతాపం ఏపాటిదో ఆకాశం నుంచి చూస్తాను,'' అన్నాడు.

గోకులంలో వాళ్ళకు ఈశాన్యదిక్కున మెరుపులు కనిపించాయి. గాలి తీవ్రంగా వీచింది. ఎండ దుస్సహమై, దుర్భరమైన ఉక్క పుట్టుకొచ్చింది. చంటిపిల్లలు అలమటించారు. పెద్దవాళ్ళకు కాళ్ళు బొబ్బలెకాక్కయి. చెట్టుచేమలకు చీడ పుట్టుకొచ్చింది. వాన వచ్చే లక్షణాలు బాగా కనిపించాయి.

తూర్పున మేఘం పట్టి ఉరుము తున్నది.

''ఈ ఆకాలవర్ష మేమిటబ్బా?'' అను కున్నారు గోపపెద్దలు.

చూస్తూండగానే కాలమేఘాలు ఆకాశ మంతటా సంచారం సాగించి, సూర్యుణ్ణి చాటు చేశాయి. ఆకాశం సాంతం మూసుకు పోయింది. పెళిపెళార్ఫాటాలతో, కళ్ళు చెదిరే మెరుపులతో పిడుగులు పడనారం భించాయి. తరవాత వడగళ్ళుపడ్డాయి. ఆ వెంటనే, భూమ్యకాశాల మధ్య ఎడం లేకుండా కుంభవర్షం ప్రారంభమయింది.

ఆ వర్షం చూసి గోపకులు బెదిరి పోయారు. ప్రళయం ప్రారంభమైనట్టు వారికి తోచింది. ఆ వర్షం నుంచి ప్రాణా లెలా కాపాడుకోవాలో, ఎక్కడికి పారి