కళ-వ్యాపారం

పట్టాధి అనే చిత్రకారుడు, డబ్బు అవసరం అయి, తాను వేసిన ఒక మంచి చితాన్ని అప్మ కానికి పెట్టాడు. అయితే, ఎవరూ దాన్ని ఒక్కవరహాకయినా కొనేందుకు ముందుకు రాలేదు.

ఈ సంగతి తెలిసి, దూరప్రాంతాన వుండే విఠలు డనే చిత్రకారుడి మిత్రుడు వచ్చి, ఆ చిత్రాన్ని తన వెంట తీసుకుపోయి, పదిమందికి కనిపించేలా ఇంట్లో వేలాడదీయించాడు.

తర్వాత విఠలుడు, ఆ చిత్రాన్ని ఒక విదేశచిత్రకారుడి నుంచి యాభైవరహాలకు కొన్నట్టు చెప్పసాగాడు. ఎవరైనా కొంటామనివస్తే, అది అమ్మడానికి తేలేదని కనురుకునేవాడు.

ఈ చిత్రం గురించి పక్క ఊరి జమీందారుకు తెలిసింది. ఆయన వచ్చి విఠలుడి చేతిలో బలవంతంగా రెండువందలవరహాలుపెట్టి, చిత్రాన్ని తీసుకుపోయాడు.

విఠలుడు, పట్టాధిని చూడవచ్చి, రెండువరహాలు అతడికివ్వబోయాడు. పట్టాధి ఆశ్చర్య పోతూ, “ఎందుకిస్తున్నావీడబ్బు?” అని అడిగాడు.

“ఇది నీ చిత్రం ఖరీదు,” అన్నాడు విఠలుడు.

“అంత ధరకు అమ్ముడయిందా?” అన్నాడు పట్టాధి నమ్మలేక.

విఠలుడు జరిగింది చెప్పి, “చిత్రం వేయడమే కాదు, దాన్ని అమ్మడం కూడా ఒక కళే!” అన్నాడు.
—టి. గురురామప్రసాద్