భయపడకు. నేనువస్తున్నాను,” అని కేక పెట్టి మారువేషం వేసుకుని, ప్రాకారందుకి, శృశానం కేసి పరిగెత్తాడు.

అతను వెళ్ళేటప్పటికి చితి సిద్ధంగా ఉన్నది. భీముడు అక్కడ ఉన్న ఒక చెట్టును కౌగలించుకుని పెకలించి, దాన్ని ఆయుధంగా పట్టుకుని ఉపకీచకులకు ఎదురు వచ్చాడు.

అతన్ని చూడగానే, “అమ్మో, గంధ ర్వుడు!” అని అరిచి, ద్రౌపదిని అక్కడే వదిలేసి, ఉపకీచకులు నగరంకేసి పరుగు తీశారు. భీముడు ఆ నూట అయిదు గురునీ వెంట తరిమి చంపి, ద్రౌపది కట్లు విప్పి, “నువ్వు నిశ్చింతగా అంతఃపు రానికి తిరిగి వెళ్ళు. నేను వంటసాలకు పోతాను,” అన్నాడు.

చచ్చి చెట్లలాగా పడి ఉన్న ఉపకీచకు లనూ, అంతఃపురానికి తిరిగి వెళుతున్న సైరంద్రినీ చూసిన మనుషులు విరాటరాజు దగ్గిరికి వెళ్ళి, “మహారాజా, కీచకులందరూ చచ్చారు. గంధర్వులు వాళ్ళను చంపీ సైరంద్రిని విడిపించారు. ఆమె తిరిగివస్తున్నది. ఆమెను మోహించిన వారికి అంద రికీ ఇదేగతిపట్టుతుంది. ఆవిధంగా మన నగరమే నాశనమవుతుంది. ఈ సైరంద్రి కారణంగా మనకుహాని కలగకుండా ఏదైనా పద్ధతి ఆలోచించండి,” అన్నారు.

విరాటరాజు వారితో కీచకులందరినీ ఒకే చితిలో దహనం చెయ్యమని చెప్పి, సుధేష్ణు వద్దకు వెళ్ళి, “ఆ సైరంద్రి రాగానే ఆమెను మర్యాదగా పంపించివెయ్యి. ఆమె కారణంగా గంధర్వులవల్ల ఏమి పరాభవం జరుగుతుందోనని నేను భయపడుతు న్నట్టు ఆమెకు చెప్పు. తనతోచెప్పే ధైర్యం లేక నిన్ను చెప్పమన్నానని కూడా చెప్పు,” అన్నాడు.

ద్రౌపది సచేల స్నానం చేసి నగరానికి తిరిగివస్తుంటే, గంధర్వుల భయం కొద్దీ కొందరు ఆమెను చూసి పారిపోయారు. మరికొందరు భయంతో కళ్ళు గట్టిగా మూసుకున్నారు.

ఆమె వంటసాల సమీపంలోకి వచ్చే సరికి భీముడు వాకిలి దగ్గిర ఏనుగులాగా నిలబడి ఉన్నాడు. అతన్ని చూసి ద్రౌపది చిన్నగా, “నన్ను కాపాడిన గంధర్వరాజుకు నమస్కారం,” అన్నది. “నిన్ను సేవిస్తూ ఇక్కడ తిరిగేవాళ్ళు ఋణ విముక్తులై నారు,” అన్నాడు భీముడు.