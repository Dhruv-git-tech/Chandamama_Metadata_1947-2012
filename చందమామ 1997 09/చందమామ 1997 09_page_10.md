కనకదాసుది వానాకాలం చదువు.
అయినా అతడు నిరుత్సాహపడలేదు.
అప్పటికప్పుడు కలం పుచ్చుకుని, దీపం
బుడ్డిముందు కూర్చుని కవిత్వం రాయ
సంకల్పించాడు. అయితే, దేన్ని గురించి
కవిత్వం రాయాలో ఒకపట్టాన స్ఫురించ
లేదు. గురకపెడుతూ నిద్రపోతున్న భార్య
మీద పడింది కనకదాసు దృష్టి.

ఆమరుక్షణం, కనకదాసుకు కవితా
వస్తువు దొరికింది! అతడు భార్య గురక
మీద కవిత్వం రాశాడు. ఆ రాసింది
చదువుకుంటే, అతడికి మతిపోయినంత
పనయింది. ఇంత గొప్పగా రాసింది
నేనేనా అని ఆశ్చర్యపోయాడు.

చాలాసేపటికి కనకదాసుకు కునుకు
పట్టింది. కలలో, గ్రామస్థులు అతణ్ణి
పల్లకీలో కూర్చోబెట్టి మోసుకుంటూ రాజు
గారి దగ్గరకు తీసుకుపోయారు. రాజుగారు,
కనకదాసు రాసిన కవిత్వం విని ముగ్ధుడై,
అతడి కాలికి గండపెండేరం తొడిగాడు.

ఆ రాత్రి తెల్లవారకముందే కనక
దాసుకు మెలకువ వచ్చింది. కల గుర్తు
చేసుకుని ఎంత గానో మురిసిపోయాడు.
అతడికి తన కవిత్వం ఎవరికైనా వినిపిం
చాలన్న తలంపు కలిగింది. పొరుగింటి
నూకాలుతో అతడికి మంచి స్నేహం
వుంది. అతడి వద్దకు వెళ్ళి, “నూకాలూ!
నేను కవిత్వం రాశాను. నీకు వినిపించాలని
వచ్చాను,” అని తన గురక కవిత్వం
వినిపించాడు.

అది విన్న నూకాలు మండిపడి,
“రాత్రిపూట మాకు నిద్రపట్టకుండా నీ

పెళ్ళాం గురకతో చంపుతున్నదని మేం
బాధపడుతూంటే, తెల్లవారకముందే నీ
కవిత్వం ఒకటా? ఇంతకంటే నీ పెళ్ళాం
గురక నయం. మరెన్నడూ నీ దిక్కుమా
లిన కవిత్వం వినిపించకు,” అన్నాడు.

కనకదాసు ముఖంచిన్నబోయింది. తన
కవిత్వంఅర్థంచేసుకునేజ్ఞానం నూకాలుకు
లేదనుకున్నాడు. ఆ సాయంత్రం రచ్చ
బండ దగ్గరకు వెళ్లేసరికి, ముసలి బడి
పంతులురామప్ప కనిపించాడు. కనకదాసు
ఆయనకు తనకవిత్వం వినిపించాడు. అది
విన్న రామప్పకు గుండె దడదడలాడింది.
ఆయన, “వీడికవిత్వం వీడూ మండిపోనూ!”
అని మనసులో తిట్టుకున్నాడు; కానీ
ఆమాట పైకిఅనలేదు. కారణం, ఆయన
కనకదాసుకు కాస్తంత బాకీవున్నాడు.