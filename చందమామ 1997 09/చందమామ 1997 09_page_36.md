మహాశిల్పి

ఒక గ్రామంలో కొన్నివేల ఏళ్ళ క్రితం
ఒక మహాశిల్పి ఉండేవాడు. అతని చేతి
మీదుగా ఎన్నో చిత్ర విచిత్ర భవనాలూ,
సభలూ, ఆలయాలూ నిర్మించాడు. కొంత
కాలానికి అతని ఖ్యాతి దేశదేశాలా వ్యాపిం
చింది.

ఆ కాలంలో నాగలోకంలో నాగరాజు
భవనం ఉపద్రవమైన భూకంపాల ఫలి
తంగా బీటలు విచ్చింది. దాన్ని తిరిగి
నిర్మించటానికి భూలోకం నుంచి మహా
శిల్పిని రప్పించాలని నాగరాజు నిశ్చయిం
చాడు. అతడి కబురు చేరగానే శిల్పి పర
మానందం చెంది, తాను మరొక్క గొప్ప
భవనం నిర్మించవచ్చును గదా అనుకుని
నాగలోకానికి వెళ్ళాడు.

త్వరలోనే శిల్పికీ, నాగరాజుకూ మంచి
స్నేహం కలిసింది. నాగరాజు కుటుం
బమూ, పరివారమూ అతనికి ఆప్తుల

య్యారు. అతనికి అన్న పానాలకు ఎలాటి
లోటూ జరగలేదు. అయినా శిల్పికి తన
ఇంటి మీద గాలి మళ్ళింది. అంతులేని
వైభవం మధ్యా, సంపద మధ్యా ఉంటూ
కూడా అతను తన పేద ఇంటిని గురించీ,
తన తల్లిని గురించీ, భార్యను గురించీ
బెంగపడసాగాడు.

ఒకనాడు శిల్పి నాగరాజుతో, “రాజా,
నాకీ మధ్య మా ఇంటి మీద ధ్యాస
జొస్తిగా ఉంటున్నది. మా ఊరి పరిస్థితులు
కాస్త కనుక్కుని నాకు చెబుతావా?” అని
అడిగాడు.

"నిజం దాచటం దేనికి? మీ ఊరి
ప్రాంతాల కొంతకాలంగా వానలు లేవు.
అక్కడ భయంకర క్షామం ఉన్నది,"
అన్నాడు నాగరాజు.

"అలా అయితే అక్కడ వానలు కురి
పించలేవా?" అన్నాడు శిల్పి.