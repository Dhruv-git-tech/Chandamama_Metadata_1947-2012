వార్తలు - విశేషాలు

# హాంకాంగ్

యాజై సంవత్సరాల క్రితం బ్రిటన్, ఇండియాను వదిలి వెళ్ళింది. బ్రిటన్‌తో ఏర్పరచు కున్న 99 సంవత్సరాల లీజు పూర్తికావడంతో, రెండు నెలలక్రితం హాంకాంగ్ మళ్ళీ చైనాతో కలిసింది. హాంకాంగ్‌లో దాదాపు 160 సంవత్సరాలు కొనసాగిన బ్రిటిష్ వలసపాలన జూన్ 30వ తేదీతో అంతమయింది!

చైనాకు దక్షిణాగ్రంలో ప్రధాన భూభాగా నికి ఆనుకుని ఉన్న దాదాపు 200 దీవులలో ఒకటి హాంకాంగ్. 1841వ సం॥లో బ్రిటన్‌తో జరిగిన ఓపియం (నల్లమందు) యుద్ధంలో చైనా ఓడిపోయింది. మరు సంవత్సరం హాం కాంగ్ బ్రిటన్ వశమయింది. ఇరవైయేళ్ళలోగా మరొక యుద్ధం జరిగి 1860వ సంవత్సరంలో కోలూన్‌ను బ్రిటన్ పట్టుకున్నది. 1898వ సం॥లో చైనా 'నూతన ప్రాంతాలతో' కలిపి హాంకాంగ్‌ను బ్రిటన్‌కు 99 సంవత్సరాలకు లీజుకు ఇచ్చింది.

1984వ సం॥లో ఉభయదేశాల మధ్య ఏర్పడిన ఒడంబడిక ప్రకారం హాంకాంగ్, కోలూన్, నూతన ప్రాంతాలను చైనాకు అప్పగించడానికి బ్రిటన్ అంగీకరించింది. అప్పగించ వలసిన తారీఖు 1997 జూన్ 30 అని అప్పుడే నిర్ణయించారు.

దాదాపు వంద సంవత్సరాలలో బ్రిటన్ అధికారంలో హాంకాంగ్ వాణిజ్యరంగంలో అద్భుతమైన అభివృద్ధిని సాధించింది. బొంబాయి, సింగపూర్‌లలోలాగా హాంకాంగ్‌లో సహజమైన రేవు అభివృద్ధి చేయబడింది. రెండవ ప్రపంచ యుద్ధ కాలంలో మాత్రం అభివృద్ధి కొద్దిగా కుంటుపడింది. ఆ తరవాత అభివృద్ధి వేగం పుంజుకున్నది. ఇతర దేశాల

ప్రజలు ఉద్యోగ వ్యాపారాల కోసం హాంకాంగ్‌కు వలస వచ్చి క్రమంగా అక్కడే స్థిరపడసాగారు.

హాంకాంగ్ మళ్ళీ చైనాతో కలిసిన తరవాత బ్రిటిష్ పాలనలో ఉన్న స్వేచ్ఛ, సంపదలు కొనసాగగలవా అని కొందరు సంశయించారు. 1984వ సం॥లో ఏర్పడిన ఉభయ దేశాల ఒడంబడికలో ఉమ్మడిగా ఈ విషయాలలో కొన్ని నిర్ణయాలు తీసుకున్నారు:

హాంకాంగ్ ప్రజలకు వ్యక్తిగత స్వాతంత్ర్యం ఉంటుంది. ప్రత్యేక పాలనా ప్రాంతంగా గుర్తించబడే హాంకాంగ్‌కు, చైనాదేశ చట్టాలు వర్తించవు. యాజై సంవత్సరాల వరకు ఇదే స్థితి కొనసాగుతుంది. హాంకాంగ్‌కు ప్రత్యేక శాసన సభ, కరెన్సీ, పన్నుల విధానం అమలులో ఉంటాయి. విదేశాంగ, రక్తణ వ్యవహారాలలో మాత్రమే చైనాకు అధికారం ఉంటుంది.

అధికార మార్పిడి కార్యక్రమంలో బ్రిటిష్ ప్రభుత్వం తరపున ప్రిన్స్ చార్లెస్, చైనా తరపున ప్రెసిడెంట్ జియాన్ జెనిన్ హాజర య్యారు. గవర్నర్ క్రిస్ ప్యాటన్, చైనా ప్రధాన అధికారి టుంగ్ చీహ్వాకు లాంఛన ప్రాయంగా అధికారాన్ని అప్పగించాడు.

జూన్ 30వ తేదీ బ్రిటన్ బాణాసంచాలు పేల్చింది. మరునాడు చైనా పదివేల పావురాలను ఎగురవేసి ఆనందాన్ని చాటుకున్నది!