పురాణకాలంనాటి రాజులు :

జహ్నుడు

ప్రజలకు ఏ కొరతాలేకుండా పరిపాలనసాగించే ధర్మప్రభువు జహ్నుడు. ఆయన పాలనలో ప్రజలు సుఖసంతోపాలతో జీవించారు. రాజు ప్రజల స్థితి గతులను ప్రత్యక్షంగా తెలుసుకోవడానికి తరచూ దేశసంచారం చేసేవాడు. గ్రామ ప్రజలు పాలం పనులలో, ఆటపాటలలో నిమగ్నులై ఉండడం చూసి ఆయన ఎంతో సంతోషించేవాడు.

ఒకనాడు రాజు ఒక నదీతీరంలో కూర్చుని నదీ జలాన్ని తదేకంగా గమనించసాగాడు. నదీజలం నిరంతరాయంగా ప్రవహిస్తున్నది. కాలం కూడా నదిలాగే క్షణం ఆగకుండా సాగిపోయేదే కదా! అది చేజారకముందే జీవితంలో మంచి పనులు చేయడమే కదా వివేకం? అన్న ఆలోచనలు రాజు మనసులో కదిలాయి.

ప్రజల యోగ క్షేమాలను చూడడమే రాజు కర్తవ్యం. ప్రజలు హాయిగా ఉన్నారు. పారుగురాజులు కూడా ధర్మపరులూ, శాంతిద్రియులూ గనుక ప్రజలకు శత్రుభయం కూడా లేదు. కాబట్టి శేషజీవి తాన్ని యోగసాధనకు వినియోగిస్తేనే కాలాన్ని సద్వి నియోగం చేసినట్టవుతుంది అని రాజు భావించాడు.

రాజు తన కుమారుడైన బాలకాళ్వుడికి రాజ్యాన్ని అప్పగించి, హిమాలయ పాదతలం చేరి, హరిద్వార పరిసర ప్రాంతంలో తపస్సుకు ఉపక్రమించాడు. తీవ్రమైనయోగసాధనతో అచిర కాలంలోనే అద్భుత మైన యోగశక్తిని సాధించాడు.

ఒకనాడాయన కొండశిఖరంపై నిలబడి ప్రశాంత ప్రకృతిని తిలకిస్తూండగా, ఉత్తర దిశగా ఉన్న కొండలపై నుంచి జల ప్రవాహం ఉరుకుతూరావడం గమనించాడు. క్షణాలలో ఆ జలప్రవాహం పాదతలం లోని జహ్నుడి కుటీరాన్ని ముంచెత్తింది. జహ్నుడు ఆగ్రహంతో ఆ ప్రవాహాన్నంతా తాగేశాడు!

పాతాళంలో బూడిద రాసులుగా పడివున్న తన తాతలకు శాపవిముక్తి కలిగించడానికి, భగీరథుడు కలోర తపస్సు చేసి ఆకాశం నుంచి భూమిమీదికి దించిన గంగా ప్రవాహం అది! భగీరథుడు ఆ సంగ తిని జహ్నుడికి వివరించి, గంగను విడిపించమని ప్రార్థించాడు. కరుణా స్వభావుడైన జహ్నుడు గంగా ధారను చెవి ద్వారా జారవిడిచాడు. అందుకే గంగా నదికి జాహ్నువి అనే పేరు ఏర్పడిందని పురాణాలు పేర్కొంటాయి!