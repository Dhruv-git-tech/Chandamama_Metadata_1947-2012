ఆడదాని మూలాన కీచకుణ్ణి గంధర్వులు హత్య చేశారన్న వార్త దేశ దేశాలా వ్యాపించింది. ఇదే సమయానికి దుర్యోధనుడి చారులు పాండవుల జాడ కోసం అనేక దేశాలూ, కొండలూ, తీర్థాలూ, గ్రామాలూ గాలించి హస్తినాపురానికి తిరిగి వచ్చి, ఎక్కడా పాండవుల ఆచూకీ దొరకనట్టు చెప్పారు. పాండవులు చచ్చిపోయి ఉండ వచ్చునని వాళ్ళు ఊహించారు. కీచకుణ్ణి గంధర్వులుచంపారన్న పార్త కూడా వాళ్ళే తెచ్చి, “ఆ గంధర్వులు ఎవరికీ కనిపించ లేదట,” అన్నారు.

దుర్యోధనుడు తన సభలో ఉన్న వారితో, “ఏంచెయ్యాలోతెలియటం లేదు. ఈ విషయంగా మీరు కూడా ఆలోచించండి. పాండవుల అజ్ఞాతవాసం ఇంకా కొంచెమే మిగిలి ఉన్నది. గడువు దాటే లోగా వారి జాడ తెలుసుకున్నామంటే మాటకు కట్టుబడి ఉండే ఆ పాండవులు తిరిగి పన్నెండేళ్ళు వనవాసం ప్రారంభిస్తారు,” అన్నాడు.

కర్ణ దుశ్చాసనులు మళ్ళీ చారులను పంపమన్నారు. వాళ్ళు తప్పక బతికే

ఉంటారనీ, వారిని వెతకటానికి వాళ్ళ సంగతి తెలిసిన చారులను పంపమనీ ద్రోణుడు అన్నాడు. బీష్ముడు కూడా పాండ వులు బతికే ఉన్నారని ఊహిస్తూ, “ధర్మ రాజుఉండేదేశంసుభిక్షంగా ఉంటుంది. అక్కడి ప్రజలు సంతృప్తితోనూ, ధర్మపరులుగానూ జీవిస్తూ ఉంటారు. వర్షాలు సక్రమంగా కురుస్తాయి. అలాటి దేశంకోసం వెతికించు,” అన్నాడు.

తరవాత కృషాచార్యుడు దుర్యోధను డితో, “భీమ్మడు చెప్పినది నిజం. ఒక వంక పాండవులకోసం వెతుకుతూ, మనం చెయ్యవలసినపని ఒకటి ఉన్నది. పాండ వులు అజ్ఞాతవాసం ముగించ గలిగితే రాజ్యంకోసం యుద్ధం చేసి తీరుతారు. అందుచేత మనం మన బలాలనూ, ధనాన్నీ, రాజనీతినీ పెంపాందించుకోవాలి. సామదానభేద దండోపాయాలు ప్రయోగించి బలవంతులనూ, బలహీనులనూ మన పక్షం చేసుకోవాలి, కోశం నింపుకోవాలి. అలా అయితే పాండవుల పక్షాన పోరాడే రాజులనందరినీ యుద్ధంలో జయించి సుఖపడతావు,” అన్నాడు.