“ఆ ఇద్దరు సంస్థానాధీశులూ కంపెనీ పక్షం వహిస్తున్నారని ఆ ప్రయాణీకుల మాటలను బట్టి తెలుస్తున్నది!” అన్నాడు చందన్.

“అలాగా!” అన్నది రాణి ఆశ్చర్యంగా.

“నేను విన్నది నిజం కాకూడదనే ఆశిస్తున్నాను. అయినా, కొందరు రాజులు ముఖ్యంగా తమ బంధువులు శత్రుపక్షం వహించారంటే పర్యవసానం భయాన కంగా విషమించగలదు. నీకు నానా సాహెబ్ సహాయం లభిస్తుంది. మీరిద్దరూ కలిస్తే కంపెనీని ఎదుర్కోవచ్చు!” అని చందన్ కొంతసేపు ఆగి, “ఏది ఏమైనా సరే అన్నయ్యవైన నా కోర్కెను కాదనను అని మాట ఇవ్వు చెల్లెమ్మా!” అన్నాడు.

ఏమిటి అన్నట్టు చూసింది రాణి.

“నేను ఎప్పుడూ నీదగ్గరే ఉండడానికి అనుమతించాలి. నా కంఠంలో ప్రాణం ఉండగా నీకే ఆపదా రానివ్వను. నీకేదైనా ఆపద వాటిల్లే పక్షంలో అది నా శవం మీదే జరగాలి!” అన్నాడు చందన్.

“అన్నయ్యా! నా రక్షణపట్ల అంతగా దిగులు పడనవసరం లేదు. నా భర్త

మరణం తరవాత కూడా నేను ప్రాణాలతో ఉన్నానంటే అది నా ప్రజల రక్షణకోసమే. నిప్పయోజనమైన జీవితం పట్ల నాకు ఆశలేదు. అదేవిధంగా నిరుపయోగంగా మరణించడానికీ ఇష్టంలేదు. ఒక మంచి పనికోసం మరణించడం మహాభాగ్యంగా భావిస్తున్నాను. నాతోపాటు అమాయకులైన నా ప్రజలు పలువురు ప్రాణాలు కోల్పోగల రన్న బాధ తప్ప మరొకటిలేదు!” అన్నది రాణిలక్ష్మీబాయి గంభీరస్వరంతో.

“ప్రజలు ధైర్యవంతులు చెల్లెమ్మా! స్వాతంత్ర్యంకోసం ప్రాణత్యాగం చేయడా నికి వాళ్ళుకూడా సిద్ధపడగలరు!” అన్నాడు చందన్.

రాణిలక్ష్మీబాయి కొంతసేపు మౌనం వహించి, “అన్నయ్యా! నువ్వు పూరీకి తిరిగి వెళ్ళి కొత్తగా పెళ్ళయిన భార్యతో హాయిగా కాలం గడపాలి. నాకు నీ ఆశీస్సులుఉంటే చాలు!” అంటూ నమస్కరించింది.

“నా ఆశీస్సులు నీకు ఎల్లప్పుడూ ఉంటాయి. అలాగే నేనూ నీతో ఉండి తీరుతాను!” అన్నాడు కృతనిశ్చయంతో చందన్ హుజూర్! – (ఇంకావుంది)