వాళ్ళు దిక్కులేని చావు చస్తారు!” అన్నాడు శిల్పి ఉద్రేకంతో.

“అమాయకుడా! వాళ్ళ గొడవ నీకు దేనికి? నా భవనం పని పూర్తికాగానే నీకు గొప్ప బహుమతి ఇస్తాను. నీకు అంతులేని మణులూ, బంగారమూ, వెండీ ఇస్తాను. నువ్వు బతికి ఉన్నన్నాళ్ళూ మహారాజులా బతుకు,” అన్నాడు నాగరాజు.

“నాకు వానే కావాలి! మా గ్రామంలో అందరికీ వాన కావాలి. నీ వాళ్ళే మలమలా మాడిపోతూ ఉంటే నువ్విలా నిశ్చింతగా ఉండగలుగుతావా?” అన్నాడు శిల్పి ఎంతో బాధగా.

“నన్ను అనవసరంగా విసిగించకు! ఇప్పట్లో వానలేదు. అది అంతే!” అంటూ నాగరాజు లేచిపోయాడు.

శిల్పి వెళ్ళి పోవటానికి తన పనిముట్లూ అవీ సర్దుకోసాగాడు.

ఈ సంగతి విని నాగరాజు శిల్పి వద్దకు వచ్చి, “నిష్కారణంగా ఏమిటి నీ అలక?” అన్నాడు.

“లేదు, నాగరాజు! నేను మా పూరు వెళ్ళి అక్కడి పరిస్థితి ఏమిటో తెలుసుకో వాలి,” అన్నాడు శిల్పి.

“ఎవర్రా అక్కడ? ఈ దుర్మార్గుణ్ణి బంధించండి,” అని నాగరాజు తన సేవ కులను కేక పెట్టాడు. క్షణంలో నాగ సేవ కులు వచ్చి శిల్పిని చుట్టముట్టారు.

“ఇప్పుడు చెప్పు. నా భవనం మరమ్మత్తు పూర్తి చేస్తావా, లేదా?” అని నాగరాజు అడిగాడు.

“అది ఎంత మాత్రమూ కుదరదు. అలా వానలు కురిపించటం నియమ విరుద్ధం. ఎక్కడ ఎప్పుడు క్షామం రావలి సిందీ ముందుగానే నిర్ణయమవుతుంది. ఈ కాటకం ఇంకా తొంబైతొమ్మిది రోజు లుంటుంది,” అన్నాడు నాగరాజు.

శిల్పికి కంపరం పుట్టుకొచ్చింది. అతని మనసులో తన గ్రామమూ, తన తల్లీ, భార్యా, తన బంధువులూ, మిత్రులూ, తిండికి అల్లాడుతూ కనిపించారు. వాళ్ళు తిండి లేక, నీరు లేక, ఆకులూ అలములూ పీక్కు తింటూ, క్రమంగా చచ్చిపోతూ ఉండటం అతను ఊహించుకున్నాడు.

“నాగరాజా, నిన్ను వేడుకుంటున్నాను. నాగ్రామానికి వాన పంపించు. నా వాళ్ళం దరూ నీటికోసం తల్లడిల్లి పోతున్నారు.