నోటికి అందించి అతన్ని, “అన్నయ్యా!”
అని పిలిపింది.

“చాలా సంతోషం చెల్లెమ్మా! మును ముందు నీ జీవితంలోని సుఖ సంతోషాలను ఈ అన్నయ్యతో పంచుకోవడానికి మరిచిపోకు సుమా!” అన్నాడు చందన్ ఆనందబాష్పాలతో.

కొంతకాలం తరవాత లక్ష్మీబాయి ఝాన్సీరాణి అయిందన్న వార్తవిని చందన్ మురిసిపోయాడు.

చందన్ పెళ్ళికి, రాణి లక్ష్మీబాయి దూత ద్వారా చాలా విలువైన కానుకలు పంపింది. వాటిని చూసి చందన్ ఎంతో ఆనందించాడు. అయితే ఝాన్సీ రాజ్యానికీ, రాణి ప్రాణానికీ రానున్న ఆపద గురించి తెలుసుకుని బాధపడ్డాడు. పెళ్ళయిన మరురోజే తనకు కానుకలు తెచ్చిన దూతతో పాటు ఝాన్సీకి బయలుదేరాడు!

చందన్ ఝాన్సీకి చేరుకునే నాటికి అక్కడి పరిస్థితి మరింత తీవ్రంగా తయారయింది. చందన్ను చూడగానే రాణిలక్ష్మీబాయి కళ్ళుఒక్కక్షణం ఆనందంతో మెరిశాయి. కాని చందన్ పెళ్ళయిన మరునాడే బయలుదేరిరావడం విని విచారపడింది. దానిని గురించి అతన్ని అడిగింది.

“చెల్లెలు బాధలలో ఉన్నప్పుడు ఏ అన్నయినా సంతోషంగా ఉండగలడా?” అని ఎదురుప్రశ్న వేసిన చందన్ కంఠస్వరం కాస్త తగ్గించి, “అదిసరే, ఒకవేళయుద్ధమే వచ్చిందనుకో. అప్పుడు ఇతర రాజ్యాల రాజులు నీకు సహాయపడగల రా?” అని అడిగాడు.

“సహాయం చేయగలమని కొందరు బహిరంగంగా తెలియజేశారు. మరికొందరు తెలియచేయలేదు. అయినా, విశ్వాసఘాతకులైన తెల్లవాళ్ళతో జరిగే యుద్ధానికి సాయంచేయకుండా ఎవరూ ఉండ లేరని నానమ్మకం!” అన్నది లక్ష్మీబాయి.

“అయినా, మనం నమ్మలేని విషయాలు కూడా జరగవచ్చు చెల్లెమ్మా! నేను రాత్రి ఒక సత్రంలో బస చేసిన ప్పుడు అక్కడ ఇద్దరు ప్రయాణీకులు మాట్లాడుకోవడం విన్నాను. ఒక ప్రయాణీ కుడిది గ్వాలియర్, మరొకడిది టెహ్రీ. ఆ రెండు సంస్థానాల రాజులూ నీ పక్షంలో ఉన్నారా?” అని అడిగాడు చందన్.

“ఆ విషయం నాకు తెలియదు, అన్నయ్యా!” అన్నది రాణి లక్ష్మీబాయి.