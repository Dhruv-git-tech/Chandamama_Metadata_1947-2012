రాజు కొంతసేపు మౌనం వహించి,
“ఖల్లాటకా! నేనీ విషయంలో నిర్ణయం
తీసుకోలేకుండా ఉన్నాను,” అన్నాడు.

“ప్రభూ! విశ్రాంతి తీసుకోండి. అవసర
మైనప్పుడు సరైన నిర్ణయం తీసుకో వచ్చు!”
అని చెప్పి మంత్రి రాజుకు నమస్కరించి
అక్కడినుంచి బయలుదేరాడు.

ఒక గంటసేపట్లో మంత్రికి రాజభవనం
నుంచి మళ్ళీ పిలుపు వచ్చింది. ఇప్పుడు
పిలిపించింది రాజు కాదు; రాజుగారి పెద్ద
భార్య. మంత్రి రాజమందిరానికి వెళ్ళేలోగా
రాజుగారి శయ్యసమీపంలో రాజవైద్యులూ,
రాజపురోహితుడూ, పెద్దరాణీ ఉన్నారు.

మంత్రిని చూడగానే మహారాణి, “రాజు
గారు ఉన్నట్టుండి గుండె పట్టుకుని, స్పహ
తప్పి పడిపోయారు,” అని కొంతసేపు
ఆగి, “మహామంత్రి! యువరాజు సుశేముణ్ణి
వెంటనే పిలిపించాలి,” అన్నది.

“చిత్తం, మహారాణీ!” అన్నాడు మంత్రి.

“ఇప్పుడే దూతలను పంపగలవా?”

అని అడిగింది మహారాణి.

“ఒక్క గంటలో సిద్ధం చేస్తాను, మహా
రాణీ! అన్నాడు మంత్రి.

“మంచిది. ఈలోగా నా కుమారుడికి
నేనొక లేఖ రాస్తాను. భటులను దానిని
తీసుకువెళ్ళమనిచెప్పు,” అని అక్కడినుంచి
హడావుడిగా లోపలికి వెళ్ళింది మహారాణి.

మంత్రి వైద్యుడి కేసి తిరిగి, “రాజుగారి
పరిస్థితి ఇప్పుడెలా ఉన్నది?” అని అడి
గాడు ఆతృతగా. “మహారాజు రేపు సూర్యో
దయం చూడ గలిగితే గొప్ప అద్భుతం
జరిగినట్టే!” అన్నాడు రాజవైద్యుడు.

“ఎలాగైనా రాజుగారి ప్రాణాలు నిల
బెట్టడానికి ప్రయత్నించండి. నా సహాయం
ఏదైనా అవసరమైతే కబురు చేయండి,
వస్తాను,” అంటూ అక్కడి నుంచి బయలు
దేరాడు మంత్రి.

అక్కడే వున్న రాజపురోహితుడు కూడా
మంత్రి వెంట నడిచాడు. మంత్రి ద్వారం
వద్ద నిలబడిన భటుణ్ణి పిలిచి, “మేము
రహస్యాలోచనా మందిరంలో ఉంటాము.
సేనాధిపతిని అక్కడికి రమ్మను,” అని
ఆజ్ఞాపించి వేగంగా ముందుకు నడి
చాడు.

***

యశుడు సుభద్రాదేవి భవనంలో
ప్రవేశించి ఆమెకు చేతులు జోడించి, “తల్లి!
యువరాజు అశోకుడు ఉజ్జయినీ నగరం