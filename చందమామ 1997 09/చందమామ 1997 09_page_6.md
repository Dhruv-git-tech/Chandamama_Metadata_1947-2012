చందమామ

సంస్థాపకుడు : 'చక్రపాణి' సంచాలకుడు : బి. నాగిరెడ్డి

అనైక్యతాశాపం!

బ్రిటిష్ ఈస్జండియా కంపెనీ, వ్యాపారం చేసుకోవడానికి భారతదేశానికి వచ్చింది. అలా మనదేశానికి వచ్చిన కంపెనీలలో అది మొట్టమొదటి పాశ్చాత్య కంపెనీకాదు. పోర్చుగిసులు, డచ్ వాళ్ళు, డ్రెంచి వ్యాపారులు కూడా వచ్చారు. అయితే, బ్రిటిష్ వాళ్ళుకు అధికార దాహం మరీ ఎక్కువ. దేశాన్ని వశపరుచుకుని దానిని తమ జమీందారీగా చేసుకోవాలని ఉవ్విళ్ళురసాగారు. 1765వ సం॥లో స్థానిక పాలకుడైన నవాబుతో చేసు కున్న ఒప్పందం ప్రకారం ఈస్జండియా కంపెనీ — బెంగాల్, బీహార్, ఒరిస్సా ప్రాంతాలకు ఒక ప్రభుత్వాన్ని ఏర్పాటు చేసింది. దానిని 'జాన్ కంపెనీ రాజ్' అనేవాళ్ళు.

భారతదేశంలోని ఇతర ప్రాంతాలను కూడా ఆక్రమించుకోపడానికి కంపెనీ అధికారులు అవినీతికరమైన పద్ధతులను అవలంబించారు. అన్యాయమైన మార్గాలను అనుసరించారు. భారతీయ సంప్రదాయాలను నేలరాశారు. ప్రజల అభిప్రాయాలను, నమ్మకాలను ఉదాసినంచేశారు. అవసరంకొద్దీ కొందరు సంస్థానాధిపతులతో చేతులుకలిపి అవసరం తీరాక తెగతెంపులు చేసుకున్నారు. వీలున్నచోట వెన్నుపోటు పాటిచారు!

ఈ పరిస్థితికి కేవలం జాన్ కంపెనీని మాత్రమే నిందించగలమా? కంపెనీ అధికారులు స్వార్థవరులే కాని మనరాజుల మధ్య ఐకమత్యం ఉన్నట్టయితే కంపెనీ పథకాలు పారేవి కావు. దురదృష్టవశాత్తు మన సంస్థానాధిపతులు ఒకరుతో ఒకరు కలహించుకుంటూ, కయ్యాలకు కాలుదువ్వసాగారు. వారలో కొందరు నిజంగానే దేశభక్తులయితే, చాలా మంది పారుగు రాజులతో కుష్కువైరాలు పెంచుకుని, జాన్ కంపెనీసాయంతో పగతీర్చుకోవాలని ఉబలాటపడ్డారు.

మరి అప్పటి సామాన్యప్రజల మాటేమిటి? బ్రిటిష్ అధికారదర్పానికి, దౌర్జన్యానికీ మౌనంగా తలలు వంచారా? లేక ఎదురు తిరిగారా? సాధ్యమైనప్పుడల్లా ఎదురుతిరిగారు. చేయగలిగినప్పుడల్లా తిరుగుబాట్లు చేశారు. వాటిని గురించి తరవాత తెలుసుకుందాం!

సంపుటి : 101 సెప్టెంబర్ '97 సంచిక : 3

విడిప్రతి : 6 - 00 సంవత్సర చందా 72-00