ముంచెత్తడం లేదా?” అన్నాడు. కాంక్షితుడు తెల్లబోయి నిజమేనని ఒప్పుకు న్నాడు. అంతలో కాంక్షితుడి భార్య లోపలి నుంచి యోగి కోసం పాలు తెచ్చింది. యోగి పాలలోటా అందుకుని, “అమ్మాయి! కొద్ది రోజుల క్రితం నువ్వు పాటల పోటీలో ప్రథమ బహుమతి పొందావు కదా! అక్కడ నీకు లభించిన బిరుదు ఏమిటి?” అని అడిగాడు.

అమె సిగ్గుపడుతూ తలవంచుకుని, “సంగీత రాకుమారి!” అన్నది.

“చూశావుగా, నీ భార్య రాకుమారి అయింది,” అన్నాడు యోగి.

దీనికి అసంతృప్తిగానే తల ఊపుతూ, “అయితే, నా ఆస్తి విషయ మేమిటి, స్వామీ?” అని అడిగాడు కాంక్షితుడు.

“నీఇల్లు, ఖాళీగా వున్నస్థలం అమ్మితే ఎంతవస్తుందో చుట్టుపక్కల వారి నెవరి నైనా అడిగి చూశావా?” అని ప్రశ్నించాడు యోగి.

కాంక్షితుడు ఉలిక్కిపడి, “అవును. అది పదిలక్షల వరహాలకు పెరిగిపోయింది. కానీ ఇది అమ్ముకుని నేనెక్కడికి

పోతాను? పుట్టి పెరిగిన నగరం, బాగా తెలిసిన ప్రాంతం,” అన్నాడు.

“నీకు యోగముంది కాబట్టి, జీవితంలో నువ్వు కోరిన మార్పులన్నీ వచ్చాయి. అయినా నీ జీవితం ఎప్పటిలాగే వున్నదంటే అందుక్కారణం, నీ ఆలోచనల్లో మార్పు లేకపోవడం. ఉన్నచోటు విడువ కుండా, చేసే వ్యాపారం మానకుండా జీవితంలో మార్పుకోరుకుంటే ఎన్ని మార్పు లొచ్చినా ఆ జీవితం ఎప్పటిలాగే వుంటుంది. నువ్వు నిజంగా మార్పును కోరుకుంటే, ముందు నీ ఆలోచనల్లో మార్పు రావాలి. కాదంటావా?” అన్నాడు శివానం దుడు.

కాంక్షితుడి కళ్ళు తెరుచుకున్నాయి. అతడు యోగికి ప్రణామం చేసి, “స్వామీ! నా జీవితం ఎంతో బాగున్నది. ఈ అదృష్టాన్ని గుర్తించక మార్పును కోరడం, నా పొరబాటు. నేనిక్కడే వుంటాను. ఇలాగే జీవిస్తాను. ఇక మీదట నా జీవితంలో నిరుత్సాహమన్నదేవుండదు,” అన్నాడు.

యోగి తృప్తిగా తలాడించి అక్కణ్ణించి వెళ్ళిపోయాడు.