మతి కూడా లభించింది. మర్నాడు జోహాన్స్ బర్గ్ లో సమావేశంలో మాట్లాడుతూ గాంధీ, “ఇది భారతీయుల రాజభక్తికి విషమపరీక్ష....తమకు ఇండియా కావాలో, వలసలే కావాలో బ్రిటిషు ప్రభుత్వం తేల్చు కోవాలి,” అన్నాడు. అప్పుడు ట్రాన్స్ వాల్ మంత్రివర్గంలో భారతీయ వ్యవహారాలు చూస్తున్న జనరల్ స్మట్స్ భారతీయుల బెదరింపులను లక్ష్యపెట్టలేదు.

రిజిస్టరు చేసుకోనందుకు సంజాయిషీ ఇవ్వటానికి గాను, డిసెంబరు 28న గాంధీ, ఆయన అనుచరులు 26 మందీ కోర్టుకు రప్పించబడ్డారు. 15 రోజుల లోపల వారు ట్రాన్స్ వాల్ నుంచి వెళ్ళిపోవాలని ఉత్తరువు జారీ అయింది. వారా ఉత్తరు వును ఖాతరు చెయ్యలేదు. 1908 జనవరి 10న వారి విచారణ జరిగింది. వారు నిర్దోశులమని చెప్పలేదు; శిక్ష అనుభవించ టానికి సిద్ధంగా ఉన్నామన్నారు. అందరికీ నాయకుడు గనక తనకు గరిష్ఠ ప్రమాదంలో శిక్ష విధించమని గాంధీ కోరాడు. ఆయనకు రెండు నెలల సాధారణ ఖైదు విధించారు.

గాంధీనీ, ఆయన ముఖ్యానుచరులనూ జైలులో పెట్టినాక ఉద్యమం చల్లారిపోక

పోగా, భారతీయులు జైళ్లకు పోవటానికి ఆసక్తి ప్రదర్శించారు. జనానికి జైలు భయం పోయింది. దానికి “ఎడ్వర్డు రాజు గారి హోటలు” అన్న మాట పుట్టింది. 50 మందికి మాత్రమే చోటున్న జోహాన్స్ బర్గ్ జైలులో 155 మంది సత్యా గ్రహులను ఖైదు చేశారు.

“ట్రాన్స్ వాల్ లీడర్” అనే పత్రిక అప్పుడప్పుడూ భారతీయులను సమర్థించుతూ రాసేది. దాన్ని నడిపే తెల్లవాడు ఆల్బర్ట్ కార్ట్ రైట్ అనేవాడు. అతను జైలులో గాంధీని చూడవచ్చి, తాను జనరల్ స్మట్స్ తో మాట్లాడాసనీ, భారతీయులందరూ రిజిస్టరు