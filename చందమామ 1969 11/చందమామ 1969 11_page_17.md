“చూడు, ఫాతిమా? ఇలా ఎంతకాలం సాగుతుంది నీకు? ఆసలు నీ భర్తను ఎందుకు ఖైదు చేశారో వివరాలు చెప్పు. అతని విడుదలకు కృషిచేస్తాం,” అన్నారు.

ఫాతిమా కంగారు అభినయించి, “మీ పుణ్యం ఉంటుంది. ఈ మాట ఖలీఫా గారి దాకా పోనివ్వకండి. కొంపలంటు కుంటాయి,” అంటూ ఏడ్చింది.

“అలా అయితే మీ బంధువులు కూడా నీకు సహాయపడతారేమో అడిగి చూడు,” అన్నారు దుకాణదార్లు.

ఇక దుకాణదార్లు సహాయపడరనీ, వారి దయాధర్మం మీద ఆధారపడటానికి తాను

ఇంకా ప్రయత్నిస్తే వాళ్ళకు అనుమానం కూడా కలగవచ్చుననీ ఫాతిమా గ్రహించింది. ఆమెకూ, హసన్‌కూ నగరంలో బంధువులున్నమాట నిజమే. కాని పిసిని గొట్టుతనం కారణంగా వీళ్ళు ఆ బంధువులతో ఏనాడో సంబంధాలు తెంచుకున్నారు.

ఆయినా ఇప్పుడు ఫాతిమా దురాశ కొద్దీ ఒక్కొక్క బంధువు ఇంటికీ వెళ్లి, తన భర్తను ఖైదు చేశారన్న కథే చెప్పి రాగాలు పెట్టింది. వాళ్ళందరూ దయదలచి యథా శక్తి ధనమూ, ఆహారమూ ఇచ్చారు. కాస్త ధనవంతులు బాగా ఇస్తే, పేదవాళ్లు కూడా తమ కు శక్తి ఉన్నంతలో ఫాతిమాకు సహాయపడ్డారు.

ఇప్పుడు వారి లోభం ఏ స్థాయికి పోయిందంటే, హసన్ బాగా చీకటి ఉండగానే ఇల్లు విడిచి దివాణానికి వెళ్ళాలి; తిరిగి ఊరంతా నిద్రపోయిన దాకా ఇంటికి రావటానికి లేదు; లేకపోతే ఎవరన్నా ఎరిగినవాళ్ళు చూడ వచ్చు. అతనిది ఆజ్ఞాతవాసమై పోయింది.

కొంతకాలమయాక బంధువులు కూడా ఫాతిమాతో, “ఇలా ఎంతకాలం జరుగుతుంది నీకు? మేమంతా సహాయం చేస్తాం. నువు వెళ్ళి ఖలీఫా కాళ్ళపైన పడు. నీ మొగుడు విడుదల అవుతాడు,” అన్నారు.