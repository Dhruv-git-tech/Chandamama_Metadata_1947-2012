దాన్నే నాకు తెచ్చి ఇయ్య,” అన్నాడు
గంగయ్య మూర్ఖంగా.

“చచ్చిన ఏనుగును ప్రాణాలతో ఎలా ఇవ్వను?” అన్నాడు ధర్మయ్య.

గంగయ్య వెళ్ళి మర్యాదరామన్న దగ్గిర ధర్మయ్య మీద ఫిర్యాదు చేశాడు. గంగయ్య చెప్పినదీ, ధర్మయ్య చెప్పినదీ విన్నాక మర్యాదరామన్నకు ఒక్క సంగతి స్పష్టమయింది: ఏనుగు ముసలిది; ఆది కాలం మూడి చచ్చింది; దాని చావుకు ధర్మయ్య ఆశ్రద్ధ ఏ మాత్రమూ కారణం కాదు; గంగయ్య పట్టుదల నిజంగా ఏనుగు కోసం కాదు, ధర్మయ్యకు ఏదైనా శిక్ష పడాలనే.

“మీకు రేపు నా తీర్పుచెబుతాను, రండి,” అని మర్యాదరామన్న ధర్మయ్యనూ గంగయ్యనూ పంపేసి, ధర్మయ్యకు రహిస్యంగా ఒక చీటీ కూడా పంపాడు.

మర్నాడు న్యాయస్థానానికి గంగయ్య వచ్చాడు గాని ధర్మయ్య రాలేదు.

మర్యాదరామన్న గంగయ్యతో, “ఎందుకో ధర్మయ్య రాలేదు. నువు వెళ్ళి అతన్ని పిలుచుకురా,” అన్నాడు.

గంగయ్య ధర్మయ్య ఇంటికి వెళ్ళి, “ధర్మయ్య?” అంటూ తలుపు తోశాడు. తలుపు వెనక ఉన్న కుండలు కాస్తాపగిలాయి.

“ఆయ్యో, నా తాత ముత్తాతలనాటి కుండలు కాస్తా పగలగొట్టావా, గంగయ్య?” అన్నాడు ధర్మయ్య లోపలినుంచి వచ్చి. గంగయ్య కుండలకు డబ్బిస్తానం లే ధర్మయ్య తనకు ఆ కుండలే కావాలన్నాడు.

ఇద్దరూ మర్యాదరామన్న దగ్గిరికి వెళ్లారు. ధర్మయ్య గంగయ్య మీద ఫిర్యాదు తెచ్చాడు. “గంగయ్య, ధర్మయ్య కుండలు ధర్మయ్యకు ఇచ్చెయి్య, నీ ఏనుగును నీ కిప్పిస్తాను,” అన్నాడు మర్యాదరామన్న.

గంగయ్య తెల్లముఖం వేసుకుని ఇంటికి వెళ్ళిపోయాడు.