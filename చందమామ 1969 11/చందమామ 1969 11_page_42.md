# అనుభవంలేనినిపుణురాలు

ఒక రాజుకు చదరంగ మంటే చాలా ప్రీతి. ఆయన తన ఆస్థానంలో మేటి చదరంగపు ఆటగాళ్ళను కొలువుంచుకుని, తాను కూడా గొప్ప ఆటగాడే గనక, వారితో చదరంగం ఆడుతూ అనందించేవాడు.

ఇలా ఉండగా ఒకనాడు ఆయన ఆస్థానానికి ఇద్దరు చదరంగపు ఆటగాళ్లు వచ్చి, “మహారాజా, మేము చదరంగంలో ఎన్నడూ ఓటమి అనేది ఎరగం. మీ ఆస్థానంలో మేటి ఆటగాళ్లున్నారని తెలిసి వారిని కూడా ఓడించాలని వచ్చాం,” అన్నారు.

రాజు ఆ అగంతకులతో తానూ, తన వద్ద ఉన్న ఆటగాళ్ళూ చదరంగం ఆడటానికి తగు ఏర్పాట్లు చేశాడు.

కొత్తగా పచ్చిన వాళ్ళిద్దరూ, ఒకరి తర వాత ఒకరుగా, ప్రత్యర్థులందరితోనూ ఒకే సారి అడి, అందరి ఆటలూ ఒకటాకటే కట్టిం

చారు. రాజు వారిద్దరితో సమానమైన ఆట గాళ్లు తన ఆస్థానంలో లేరని గ్రహించాడు.

కొత్త ఆటగాళ్ళు విజయగర్వంతో సభ వారిని చూసి, “ఈ సభలో ఇంకెవరన్నా చదరంగనిపుణు లుంటే మాతో ఆడి మమ్మల్ని ఓడించి, మా బిరుదులు పుచ్చు కోవచ్చు,” అన్నారు.

ఆప్పుడు ప్రేక్షకుల వెనక నుంచి ఒక తొమ్మిదేళ్ళ విల్ల ముందుకు వచ్చి, “మహారాజా, వీరిద్దరితోనూ ఒకేసారి చదరంగం ఆడటానికి నాకు అనుమతి ఇప్పించండి,” అని అన్నది.

“మేటి ఆటగాళ్ళను ఓడించిన నిపుణులతో ఈ పిల్ల చదరంగం ఏమి ఆడుతుంది? ఈ పిల్లను ఆడనిస్తే నేను అపహాస్యం పాలపుతానేమో?” అని రాజు సంకోచించాడు.