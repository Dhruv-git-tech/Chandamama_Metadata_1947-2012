తమకు శిక్ష చాలా తేలికలో పోయిందని ఆదంపతులు సంతోషించారు. రాజభటులు రెండు బంగారు సంచులనూ వారి మెడలకు బంధించి, వారిని ఇంటి దాకా సాగ నంపడానికి వెంట వచ్చారు. కొంత దూరం నడిచాక ఇద్దరికీ సంచుల బరువుతో మెడలు పడిపోయి, బాధ కలగసాగింది.

వారు వెళ్ళాక ఊళ్లో వర్తకు లందరికీ ఖలీఫా ఒక తాళీదు పంపి, హసన్ ఫాతిమాల బంగారాన్ని ఎవరూ ముట్టరాదనీ, ఆ బంగారం తీసుకుని వారి కేమీ ఇవ్వరాదనీ తెలియజేశాడు. అంతేగాక అస్తమానమూ వారిద్దరి వెంటా నలుగురు విడిస్తే నలుగురు రక్తకభటు లుండేటట్టు కూడా ఖలీఫా ఏర్పాటు చేశాడు.

హసన్ ఫాతిమాలు ఎక్కడికి వెళ్ళినా ఎవరూ వారి బంగారం తీసుకోరు, వారికి ఆహారం అమ్మరు. చివరికి వారు వీధుల్లో పారేసిన ఆహారపు తొక్కలు ఏరుకుని,

వీధి కొళాయిలో నీరు తాగి పస్తులుండవలిని వచ్చింది. బంగారం సంచులు మెడకు గుదిబండలయాయి.

ఇలా రెండు రోజులు నరకయాతన అనుభవించి వారిద్దరూ మూడోనాడు వెళ్లి ఖలీఫా కాళ్ళ మీద పడ్డారు. హసన్, “మహారాజా, ఈ బంగార మంతా మీరే తీసుకుని, తిరిగి నన్ను పనిలో పెట్టుకోండి. మా కిద్దరికీ తిండీ బట్టా ఇస్తే చాలు. మే మింకేమీ కోరం,” అన్నాడు.

“ఒక సంచీ బంగారం దుకాణదార్ల కివ్వండి, రెండోది మిమ్మల్ని ఆదుకున్న బంధువుల కివ్వండి,” అన్నాడు ఖలీఫా.

ఆయన వాళ్లిద్దరికీ మంచి ఇల్లూ, బట్టలూ ఏర్పాటు చేసి, హసన్ను తిరిగి పనిలోకి తీసుకుంటూ, “పిచ్చివాళ్ళలారా, కొనుగోలు శక్తి తప్ప బంగారానికి మరో విలువ ఏము న్నది? ఇకనైనా మీ రిద్దరూ సుఖంగా బత కటం నేర్చుకోండి,” అన్నాడు.