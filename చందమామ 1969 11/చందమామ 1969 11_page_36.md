వాటిలో వేగంగా పోతూ రథాలూ, బళ్ళూ కనిపించాయి. అసంఖ్యాకులుగా జనం కనిపించారు. సంగీతమూ, వాద్యాలూ విన పడుతున్నాయి.

జనం మిత్రుణ్ణీ, కల్యాణినీ తమ భుజాల మీద ఎత్తుకుని రాజభవనానికి వెళ్ళారు. “మమ్మల్ని శాపం నుంచి విడిపించారు. మీరే మాకు ఏలికలు,” అన్నారు వాళ్ళు.

వాళ్లిద్దరికీ మహ వైభవంగా పట్టాభిషేకం జరిగింది. వాళ్ళు ఇంకా పసివాళ్ళే అయినా, ఎంతో సమర్థతతో రాజ్యపాలన చేశారు.

మరో అయిదేళ్ళు గడిచాయి. ఇద్దరూ ఇప్పుడు పదిహేడేళ్ళవాళ్ళు. ఇక తాము వివాహం చేసుకుందామని వాళ్ళు అను కున్నారు. ఈ మాటకు ప్రజలు ఎంతో హర్షించారు.

పెళ్లి ఇంకా కొద్దిరోజు లున్నదనగా కల్యాణి మిత్రుడితో, “మన పెళ్ళికి మా అమ్మనూ, నాన్ననూ, నా అక్కలనూ పిలుద్దామని ఉన్నది. వాళ్ళకు కాస్త కబురు పంపించు,” అన్నది.

“వాళ్ళతో బాటు నా అన్నలు కూడా వస్తారు. వాళ్ళు నన్ను చంపాలని చూశారు, నీకు తెలుసుగదా? మనని మీ తండ్రి ఏట్లో వదిలెయ్యటానికి కూడా వాళ్ళే కారణం,” అన్నాడు మిత్రుడు.