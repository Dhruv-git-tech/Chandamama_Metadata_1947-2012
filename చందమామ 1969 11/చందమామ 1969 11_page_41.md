ఘనవిజయం

శివకోట మహారాజుకు ఊరికే ఉండటం విసుగెత్తి తన రాజ్యానికి పడమరగా ఉన్న చిన్న కోట మీదికి సైన్యాలు తీసుకుని యుద్ధానికి వెళ్ళాడు. ఇదే సమయంలో శివకోట రాజ్యానికి తూర్పుగా ఉన్న పెదకోట రాజు శివకోట మీదికి దండెత్తి వచ్చాడు.

పెదకోట రాజు సైన్యంతో వస్తున్నాడని తెలియగానే శివకోటలో ఆందోళన బయలు దేరింది. శివకోటను రక్తించటానికి సైన్యం లేదు. ఒకప్పడు శివకోట సేనానిగా పనిచేసి వృద్ధుడై పొయిన రణమల్లుడూ, అతనిలాగే మంచి పరాక్రమవంతులని ఒకప్పడు పేరు పొంది వృద్ధాప్యం వచ్చేసిన అద్దరు ముగ్గురు యోధులూ మాత్రం ఉన్నారు.

రణమల్లుడు దీర్ఘంగా యోచించుకుని ఒక ఉపాయం ఆలోచించాడు. “కోటతలుపు తెరపండి. ముఖద్వారానికి తోరణాలు అలంకరించండి. ఆక్కడ బాజాభజంత్రీలను ఏర్పాటు పెయ్యండి,” అని ఉత్తరువిచ్చి, తాను మంచి దుస్తులు ధరించి, శాలువ కప్పకుని నిలబడ్డాడు రణమల్లుడు. ఆయన పక్కనే మునలి యోధులు నిలబడ్డారు.

శత్రుసేనలు కనుచూపు మేరలోకి రాగానే రణమల్లుడు, “పెదకోట మహారాజావారికి జయం! జయం! స్వాగతం! స్వాగతం!” అని అరిచాడు. ఆయనతో పాటు మిగిలిన వాళ్ళూ అరిచారు.

పెదకోట మహారాజు తన రధాన్ని ఆపించాడు. ఆయన వెనక ఆయన సేనలూ నిలిచిపోయాయి. “జిత్తులమారి ముండాకొడకా! నీ సంగతి నాకు తెలీదా? కోటలోకి ఆహ్వానించి, లోపల దాచి ఉంచిన నీ సేనకు మమ్మల్ని బలిచేద్దామనుకున్నావా? నీ ఎత్తులు మన దగ్గిర పారవు,” అంటూ పెదకోట రాజు తన సేనను వెనక్కు తిప్పకుని వెళ్లిపోయాడు.