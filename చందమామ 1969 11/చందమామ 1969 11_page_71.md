రాజకుమారుడితో సమంగా గూడు కూడా మాట్లాడటం ఆమెకు ఏ మాత్రమూ అర్థం కాలేదు. కాని వారి సంభాషణను ఆమె చాలా శ్రద్ధగా అలకిస్తున్నది.

కొంచెం సేపయాక రాజకుమారుడు, “గూడూ, పొద్దూకటానికి ఇంకా చాలా వ్యవధి ఉంది. ఒక మంచి కథ చెప్పు,” అన్నాడు. విచ్చుక ఇలా చెప్పసాగింది:

“ఒక గ్రామంలో ముగ్గురన్నదమ్ము లుండేవారు. పెద్దవాడు వడ్డంగంలో నేర్పరి. రెండోవాడు బట్టలు నెయ్యటాలో నేర్పరి. మూడోవాడికి ఏ విద్యా రాదుగాని, వాడికి దేవుడిలో అపారమైన విశ్వాసం. వాళ్ళు

పట్టణంలో బతుకుదామని తమ ఊరు విడిచి బయలుదేరారు. వారు కొండల మధ్య ఉండగా చీకటి పడింది. ఆ రాత్రికి వాళ్ళు ఒక గుహలో గడపవలిసి వచ్చింది. దుష్ట మృగాలు రాకుండా గుహ వెలుపల మంట చేసి, ఒక్కొక్క ఝామూ, ఒక్కొక్కరు మేలుకుని ఉండేటట్టు ఏర్పాటు చేసు కున్నారు. మొదట మేలుకోవటం పెద్దవాడి వంతు. వాడు ఊరికే కూర్చోలేక, ఒక కొయ్యదుంగ తెచ్చి, దాన్ని చెక్కి ఒక ఆడ దాని బొమ్మ తయారు చేశాడు. ఆ తరవాత మేలుకుని ఉండటం రెండోవాడి వంతు. వాడా బొమ్మకు బట్టలు తయారు చేసి,