ఇద్దరు మూడులు

ఒక గ్రామంలో ఒక మూడుడైన నిరుపేద ఉండేవాడు. వాడి అదృష్టంకొద్దీ వాడి కొకనాడు పదిరూపాయలు దొరికాయి. వాటిని ఎవరి కంటా పడకుండా ఎలా దాచాలో తోచలేదు. చివరకు వాడు తన ఇంటి మట్టిగోడలో కన్నం పెట్టి, రూపాయలు అందులో ఉంచి, తది మట్టితో మళ్ళీ గోడ పూడ్చి, ఆ మాసిక ఆరిపోయి గోడలో కలిసిపోయినదాకా తన ఇంట్లోకి ఎవరినీ అడుగు పెట్టనిచ్చాడు కాడు.

అప్పటికీ వాడికి భయం తీరలేదు. అందుకని వాడు ఆగోడమీద సుద్దతో, “ఈ గోడలో డబ్బు దాచి లేదు,” అని రాశాడు. అప్పటికి వాడి ప్రాణం కుదటపడింది.

కొన్నాళ్ళ అపతల వాడి మిత్రుడెకడు వచ్చాడు. ఇంటివాడు లోపల లేడు, కాని గోడ మీది రాత కనిపించింది. గోడలోపల డబ్బు దాచి లేదని రాయటం ఎందుకు? తన మిత్రుడు ఆలా ఎందుకు రాశాడో తెలుసుకుందామని వాడు గోడ తవ్వి చూశాడు. డబ్బు దొరికింది.

వాడికి చాలా సంతోషం వేసింది. అయితే, తన దొంగతనం బయటపడి తన్నులు తినవలిసి వస్తుందేమో నని భయంకూడా వేసింది. అందుకని వాడు తన తలుపు మీద, “ఫలానివాడి డబ్బు నేను కాజెయ్యలేదు,” అని రాసుకుని చాలా తృప్తిపడ్డాడు.