“ఈ మాత్రానికే కోరి చావు తెచ్చుకోవాలా?
నువు వట్టి పిరికివాడివి. నా దగ్గిర మహిమ
గల చెప్పు లున్నాయి. అవి తొడుక్కుని
స్వయంవరానికి వెళ్ళావంటే నీకు వెయ్యి
ఏ ను గుల బలమూ, వెయ్యిసింహాల
ధైర్యమూ వస్తుంది. అందరూ నీ చేతిలో
చిత్తుగా ఓడిపోతారు. అసలు నిన్ను చూడ
గానే వాళ్ళ గుండె జారిపోతుంది. చూడూ,
నీ నుంచి నేను బహుమానం ఆశించిన
మాట నిజమే. ఒప్పుకుంటాను. కాని నాకా
బహుమానం ఇప్పుడివ్వకు. రేపు సాయం
కాలం రాజకుమార్తెను గెలుచుకున్నాక
ఇయ్యి,” అన్నాడు.

“నీ కేం కావాలి?” అని కుమారవర్మ
అనుమానంగా అడిగాడు.

“నేను ఏదడిగితే ఆది ఇయ్యి. నీది
కాని దేదీ అడగనులే,” అన్నాడు చర్మ
కారుడు. వాడు తన తోలుసంచీ నుంచి ఒక
చెప్పుల జత తీసి కుమారవర్మకు ఇచ్చి,
మర్నాడు సాయంకాలం పోటీలు జరిగే
చోటికి వస్తానని చెప్పి, వెళ్ళిపోయాడు.

చర్మకారు డిచ్చిన చెప్పులు తొడుగు
కుంటూండగానే కుమారషర్మకు ఒక మాట
జ్ఞాపకం వచ్చింది. దైవయోగం పల్లనే తాను
బతికాడు. తాను నదిలో పడి చచ్చిపోతే
తన తండ్రికి తీరని అవమానం కలిగేది.
ఆయన తనను ఏం కోరాడు? భద్రావతిని
పెళ్ళాడటమో, వీరమరణం పొందటమో
చెయ్యుమన్నాడు. చావ దలుచుకున్న తర
వాత పోటీలోనే చచ్చిపోయి, తండ్రికి తృప్తి
కలిగించడం మంచిది గద! ఇతరులను
చంపకుండా ఉండాలనే కదా తాను పోటీలో
పాల్గొసరా దనుకున్నది? ఆ చచ్చేవాళ్ళు
తన చేతిలో కాకపోతే ఇతరుల చేతిలో
నైనా చస్తారు.

ఇలా ఆలోచించుకుంటే తాను పోటీలో
పాల్గొనకపోవటం బొత్తిగా అర్ధంలేని పని
అనిపించింది.