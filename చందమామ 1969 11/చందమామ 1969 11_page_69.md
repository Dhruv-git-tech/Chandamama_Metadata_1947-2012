దానికి రాజు, “నా కుమార్తె ఏడేళ్ళుగా ఎవరితోనూ మాట్లాడటం లేదు. కారణం ఏమిటో వైద్యులకు కూడా అంతు పట్టలేదు. అందుచేత, ఆమె చేత మాట్లాడించిన వాడికే ఆమె నిచ్చి చేద్దామని నిశ్చయించాను. సాయంత్రం లోపల ఆమెచేత మాట్లాడించ లేకపోతే రేపు నీ తల తీసేయిస్తాను. అందు చేత ఆలోచించుకో,” అన్నాడు.

ఆమెను పెళ్ళాడతామని బయలుదేరి వెళ్ళినవారంతా ఎందుకు తిరిగి రాలేదో రాజకుమారుడికి అర్థమయింది. ఏమైనా అతను ఇంత దూరం వచ్చి వెనక్కు పొదలచలేదు. అతనికి ధైర్యం ఇస్తూ జేబు లోని పిచ్చుక, “బెదరకు,” ఆని రహస్యంగా చెప్పింది.

“రాజకుమార్తె చేత మాట్లాడించగలనన్న ధైర్యం నాకున్నది. నన్ను ఆమె ఉన్న చోటికి చేర్చండి,” అన్నాడు రాజకుమారుడు.

అంతఃపురంలో రాజకుమార్తెకు విడిగా ఒక భాగం ఏర్పాటయింది. అక్కడ ఆమె అవసరాలు చూడటానికొక ముసలి పరిచారిక కూడా ఉంటున్నది. రాజు రాజకుమార్ణీ రాజకుమార్తె వద్దకు తీసుకు పోయి, “సూ ర్యాస్తమయం లోపల మాట్లాడించలేకపోతే, ఉదయం శిరశ్చేదం తప్పదు,” ఆని చెప్పి వెళ్ళిపోయాడు.