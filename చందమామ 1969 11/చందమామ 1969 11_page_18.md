“అమ్మయ్యో, ఇంకేమన్నా ఉందా?
ఈ మాట ఖలీఫా వింటే నా మొగుడి పీక
తెగిపోదా?” అన్నది ఫాతిమా.

ఇక బంధువుల మీద పడి తినే అవకాశం
కూడా పోయింది. ఆ రాత్రి దంపతు లిద్దరూ
కూర్చుని ఆలోచించారు. దొంగతనాలు
చెయ్యటం ఒక్క టే మిగిలింది.

దివాణంలో కెంపులు కొల్లలుగా ఉండేవి.
హసన్ మర్నాడు ఇంటికి వచ్చేటప్పుడు ఒక
కెంపును నోట్లో దాచుకుని తెచ్చి తన భార్య
కిచ్చాడు. “మనకు ధనికు లైన బంధువులు
ఉన్నారు. ఈ కెంపు వారిదని చెప్పి, అమ్మి
బంగారం తెస్తాను,” అన్నది ఫాతిమా.

ఫాతిమా అమ్మజూపిన కెంపు చాలా
విలువైనది కావటంచేత వర్తకుడు ఆమెకు
డబ్బిచ్చినా, తన మనిషి చేత ఆ కెంపును
దివాణానికి పంపి, “ఈ కెంపు తమ
జవాహరీలో దేమో చూడండి,” అని ఖలీ
ఫాకు కబురు చేశాడు.

వెంటనే దొంగతనం బయటపడి
పోయింది. హసన్ ఇంటికి రాజభటులు
వచ్చి, ఇల్లు సోదా చేసి, అక్కడ ఉన్న
రెండు బంగారం సంచులనూ తీసుకుని,
ఫాతిమా హసన్‌లకు బేడీలు తగిలించి
తీసుకుపోయి, ఖలీఫా ముందు పెట్టారు.

ఖలీఫా హసన్‌ను చూసి, “దివాణంలో
చోరీ చేసిసందుకే నీ తల తీయించవచ్చు.
కాని నీ భార్య అబద్ధాలాడి దయాపరులైన
దుకాణదార్ల వద్దా, బంధువుల వద్దా చాలా
ద్రవ్యం కాజేసింది. మీ దగ్గిర ఇంత
బంగారం ఉండి కూడా మీరు ఇంతమంది
వద్ద దోపిడీలు చేశారు. ఇందుకు మీ ఇద్దరికీ
న్యాయంగా మరణదండన విధించాలి. కాని
నేను అంత క్రూరమైన శిక్ష విధించను.
నేను మీకు విధించే శిక్ష ఏమిటంటే: మీరు
ఈ బంగారు సంచులను చెరొకటి మెడకు
కట్టుకుని ఉండాలి. ఏ పరిస్థితిలోనూ
వాటిని ఊడదీయరాదు,” అన్నాడు.

చంద్రమామ