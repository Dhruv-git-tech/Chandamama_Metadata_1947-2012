మిచ్చి, అతని నోటనే అతని కథ అంతా అశ్చర్యపోతూ విన్నాడు.

“నాయనా, నువు ఇన్ని గండాలు గడిచి బతికావంటే నీ ఆయువు గట్టిది,” అని ఆ మహారాజు సింద్‌బాద్‌ను తన ఆప్త వర్గంలో చేర్చుకుని, అతనికి ఒక ఉద్యోగం ఇచ్చాడు. రేవులు తణిఖీ చెయ్యటమూ, నౌకావ్యాపార వ్యవహారాలు చూడటమూ అతని పని.

ఇది చాలా తేలిక పని, సింద్‌బాద్‌కు తోలెడంత విశ్రాంతి ఉండేది. అందుచేత అతను రోజూ రాజును కలు సుకుని మాట్లాడుతూ ఉండేవాడు. రాను రాను

మహారాజుకు అతనిపై గొప్ప అభిప్రాయం వీర్పడింది. సింద్‌బాద్‌ ఆయనకు అత్యంత సన్నిహితుడయాడు.

సింద్‌బాద్‌కు ఏ కొరతా లేదు గాని తన దేశానికి దూరమైన బాధ అతన్ని వదల లేదు. అస్తమానమూ అతను తన దేశం గురించే ఆలోచించేవాడు. ఎలాగైనా అక్కడికి తిరిగి వెళతాసన్న ఆశ అతనిలో చావలేదు. రేవులోకి దేశాంతరాల నౌకలు వచ్చినప్పుడల్లా అతను నావికులను, “బాగ్దాదునగరం ఏదిక్కుగా ఉంటుంది?” అని అడిగేవాడు. కాని వారిలో ఒక్కడైనా బాగ్దాదునగరం పేరు విన్నవాడు లేకపోయాడు. స్వదేశానికి తిరిగి వెళ్ళాలన్న ఆరాటమూ, పోలేనేమోనన్న భయమూ అతనిలో క్రమంగా పెరగసాగాయి.

ఒకనాడు సింద్‌బాద్‌ రేవులో నిలబడి నౌకల కోసం నిరీక్షిస్తూ ఉండగా ఒక పెద్ద నౌక పచ్చి, రేవులో లంగరు దించింది. నౌక వాళ్ళు కిందికి బార్చిన తాటినిచ్చెన ఎక్కి సింద్‌బాద్‌ నౌకలోకి వెళ్ళాడు. సరంగు సహాయంతో అతను నౌకలోని సరుకులు తణిఖీ చెయ్యటం ప్రారంభించాడు. నావికులు సరుకులు తెచ్చి చూపుతూంటే అతను బాబితా రాసుకున్నాడు.