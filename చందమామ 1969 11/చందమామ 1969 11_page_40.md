ఉంచి, నేను మీ తమ్ముణ్ణని నా నోటితో చెప్పలేదు. మీరు చెంచు లన్న సంగతి ఎందుకిలా బయట పెట్టుకున్నారు? అది దాచటానికే గదా సన్ను మీరు చంప యత్నించింది?” అన్నాడు.

ఈ మాటలను వింటూనే రాజుగారి పెద్ద కుమార్తెలు ముగ్గురూ చప్పున లేచి నిలబడ్డారు; “ఏమిటీ? మీరంతా చెంచులా ? నిజమేనా?” అన్నారు.

“శుద్ధ అబద్ధం!” అంటూ అన్నలు కత్తులతో మిత్రుడి పైకి వెళ్ళారు.

మిత్రుడు తన భారీ ఖడ్డాన్ని ఒక్కసారి విసిరి, వాళ్ళ చేతుల్లోని మూడు కత్తులూ అంత దూరాన పడేటట్టు కొట్టాడు.

“మీరింకేం నిజాన్ని కప్పి పెట్టగలరు? సన్ను చంపటం కూడా ఇక మీతరం కాదు. నేనిప్పుడు వెనకటి ఆర్భకుణ్ణి కాను. జరిగిన దానికి మన్నించమని మీరు మీ భార్యల కాళ్ళ మీద పడండి. పాపం, వాళ్ళని చాలా కాలం మోసగించారు,” అన్నాడు మిత్రుడు. అన్నలు తలలు వంచుకున్నారు.

కల్యాణ అక్కలు తమలోతాము కూడ బలుక్కుని, “ఇన్నేళ్ళు వాళ్ళతో కాపరం చేసి, పిల్లల్ని కూడా కన్నాం. వాళ్ళను క్షమించటమే మంచిది,” అనే నిశ్చయానికి వచ్చారు. కాని వాళ్ళు తమ భర్తలను ఒకందుకు క్షమించలేక పోయారు. వాళ్ళు తమ బుల్లి చెల్లెలు హత్యకు పూనుకున్నారు; తమ సొంత తమ్ముణ్ణే చంపాలని చూశారు. అవి క్షమించరాని నేరాలు.

“నేనూ, కల్యాణీ కూడా వాళ్ళను క్షమిస్తున్నాం. మీరెందుకు క్షమించరాదు?” అన్నాడు మిత్రుడు తన వదినెగార్లతో.

మిత్రుడి అన్నలు ముగ్గురూ తమ భార్యలను క్షమాపణ వేడుకున్నారు. ఎలాటి అరమరలూ లేకుండా మిత్రుడి వివాహ మహోత్సవం సలకీణంగా జరిగిపోయింది. అంతా సుఖంగా ఉన్నారు.