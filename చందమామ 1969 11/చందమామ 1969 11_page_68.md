# మాట్లాడనిరాజకుమార్టె

ఒక అందమైన రాజకుమార్తె చిత్తరువు చూసి ఒక రాజకుమారుడు మోహించి, ఆమెనే పెళ్ళాడతానని ప్రతిజ్ఞ చేశాడు. అతని మిత్రులు అతన్ని ఆ ప్రయత్నం నుంచి విరమించుకోమని హెచ్చరించారు. ఎందుచేతసింటే, ఆ రాజకుమార్తెను పెళ్ళాడతామని చాలామంది బయలుదేరి వెళ్ళి, మళ్ళీ తిరిగి రాలేదట.

ఈ హెచ్చరిక రాజకుమారుడి చెవికెక్కలేదు. అతను ఆరునూరైనా ఆ రాజకుమార్తెను పెళ్ళాడటానికే నిశ్చయించుకుని ఆమె ఉండే దూర దేశానికి ప్రయాణమై వెళ్ళాడు.

అతను ఆ దేశపు రాజధానిలో అడుగు పెట్టగానే ఒక చిన్న గుంపు కనబడింది. ఆ గుంపు మధ్య ఒక మనిషి తన చేతిలో ఒక పంజరాన్ని పట్టుకుని, ఆందులో ఉన్న

పకిని వేలం వేస్తున్నాడు. రాజకుమారుడు అందరి కన్న హెచ్చు వెల ఇచ్చి ఆ పంజరాన్ని కొనేశాడు. కొన్న తరవాత తీరా పంజరం తలుపు తీసి చూస్తే అందులో ఉన్నపకి ఒక సాధారణమైన పిచ్చుకే.

“ఎంత దగా పడ్డానూ!” అన్నాడు రాజకుమారుడు పిచ్చుకను చూస్తూనే.

“నువ్వేమీ దగా పడలేదు. నావల్ల నీకా పాటి లాభం కలగకపోదు,” అన్నది పిచ్చుక.

“ఓహో, నీకు మాటలు వచ్చునా?” అన్నాడు రాజకుమారుడు ఆశ్చర్యపోతూ.

“ఈ పంజరం ఆవతల పారేసి నన్ను నీ జేబులో పెట్టుకో,” అన్నది పిచ్చుక.

రాజకుమారుడు పిచ్చుకను జేబులో పెట్టుకుని రాజభవనానికి వెళ్ళి, రాజుతో, “నేను మీ కుమార్తెను పెళ్ళాడగోరి వచ్చాను,” అన్నాడు.