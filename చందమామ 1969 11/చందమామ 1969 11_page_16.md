ధనదాహం

హారూన్ అల్ రషీద్ బాగ్దాదులో ఖలీఫాగా ఉండగా ఆయన దివాణంలో హసన్ అనే పనివాడుండేవాడు. ఆతని భార్య ఫాతిమా. ఈ భార్యా భర్తలు ఎలాటి లోభులంటే వాళ్ళు కడుపుకు ఇంత తిండి కూడా తినే వారు కారు. హసన్ తెచ్చుకునే జీతం డబ్బు దాచి, కుక్కలు కూడా తిననంత హీనమైన తిండి తిని బతుకుతూ, నరక కూపం లాంటి ఇరుకు కొంపలో జీవిస్తూ ఆ దంపతులు ఏళ్ళ మీద రెండు సంచుల బంగారం కూడబెట్టారు.

ధనం కూడుతున్న కొద్దీ వారి ధనదాహం కూడా తారస్థాయికి పెరిగింది. తమ తిండికి రాగి డబ్బులు ఖర్చు చెయ్యటానికి కూడా వారికి మనసొప్పటం లేదు. ఒక నాడు హసన్ దివాణానికి వెళ్ళి ఉన్న సమయంలో ఫాతిమాకు ఒక దివ్యమైన ఆలోచన

వచ్చింది. ఆమె తాను వాడుకగా వెళ్ళే కిరాణా దుకాణాలకు వెళ్ళి, తన భర్తను అకారణంగా ఖైదు చేశారని దుకాణదార్లతో చెప్పుకుని వలవలా ఏడ్చింది; తాను ఒంట రిదై పోయిందనీ, తన వద్ద రాగి డబ్బు లేదనీ, తన బతుకు బండలయిందనీ వారితో మొరపెట్టుకున్నది.

దుకాణదార్లు ఆమె పైన దయదలచి ఆమెకు కావలిసిన ఆహారం ఉచితంగా ఇచ్చారు. కాని, ధర్మస్వరూపుడని పేరు పొందిన ఖలీఫా హసన్‌కు అంత అన్యాయం ఎలా చేశాడో వారికి అంతుబట్టలేదు. ఆరాహితి ఫాతిమా హసన్లకు తమ భోజనం అమృతం లాగున్నది; ఎందుకంటే ఆది ఉచితంగా లభించింది.

ఇలా కొన్నాళ్ళు దుకాణదార్లు ఫాతిమాకు ఉచితంగా ఆహారం సరఫరా చేసి చివరకు,