పోగా పోగా రాజ భవనం వచ్చింది. శెట్టి నిర్భయంగా లోపలికి దారి తీశాడు. వాళ్ళు పహరావాళ్ళ శరీరాల కుండానే లోపలికి వెళ్ళారు. అది దయ్యాల రాజు భవనం. బయటా, లోపలా కూడా ఆ భవనం చాలా అందంగా ఉన్నది. బయట మహా అంద మైన పూలు గల చెట్లు. లోపలి నుంచి సంగీతం వినిపిస్తున్నది.

శెట్టి తన అనుచరులతో సహా సంగీతం వినిపిస్తున్న చోటికి వెళ్ళాడు. ఒక పెద్ద చావడిలో చాలామంది జనం ఉన్నారు. ఒక పక్కగా రాజూ, రాణీ, రాజ బంధువులూ, ఉన్నతో దోయించులూ విందు చేస్తున్నారు. ఇంకొక పక్కగా పాడేవాళ్ళు పాడుతున్నారు, నృత్యాలు చేసేవాళ్ళు నృత్యాలు చేస్తున్నారు. మహా వైభవంగా ఉన్నది.

“తమాషా చేస్తాను, చూస్తూ ఉండండి,” అని తన అనుచరులతో చెప్పి రత్న శెట్టి తిన్నగా రాజు దగ్గిరికి వెళ్ళి ఎదురుగా నిల బడ్డాడు. శెట్టి ఇంకా దగ్గిరికి వంగి రాజు మొహంలో మొహంపెట్టి చూశాడు. అప్పుడు కూడా రాజు శెట్టిని గమనించలేదు, కాని శెట్టికి ఆశ్చర్యం కలిగేటట్టుగా ఆయన స్పృహ తప్పి పడిపోయాడు. హాహాకారాలు బయలుదేరాయి. నృత్యగానాలూ, నవ్వులూ,

వికవికలూ, అన్నీ నిలిచి పోయాయి. అందరూ, “ఏంజరిగింది? ఏం జరిగింది?” అంటూ రాజు దగ్గిరికి వచ్చారు.

మంత్రి వచ్చి రాజును చూసి, “భోజ సంలో ఏదో విషం కలిసి ఉంటుంది,” అంటూ రాజు వైద్యుణ్ణి పిలిపించాడు.

రాజు వైద్యుడు వచ్చి రాజుగారు తింటున్న పదార్థాలు మొదట వాసన చూసి, తరవాత నోట్లో వేసుకు చూసి, “ఇందులో విషం ఏమీ లేదు. భూత వైద్యుణ్ణి పిలిపించండి,” అన్నాడు. భూతవైద్యుడు వచ్చాడు. రాజు గారి కేసి ఒక్కసారి చూసి, “గాలిచేష్ట. అంతకంటె ఏమీలేదు,” అన్నాడు.