CHITOBA

## దయ్యాలను పట్టిన మనుషులు

పిల్లలు దయ్యాలను గురించి చర్చించు కుంటున్నారు.

“ఈ కథ వొట్టి అబద్ధం, అసలు దయ్యాలు లేవు,” అన్నా డొకడు. దిబ్బ మీద రామమ్మకి పట్టింది దయ్యం కాకపోతే ఏమిటని మరొకరు అడిగారు. దయ్యాలున్నాయో లేవో గాని, అవంటే నాకు భయం అన్నది చిట్టి. దయ్యాలున్నాయి గాని, అవంటే నాకు భయమే లేదు అన్నాడు బుల్లివాడు.

వాళ్ళు మాట్లాడు కుంటూండగానే తాత వచ్చి వాళ్ళ సంభాషణ విన్నాడు.

“నువు చెప్పు, తాతా. దయ్యాలున్నాయా, లేవా? వాటిని చూస్తే మనకు భయమా కాదా?...నీకు దయ్యాలంటే భయమేనా?” అని పిల్లలు తాతయ్యను ప్రశ్నలలో ముంచే శారు. తాతయ్య కుర్చీలో కూచుంటూ, “దయ్యా లుంటే వాటి మానాస వాటిని

ఉండనివ్వండి. వాటి జోలి మనకొద్దు, మన జోలి వాటి కొద్దు,” అన్నాడు.

“ఒకవేళ దయ్యాలు మనని పట్టేస్తే? మనం వాటికి కనిపిస్తామాయె, మన కవి కనిపించవాయె!” అన్నాడు పెద్దబ్బాయి.

“ఎవరై చెప్పిందీ? మనం వాటిని చూడలేం. అవి మనని చూడలేవు. ఎప్పుడైనా దారి తప్పి అవి మనని పట్టినట్టే మనం కూడా వాటిని పట్టవచ్చు. అప్పుడు వాటి కెంత చిక్కోచూడూ!” అన్నాడు తాతయ్య.

“మనుషులు దయ్యాలను పట్టటమా?” అన్నది పెద్దమ్మాయి.

“అవి కూడా మనని చూసి భయపడ తాయా, తాతయ్యా?” అన్నాడు బుల్లాడు.

“భయపడవూ మరీ? వెనకటి కోసారి,” అంటూ తాతయ్య పాడుంకాయ పైకి తీశాడు.

“కథ, కథ!” అంటూ పిల్లలు తాతయ్య చుట్టూ సర్దుకుని కూచున్నారు.