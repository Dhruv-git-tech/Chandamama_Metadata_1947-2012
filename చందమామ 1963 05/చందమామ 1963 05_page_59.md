“గాలిచేష్ట అంటే ఏమిటి?” అని మంత్రి అడిగాడు.

“మహారాజుగారికి మనుషుల గాలి తగి లింది. అందువల్ల స్పృహ తప్పి పడి పోయారు. మన మధ్యకు ఎలా వచ్చారో మనుషులు వచ్చారు. వారిని సాగనంపితే గాని మహారాజుగారు స్పృహలోకి రారు,” అన్నాడు భూతవైద్యుడు.

వెంటనే మంత్రి చేతులు జోడించి, తల పైకెత్తి, కళ్ళు మూసుకుని, “మా మధ్యకు వచ్చిన మానవుడా! మాకు అపకారం చెయ్యక నీదారిన నీవు వెళ్ళిపో! నీకేం కావలిస్తే అది ఇస్తాం. బోలెడంత ఆహార పదార్థం ఉంది; తిను, నీకు కావలిసినంత పట్టుకుపో!” అని ప్రార్థించాడు.

భూతవైద్యుడు ఒక పక్కన రాజుగారిని పడుకోబెట్టి మంత్రాలు చదువుతూంటే శెట్టి మొదలైన వాళ్ళు తమ కడుపులు నిండే లాగా షర్టసోపేతంగా తిన్నారు. తరవాత

తమ అనుచరుల కోసం మోయ గలిగినంత ఆహారాన్ని మూట గట్టుకుని తమ ఓడ దగ్గిరికి వచ్చేశారు.

కాని తీరా ఓడలోకి వచ్చి మూటలు విప్పితే ఆ మూటల్లో పిండాలు మాత్రమే ఉన్నాయి. తాము చూసినది దయ్యాల లంకే నని ఇప్పుడందరికీ రూఢి అయింది. వాళ్ళు లంగరు ఎత్తి, తెరచాపలెత్తి సముద్రం మీద బయలుదేరి కొంత కాలానికి క్షేమంగా తమ దేశం చేరుకున్నారు.

ఆ తరవాత ఆ దయ్యాల లంకను మరి చూసినవారు లేనే లేరు.

తాతయ్య ఈ కథ చెప్పి, “అందు చేతను, మనుషులుండే చోట మనుషులుండాలి. దయ్యాలుండే చోట దయ్యాలుండాలి. ఒకరి జోలికి మరొకరు రాకూడదు. మన మధ్యకి దయ్యాలు దారి తప్పి వచ్చినా మంచిగా వాటిని సాగనంపాలి గాని భయపడి కంగారు పడకూడదు,” అన్నాడు.