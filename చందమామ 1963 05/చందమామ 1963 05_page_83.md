గ్రహణాలను గురించి

★ సంపూర్ణ సూర్యగ్రహణం భూమధ్యరేఖ నుంచి చూస్తే ఎక్కువ సేవు కనిపిస్తుంది. ఇది 7న్నర నిమిషాలు మించదు. భూమధ్య రేఖనుంచి దూరంగా వెళ్ళిన కొద్దీ ఈ కాలప్రమాణం తక్కువ ఆవుతుంది. సూర్యగ్రహణం పట్టు లగాయతు విడువుదాకా 4 న్నర గంటలు పట్టువచ్చు.

★ సంపూర్ణ చంద్రగ్రహణం 1 గంట 50 నిమిషాలు మించదు. దీని పట్టు విడువుల మధ్య కాలం 4 గంటల దాకా ఉండవచ్చు.

★ ఏడాదిలో కనీసం 2 సూర్యగ్రహణాలుంటాయి. అయిదు సంవత్సరాల కొక సంవత్సరం చంద్రగ్రహణమే కలగక పొవచ్చు.

★ సూర్యచంద్రగ్రహణా లన్నీ కలుపుకుంటే ఏడాదికి 7 గ్రహణాల దాకా కలగ వచ్చు. ఇది గరిష్ఠనంఖ్య. గ్రహణాల కనీస సంఖ్య 2—ఇవి సూర్యగ్రహణాలు.

★ ఉత్తరార్థ భూగోళంలో నివసించే వారికి సూర్యబింబం మీదుగా చంద్రబింబం కుడినుంచి ఎడమ పక్కగా వెళ్ళినట్టు కనిపిస్తుంది. దక్షిణార్థ గోళంలో వారికి ఎడమ నుంచి కుడికి వెళ్ళినట్టు కనిపిస్తుంది.

★ చంద్రగ్రహణ మప్పడు చంద్రుడు భూమియొక్క నీడలోకి, ఎడమవైపు నుంచి ప్రవేశించినట్టు ఉత్తరార్థ గోళంలోనూ, కుడివైపు నుంచి ప్రవేశించినట్టు దక్షిణార్థ గోళంలోనూ కనిపిస్తుంది.

★ ప్రతి సూర్యగ్రహణమూ, చంద్రగ్రహణమూ కూడా 18 ఏళ్ళ 10 రోజుల 8 గంట లకు తిరిగి వస్తుంది. ఈ సంగతి 4 వేల ఏళ్ళక్రితం బాబిలోనియనులకు తెలుసు. దీనిని బట్టి వారు రాబోయేగ్రహణాలను అంచనా వేశారు.

★ ప్రతి రెండు చంద్రగ్రహణాలకూ మూడు సూర్యగ్రహణాలుంటాయి. అయితే మనం సూర్యగ్రహణాలకన్న చంద్రగ్రహణాలనే హెచ్చుగా చూడగలుగుతాం. కారణమేమంటే సూర్యుడికి అడ్డంగా వచ్చే చంద్రుడి నీడయొక్క కొన మాత్రమే భూమిపైన, చాలా కొద్ది మేరపడుతుంది. ఆ ప్రాంతాల గల వాళ్ళకే సూర్యగ్రహణం కనిపిస్తుంది. చంద్రగ్రహణ మప్పడు చంద్రుడు భూమియొక్క నీడలోకి వచ్చినప్పుడు చంద్రుడు కనిపించే ప్రాంతంలో చాలా మేర చంద్రగ్రహణం కనిపిస్తుంది. ఈ కారణంచేతనే సంపూర్ణ సూర్యగ్రహణాలను పరిశీలించబానికి శాస్త్ర వేత్తలు పరికరాలతో సహా వేలకొద్దీ మైళ్ళు వెళతారు.