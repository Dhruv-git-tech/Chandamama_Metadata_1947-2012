సముద్రుడి వద్దకు వెళ్ళి తనతో యుద్ధానికి
రమ్మని పిలిచాడు. సముద్రుడు మానవ
రూపంలో పైకి వచ్చి దుందుఛితో, 'నీ బోటి
యుద్ధ విశారదుడితో యుద్ధం చేసే శక్తి
నాకైతే లేదుగాని అలాటి శక్తి గల వాడెవడైనా
ఉంటే అది హిమవంతుడు. నీవు అతనితో
యుద్ధం చేస్తే బాగుంటుంది,' అని చెప్పాడు.

"దుందుఛి శరవేగంతో హిమాలయానికి వెళ్ళి, తన కొమ్ములతో గుండురాళ్ళను విర జమ్ముతూ, రంకెలు పెట్టి హిమవంతుణ్ణ యుద్ధానికి పిలిచాడు. హిమవంతుడు దుందుఛితో, 'నాయనా, నేను నీతో యుద్ధం చెయ్యలేను, నన్నెందుకు బాధిస్తాపు? అదీ

గాక ఇక్కడ ఎందరో మునులు తపస్సు చేసుకుంటున్న కారణం చేత యుద్ధానికి వీలుపడదు. కిష్కింధలో వాలి అనే వానర శ్రేష్ఠుడున్నాడు. యుద్ధంలో అతను నీ తీట తీర్చగలడు,' అని చెప్పాడు.

"దుందుఛి కిష్కింధకు వచ్చి ద్వారం వద్ద నేలను గిట్టలతో గీరుతూ ఆర్ఫాటం చేశాడు. వాడు చేసే ఆగడం సహించలేక వాలి అంతఃపుర కాంతలతో సహా బయలుదేరి వచ్చాడు. అతను దుందుఛితో, 'ఓరీ, నేను నిన్నెరుగుదును. ఎందుకు రంకెలు పెడు తున్నావు? ప్రాణాల మీద ఆశ లేదా?' అన్నాడు. దుందుఛి మండిపడి, 'స్త్రీల ఎదట బీరాలు పలకటం కాదు, నాతో యుద్ధం చెయ్యి. ఇప్పుడు కాకపోతే, ఈ రాత్రి అంతా సుఖంగా గడిపి, నీ వానరుల కందరికీ అప్పగింతలు చెప్పి, నీ స్థానంలో మరొక రాజును ఏర్పాటు చేసుకుని, అఖిరుసారి కిష్కింధ అంతా చూసుకుని రేపు ఉదయం యుద్ధానికి రా! అంతదాకా నీకు గడువిస్తాను,' అన్నాడు.

"వాలి దుందుఛిని చూసి హేళనగా నవ్వి, తార మొదలైన అంతఃపుర స్త్రీలను పంపేసి, తనకు ఇంద్రు డిచ్చిన కాంచన మాలను మెడలో వేసుకుని యుద్ధానికి