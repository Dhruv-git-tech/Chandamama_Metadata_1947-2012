గంధర్వచక్రవర్తి కూతురు

4

హసన్ వెళ్ళినాక అతని భార్య రెండు రోజులపాటు అత్తగారిని అంటిపెట్టుకునే ఉంది. మూడోనాటి సూర్యోదయం వేళ ఆమె అత్తతో, “నాకు స్నానశాలకు వెళ్ళాలని ఉన్నది. మంచి స్నానం చేసి ఎంతో కాల మయింది,” అన్నది.

“అవేం మాటలే, పిల్లా? ఈ ఊరు మనకు కొత్తాయె. స్నానశాల ఎక్కడో కూడా తెలియదాయె. ముందుగా వెళ్ళి ఏర్పాట్లు చెయ్యటానికి మీ ఆయన కూడా లేడాయె. ముసలిదాన్ని, నీకు తోడుకూడా రాలేనైతిని. కావాలంటే సుఖంగా తలంటి స్నానం చెయ్యటానికి కావలిసిన సరంజామా అంతా ఏర్పాటు చేసి నీళ్ళు కాస్తాను. ఇంట్లోనే హాయిగా స్నానం చెయ్యి. ఏ శ్రమా వుండదు,” అన్నది హసన్ తల్లి.

“స్నానశాలకు వెళ్ళటానికి కూడా అభ్యంతరమైతే ఎలాగత్తా? బానిసలకైనా ఇన్ని కట్టుబాట్లుండవే! ఇలా బతికే కన్న చావు మేలుగదా!” అన్నది హసన్ భార్య.

తన కోడలు అంత మాట అన్నాక ముసలాభించడం వచ్చిన విచక్చుకుని, స్నానానంతరం ధరించే బట్టలూ, పూసుకునే అత్తర్లు తీసుకుని, “పదవే, అమ్మాయ్! నీ యిష్టప్రకారమే కానియ్య. మీ ఆయనకు కోపం రాకుండా చూసే భారం ఆ అల్లాదే!” అంటూ కోడల్ని వెంట వెట్టుకుని, బాగ్దాదునగరంలో ఉండే స్నానశాల లన్నిటిలోకి ప్రసిద్ధమైన దానికి తీసుకుపోయింది.

హసన్ భార్య స్నానశాలలోకి అడుగు పెట్టగానే అక్కడ ఉన్న ఆడవాళ్ళందరూ ఆశ్చర్యంతో నోళ్ళు తెరిచి ఆమె కేసే చూడ