బల్బన్ స్వయంగా సేనను నడుపుకుని, తన రెండవ కొడుకును బుష్ఠాఖానును వెంట పెట్టుకుని, పశ్చిమ బెంగాలులోని లఖ్నోతీ చేరాడు. తుష్ఠిల్ ఈ వార్త తెలుస్తూనే లఖ్నోతీ నుంచి జాజ్ నగర్ అరణ్యాలలోకి పారిపోయాడు. తిరుగుబాటు దార్లను తరుముకుంటూ బల్బన్ తూర్పు బెంగాలులోకి వెళ్ళాడు. చివరకు తుష్ఠిల్ ను బాణంతో పడగెట్టాడు. అతని తల నరికి, మొండెం నదిలో పారేశారు.

1285 లో మంగోలులు పంజాబు పైకి వచ్చారు. బల్బన్ పెద్ద కొడుకు వారి నెదుర్కొన్నాడు. ఆ ఏడు మార్చి 9 న మంగోలులు అతన్ని మాటు వేసి చంపారు. 80 ఏళ్ళ వృద్ధుడైన బల్బన్ ఈ సంఘటనతో కుంగిపోయాడు.

బల్బన్ తన మనమడైన కైఖుస్రవ్‌ను తనకు వారసుడుగా నియమించి 1287 అంతంలో చనిపోయాడు.

బల్బన్ అనంతరం ఆయన కిందివారు కైఖుస్రవ్‌ను కాక, బుష్ఠాఖాన్ కొడుకును ముయిజుద్దీన్ కైకుబాద్‌ను సింహసనం ఎక్కించారు. ఇతని వయసు 17 లేక 18. చిన్న తనం నుంచి క్రమశిక్షణలో పెరిగిన ఈ కుర్రవాడు సింహసనం ఎక్కుతూనే విశృంఖలంగా భోగాలలో మునిగి తేల సాగాడు. ఢిల్లీ కొత్వాలుకు నిజాముద్దీన్ అనే అల్లుడుండేవాడు. అతను రాజ్యాధి కారాన్ని హస్తగతం చేసుకున్నాడు. ఆధి పత్యం కోసం తుర్కుల పక్షానికి, ఖట్టిల పక్షానికి, ఘర్షణ సాగింది. మాలిక్ జలాలుద్దీన్ ఫీరూజ్ అనేవాడి నాయకత్వాన ఖట్టిలది పై చెయ్యి అయింది. కైకుబాద్‌ను హత్య చేసి అతని శవాన్ని యమునా నదిలో పారేశారు. అతని పసి కొడుకును కూడా చంపేసి 1290 జూన్ 13 న జలాలుద్దీన్ ఫీరూజ్ షా, లిలోప్రీ రాజభవనంలో పట్టాభి షేకం చేసుకున్నాడు.