పోయింది. “దయ్యం! దయ్యం! చంపు! చంపు!” అంటూ భీమన్న కేకలు పెట్టి దాని వెంటపడ్డాడు. కాని పందికొక్కు ఏ పాదల మధ్యనో దూరి వాడికి చిక్కకుండా తప్పించుకు పోయింది.

బిడ్డ కేమంగా ఉన్నందుకు నిద్దప్పా, వాడి భార్యా సంతోషించారు. తరవాత ఆందరూ ఇంటికి తిరిగి వచ్చి ఎవరిమానాన వాళ్ళు నిద్రపోయారు.

మహలక్ష్మి మాత్రం ఆసలు జరిగిన దేమిటో భర్త నడిగి తెలుసుకున్నది.

“ఇలా చేస్తే దయ్యాలు పారిపోతాయా ? ఈ పని చేస్తున్నానని నాతో మాట మాత్రం చెప్పకూడదా ?” అన్నదామె.

“నువు దయ్యాల ఊసే ఎత్తవద్దన్నావు. అందుచేత నీతో చెప్పలేదు. అయితే, దయ్యాలు బిడ్డ ఏడిస్తే పారిపోతాయని పెద్దలు చెప్పిన మాట అబద్ధమా ?” అని భీమన్న భార్యను అడిగాడు.

ఈ మాటకు ఏం జవాబు చెప్పాలో తెలియక మహలక్ష్మి, “నిజమే అనుకోండి. బిడ్డలు వాళ్ళంతట వాళ్ళు ఏడిస్తే దయ్యాలు పారి పోతాయిగాని మనం కావాలని గిల్లి ఏడిపిస్తే పోవు,” అన్నది.

భీమన్న కొంచెం ఆలోచించి, “మరి నేను దయ్యం పారిపోవటం చికట్లో చూశానే? దాని కేమంటావు ?” అన్నాడు.

“అది ఏ ఎలుకో, పందికొక్కో అయి ఉంటుంది,” అన్నది మహలక్ష్మి.

భీమన్న కూడా అంతే అయి ఉండవచ్చు ననుకున్నాడు.

కాని మర్నాడు ఆ చుట్టుపక్కలంతా గొప్పగా చెప్పకున్నారు—నిద్దప్ప బిడ్డను రాత్రి దయ్యా లెత్తుకుపోయి తోట ఇంట్లో పెడితే జమీందారుగారి అల్లుడు భీమన్న వాటితో హోరాహోరి పోట్లాడి బిడ్డను రక్తించాడని!

[ పై నెల మరొక సంఘటన ]