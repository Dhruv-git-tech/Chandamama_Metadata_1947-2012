తల్లి ముక్కు మీద వేలేనుకుని నిర్ఘాంత పోతూ, “ఓసీ, నీ కిప్పణ్ణుంచీ పెళ్ళి ఆలోచ నేమిటే? నీ కంటే కూడా ఎదిగిన వాళ్ళ కింకా సంబంధాలు కూడా చూట్టం లేదు గదా! అయినా ఆ గొడవేదో మేం చూస్తాంలే. నువ్వెళ్ళి పని చూసుకో. నాతో అన్నావు గనక సరిపోయింది. మరొకరు వింటే సన్విపోదురు—ఇంత చిన్న పిల్ల కప్పుడే పెళ్ళిరంధి ఏమిటా అని! పద పద!” అన్నది. ఆవిడకూడా పుట్టెడు చెప్పుడు. కూతురు వెళ్లి యధాప్రకారం మగ్గం మీద పని సాగించింది. తల్లి తన చాకిపని కానిచ్చుకుంటూ ఆలోచించింది. నిజంగా కూతురికి పెళ్ళి ఆలోచనే కలిగితే చేసెయ్యటమే మంచిదేమో!

“ఎందుకైనా మంచిది. వాళ్ళ నాన్నతో ఈ విషయం మాట్లాడి చూస్తాను. ఆయన ఏమంటాడో!” అనుకుని ఆమె పిండిన బట్టలు భుజాన వేసుకుని ఇంటికి వచ్చింది.

ఆవిడ భర్త రోజూ ఒక చోట కూచుని బుట్టలూ, పళ్ళికలూ, గంపలూ, చాటలూ అవీ అల్లుతూంటాడు. ఆవిడ తడిబట్టలు పరిచి ఆరవేసి, భర్త పని చేసుకునే చోటికి వెళ్ళి, “చూశావా? అమ్మాయి పెళ్ళి కోసం తొందరపడుతోంది. దాని కింకా పెళ్ళిడు రానేలేదు. నేను చెరువు దగ్గిర బట్ట లుతు క్కుంటూంటే కొంపముణిగినట్టు పరిగెత్తు కొచ్చి, తనకు పెళ్ళి చేసితీరాలని కూచు స్నది. చూస్తాంలే, నువెళ్ళి పని చూసుకో అని పంపేశా. మీ సలహా ఏమిటీ? కొంత కాలం ఆగుదామా, లేక దాని కిప్పుడే పెళ్ళి చేస్తామా?” అన్నది.

ఆమె భర్త పని మానేసి ఆమె చెప్పిన దంతా శ్రద్ధగా విని, “ఈ భాగ్యానికి నువు ఝామున్నరసేపు వాదించటం అనవసరం. గుండ్రగా ఉండేని జల్లెళ్ళు! చాటలు సల చదరంగానే ఉంటాయి!” అన్నాడు.

అతడికీ చెప్పుడే!