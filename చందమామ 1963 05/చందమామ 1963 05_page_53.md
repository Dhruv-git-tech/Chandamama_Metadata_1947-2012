లోపలికి వెళ్ళిపోయాడు. ఆయన ఆదేశాను సారం హసన్ వెలపలనే ఉండిపోయాడు.

ఒక గంట గడిచాక ఆయన ఒక గుర్రాన్ని వెంటపెట్టుకుని బయటికి వచ్చాడు. గురమూ, దాని జూలూ కూడా నీలం గానే ఉన్నాయి. ఆయన హసన్ ను ఆ గుర్రం ఎక్కమని రెండవ ద్వారం తెరిచాడు. ఆ ద్వారం అవతల నీలాకాశం తప్ప మరేమీ లేదు.

“ నాయనా, ఆఖరుసారి ఆలోచించి నిర్ణయించుకో. నీకు ఘోరప్రమాదాలు ఎదు రప్పతాయి. వాటిని ఎదురుక్కంటావా ? లేక మీ అప్పల దగ్గిరికి తిరిగి వెళ్ళిపోతావా ?” అని ఆయన హసన్ ను అడిగాడు.

“ వెయ్యి మరణాలనైనా ఎదురుక్కంటాను,” అన్నాడు హసన్.

“ కని పెంచిన మీ అమ్మ కోసమైనా వెనక్కు తిరిగి వెళ్ళువా ?” అని వృద్ధుడు అడిగాడు.

“ నా భార్యనూ, పిల్లలనూ వెంట తీసు కోకుండా మా అమ్మ వద్దకు తిరిగి వెళ్ళను,” అన్నాడు హసన్.

“ ఆలాగే కానీ, హసన్. ఈ ఉత్తరం తీసుకో. గుర్రాన్ని నీవు నడప నవసరం లేదు, దానికి దారి తెలుసు. అది నిన్ను నల్ల పర్వతం వద్ద దించుతుంది. నల్ల గుహ వద్ద దిగి గుర్రాన్ని గుహలోకి వెళ్ళిపోనియ్యి. ఒక వృద్ధుడు బయటికి వస్తాడు. ఆయన నిలువునా నల్లగా ఉంటాడు, కాని మోకాళ్ళదాకా పెరిగిన తెల్లటి గడ్డం ఉంటుంది. ఆయన కు వందనం చేసి ఈ ఉత్తరం ఇయ్యి. ఆయన పకులకు రాజు, నాకు పైవాడు. ఆయన సహాయం లేకుండా నీ పని సానుకూలం కావటం అసంభవం. ఆయన మెప్పపొందు,” అని అబ్దల్ కద్దూస్ గుహ ప్రవేశించాడు. నీలం గుర్రం గట్టిగా సకిలించి ఆకాశంలోకి ఎగిరింది.
—(ఇంకా వుంది)