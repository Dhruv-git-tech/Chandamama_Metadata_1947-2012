చంద్రుడిలో ఉండే ముసలమ్మ

ఒక గ్రామంలో ఒక బీదవాడుండే వాడు. వాడికి ప్రపంచంలో ఎవరూ లేరు. వాడు వడ్లు దంచి, కూలి డబ్బులతో బతికేవాడు. వాడు దంచిన వడ్లు చెరిగేటప్పుడు కుందేలొకటి వచ్చి తవుడు తినేది. అది అలా వాడికి మాలిమి అయింది.

బీదవాడు పగలే గాక రాత్రివేళ వెన్నెల ఉన్నప్పుడు కూడా వడ్లు దంచేవాడు. వాడికి ఒక్కకోరిక ఉండేది; తాను దంచిన వడ్లు చెరగటానికి ఆడదిక్కు ఉంటే ఎంత బాగుండును!

ఒక వెన్నెల రాత్రి వాడు వడ్లు దంచుతూండగా ఒక ముసలమ్మ వచ్చి దంచిన వడ్లు చెరగ సాగింది. వడ్ల దంపుడు పని త్వరగా సాగింది. చంద్రుడు లేనప్పుడు బీదవాడు వడ్లు దంచేవాడు కాదు, ముసలిది వచ్చేదీ కాదు.

చూసి చూసి బీదవాడు, “అవ్వా, నువ్వెవరు?” అని అడిగాడు.

“నేను చంద్రుడిలో ఉంటాను, నాయనా. ఒక్కడివే పాటు పడుతున్నావని నహాయం వస్తున్నాను. కావలిస్తే నువుకూడా అక్కడికే వచ్చెయ్యి,” అన్నది. ఇందుకు వాడు ఒప్పుకుని తన కుందేలుతో నహా చంద్రుడిలోకి వెళ్ళి పోయాడు.

ఇప్పటికీ మనం పరీక్షగా చూస్తే చంద్రుడిలో వడ్లు దంచేవాడూ, చెరిగే ముసలమ్మా, తవుడు తినే కుందేలూ కనిపిస్తారు?