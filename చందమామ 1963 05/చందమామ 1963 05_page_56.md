చెట్లూ, చెట్ల మధ్య గరికి మేసే గొరెలూ, ఒక పక్క పాలాలూ, దూరాన ఒక నగ రమూ, దాని ప్రాకారమూ అన్నీ స్పష్టంగా కనిపించాయి.

“ఇది దయ్యాల లోకం ఎందుకయింది? కానే కాదు. ఆ గొరెలు దయ్యపు గొరెలా? ఆ పాలాలలో పండేది దయ్యపు ధాన్యమా? కానేకాదు,” అన్నారు కళాసులు.

రత్న శెట్టి దానికి జవాబివ్వక, “దయ్యాల లంక అయినా, భూతాల లంక అయినా మనం దీని మీదికి వెళ్ళక తప్పదు. ఇక్కడి వాళ్ళ సహాయం లేకుండా మనం ఇంటి కెలా వెళ్ళగలం?” అన్నాడు.

ఆది నిజమేగా మరీ? అందుచేత రత్న శెట్టి వెంట, ఓడ సరంగూ, మరి కొందరు ముఖ్యాలూ బయలుదే రారు. కళాసుల్లో కొందరు మంచి నీటి కోసం వెతుకుతూ వెళ్ళారు. మిగిలిన వాళ్ళు ఓడకు కాపలాగా ఉండిపోయారు

రత్న శెట్టి ముఠావాళ్ళు ఒక కాలి బాట పట్టుకున్నారు. అది చెట్ల మధ్యగా నగరం కేసి పోతున్నది. ఒకళ్ళ వెనకగా ఒకళ్ళు నడుచుకుంటూ ఆ బాట వెంట వాళ్ళు కొంత దూరం వెళ్ళేసరికి, బాట పక్కగా ఒక కూరల మడిలో కలుపుతీస్తూ ఒక ముస

లాడు కనిపించాడు. రత్న శెట్టి ఆగి, “చూడు, బాబూ, ఈ దారే పోతే మేం నగరం చేరు కుంటామా?” అని అడిగాడు.

ముసలివాడు తల ఎత్తి వాళ్ళకేసి చూడ నన్నా చూడలేదు. వాడికి చెప్పుడు కాబో లనుకుని వాళ్ళు మరి కొంతదూరం వెళ్లారు. ఒక యువకుడు పార భుజాన తగిలించు కుని ఆ దారి వెంటే వాళ్ళకు ఎదురు వచ్చాడు. మనవాళ్ళు వాడికి దారి ఇచ్చారు.

ఎవరో కొత్తవాళ్ళు ఎదురైనప్పుడా కుర్ర వాడు ఆగి, “ఎవరు మీరు? ఏ దేశం?” అని అడగవచ్చునా? వాడు వాళ్ళను ఏమీ అడగలేదు సరేగదా, వాళ్ళ కేసి కన్నయినా