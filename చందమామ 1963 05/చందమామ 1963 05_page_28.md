ఆనిసంతట కశ్యపముని
అమితానందము పొందెను ;
గరుడుని ప్రియమార బిగ్గు
కొగిలించుకొని ఇట్లనె :

“పుత్రా! నీకు జయంబగు
పా, మ్మటు చూడుము తూర్పున
ఉరగ వైలమను పర్వత
మొకటున్నది ఎత్తైనది.

దాని చెంత నడకొండగ
ఏనుగొకటి తిరుగుచుండు ;
అచ్చటనే ఒక మడుగున
అంతటి తాబేలున్నది.

వినుగునకు తాబేటికి
ఎల్లప్పుడు పోరాటము ;
ఆ రెండిటి పోరు మాన్ని
ఆహారము చేసికొనుము.”

ఆని అనతియిచ్చి పంప
వినతానుతు డెగనిపోయి,
గ్రక్కున ఉరగాద్రి జేరి
గజ కచ్చపముల చూచెను.

చూచి చూచి వెనుకనుండి
సుడిగాడ్పయి లేచివచ్చి,
తన కాళ్ళకు ఆ రెంటిని
తన్ని పట్టి పై కెగసెను.

ఆకస్మమున మబ్బులతో
ఆటాడగ కొండయొకటి
లేచినదో అనునట్లుగ
తోచినాడు గరుడు డపుడు!

ఆతని కొక పెద్ద చెట్టు
అగుపించెను—దాని కొమ్మ
ఐదామడలంత మేర
ఆకట్టిన యట్లున్నది!

దానిమీద కూరుచుండి
తాబేటిని ఏనుంగును
తినదలంచి గరుడుడు ఆ
పెనుకొమ్మను వ్రాలినాడు.