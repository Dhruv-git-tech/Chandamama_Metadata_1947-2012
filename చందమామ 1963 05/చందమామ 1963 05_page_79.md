ప్రశ్నలు

CHITRA

1. ఎస్. వి. సుబ్బారెడ్డి, కోవెలకుంట్ల

కష్టసాధ్యమైన ప్రశ్నలకు మీరు యిట్టే సునాయాసంగా సమాధానా లిచ్చి మమ్మల్ని సంతోష పరుస్తున్నారు కదా ! మీకు బృహస్పతి ఏమైన దగ్గరి చుట్టమా ?

కాదు గాని, మా కార్యాలయంలో సరస్వతిని కట్టేసుకున్నాం!

2. కొ. విజయశ్రీ ప్రమోదిని, బేగంపేట

ఆన్నయ్యా, చిన్న సందేహం. ఫోటో వ్యాఖ్యల పోటీకి ఒకే కార్డులో రెండింటికి మించిన వ్యాఖ్యలు పంపవచ్చునా ?

తప్పక పంపవచ్చు. ఈ మాట అదివరకే చెప్పాం.

3. డి. సుశీల, పల్లపాడు

ఏయే గ్రహాలను శాస్త్రజ్ఞులు పూర్తిగా పరిశీలించారు ? అచ్చట జీవరాసు లున్నాయా ? వాటి లక్షణాలేమిటి ?

ఏ గ్రహాన్నీ శాస్త్రజ్ఞులు పూర్తిగా పరిశీలించ లేదనే చెప్పాలి. సమీప గ్రహాలను టెలి స్కోపులతో చూడవచ్చు; వాటి వాతావరణంలో ఏయే వాయువు లున్నదీ తెలుసుకో వచ్చు; వాటి శీతోష్టస్థతి కూడా అంచనా కట్టవచ్చు. ఆ పైన శాస్త్రవేత్తలు చేయ గలిగినదంతా ఊహాగానమే. కుజ (ఆంగారక) గ్రహంలో తక్కువరకం ప్రాణులుండే అవకాశం ఉందనీ, చంద్రుడిలో ఆ అవకాశం కూడా లేదనీ శాస్త్రజ్ఞు లంటున్నారు. శుక్ర గ్రహం ఎల్లప్పడూ మేఘా పృతమై ఉండటంచేత దాని “నేల” ఎలా ఉండేదీ తెలియదు. ఆక్కడి వాతావరణంలోని వాయువులను బట్టి ఆక్కడ ప్రాణులు లేకపోవచ్చునని శాస్త్రవేత్తల అనుమానం. బుధ గ్రహంలో ఒకవైపు దుర్భరమైన వేడి, మరొకవైపు దుర్భరమైన చలి. (ఆ గ్రహం సూర్యుడి కేసి ఎప్పడూ ఒక ముఖమే చూపుతుంది) అందుచేత ఆక్కడా ప్రాణులు లేక పోవచ్చు. తీరా ఈ గ్రహాలకు మనుమలు వెళ్ళే రోజు వచ్చాక ఈ ఊహాగానాలన్నీ తారుమారు కావచ్చు.