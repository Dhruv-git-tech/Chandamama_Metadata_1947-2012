ఉరుము వెంట వర్షం!

[ రామతిర్థ కథ ]

సోక్రటీస్ అనే గ్రీకు తత్వవేత్తకు ఒక
పరమ గయ్యాలి అయిన భార్య
ఉండేది. ఒకనాడు సోక్రటీస్ ఏదో
తాత్విక చింతనలో ముణిగి ఉండగా
భార్య వచ్చి పరుషమైన మాటలతో
ఏదో అన్నది, ఏదో పని చెప్పింది.

కాని సోక్రటీస్ ఏదైనా సమస్యను
గురించి గాఢంగా ఆలోచించేటప్పుడు
ఆయన మనస్సు ఆ ఆలోచన మీదనే
ఉండేది. అందుచేత ఆయన తన

భార్యకు జవాబు చెప్పలేదు. ఆయన
భార్య మరింతగా మండిపడి గొంతెత్తి
గావు కేకలు పెట్టింది. అప్పటికీ సోక్రటీస్
తన ఆలోచన నుండి పైకి రాలేదు.
ఆమె ఆగ్రహం పట్టలేక గిన్నెడు నీళ్ళు
తెచ్చి భర్త నెత్తిన పోసింది.

సోక్రటీస్ తల ఎత్తి భార్యను చూసి,
నవ్వి, “ఉరిమితే వాన కురుస్తుం
దంటారు. ఆ మాట నిజమని ఈనాటికి
తెలుసుకున్నాను!” అన్నాడు.