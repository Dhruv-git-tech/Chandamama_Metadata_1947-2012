“నేను వచ్చి ఏడాది అయింది. రేపు బయలుదేరి వద్దామనే అనుకుంటున్నాను. ఇంతలో మీరే పిలిపించారు. ఏదో విశేషం ఉండాలి. ఏమిటది?” అని ఆయన తన మేనగోడళ్ళ నడిగాడు.

“మరేం లేదు, నీ వల్ల మా కొక సహాయం కావాలి,” అన్నారు రాజకుమార్తెలు.

“ఇచ్చేశాను! ఏమిటా సహాయం?” అన్నాడాయన.

వారు ఆయనకు హసన్ కథ అంతా వివరంగా చెప్పి, “మా తమ్ముడు హసన్ వాక్-వాక్ దీవులకు వెళ్ళే మార్గం నువ్వు చెప్పాలి,” అన్నారు.

ఆయన మూతి మీద వేలు వేసుకుని, తల వంచి దీర్గాలోచన చేసి, ఏమేమిటో గుణించుకుని చివరకు, “లాభం లేదు. మీ తమ్ముడు అసాధ్యం తలపెట్టాడు. అతను వాక్-వాక్ దీవులు చేరటం అసంభవం,” అనేశాడు.

“ఈ మాట అతని బుద్ధికి అంటేలాగు చెప్పు. నీ సలహా కూడా ఇయ్యి,” అన్నారు రాజకుమార్తెలు.

అబ్దల్ కద్దూస్ హసన్తో, “నాయనా, తోకచుక్కలూ, సంచారగ్రహలూ కూడా నిన్ను వాక్-వాక్ దీవులకు చేర్చ లేవు. ఆ దీవులలో గంధర్వ చక్రపర్తి భద్రుడై ఉంటాడు. ఆ దీవులను సైనిక కస్యల ముఠాలు కాపాడుతూ ఉంటాయి. సప్త సముద్రాలూ, సప్త నగాలూ దాటితేనే గాని ఆ దీవులను చేరలేవు. అక్కడికి వెళ్ళటం నీకు అసాధ్యం. అందుచేత ఆ ప్రయత్నం మాని నీ అక్కలతో సుఖంగా కాలకేపం చేస్తూ ఇక్కడే ఉండిపో! లేనిపోని ప్రమాదా లెందుకు కొని తెచ్చు కుంటాపు?” అని హాతం చెప్పాడు.

ఈ మాటలు విని హసన్ ముఖం పాలి పోయింది. అతను పెద్దపెట్టున కేక వేసి విరుచుకు పడిపోయాడు. అతన్ని చూసి