తాతయ్య తాపీగా పాడుం పీల్చి కథ ఆరంభించాడు :

అయిదారు పందల ఏళ్ళ క్రితం రత్న శెట్టి అని ఓ గౌప్ప వ్యాపారస్థు డుండేవాడు. ఆయన ఓడ మీద సువర్ణద్వీపమూ, రత్నాల ద్వీపమూ, పగడాలద్వీపమూ మొదలైన ద్వీపాలన్నీ తిరిగి లక్షలూ, కోట్లూ గడించు కున్నాడు. ఆశకు అంతేముందీ ? ఆ రత్న శెట్టి అరవయ్యో ఏట షష్టిపూర్తి చేసుకుని, “ఇంకొక్కసారి సముద్ర వ్యాపారం చేసి వచ్చి ఆ తరవాత ఇంటి దగ్గిర కుదురుగా కూచుంటా,” అన్నాడు. ఓడ సిద్ధం చేశారు. సరు కెక్కించారు. పడవ ముత్యాలదీవి కేసి

బయలుదేరింది. రెండు వారాలు ప్రయాణం చేసి ఓడ నడి సముద్రంలో ఉండగా సముద్రం మీద సుడిగాలి లేచింది. ఆకాశ మంతా కారు మబ్బులు కమ్మాయి. పడవ బొంగరంలా తిరుగుతూ పోసాగింది.

పడవలో ఉన్న వాళ్ళకి తూర్పేదో, పడమరేదో కూడా తెలిసింది కాదు. సుడి గాలి కాస్తా హోరు గాలిగా మారింది. తుపాను కింద దించింది. ఓడ ఎటో పడి కొట్టుకు పోసాగింది. ఎన్నిసార్లో సముద్రం అలలు ఓడను ముంచెయ్య యత్నించాయి.

కొన్ని రోజుల అనంతరం తుఫాను కాస్తా తీసింది. ఆకాశం బయట పడింది. సూర్యుడు కూడా ఉదయించాడు. సూర్యుడు ఉద యించే వైపుగానే ఓడలో వాళ్ళకు ఎగుడు దిగుడుగా నేల కూడా కనిపించింది.

“బాబూ, ఆ కనిపించేది ఏ దేశం?” అని ఓడ సరంగూ, కళాసులూ రత్న శెట్టిని అడిగారు.

“అది నే నెన్నడూ చూసిన దేశం మటుకు కాదు. ఏ దయ్యాల లంకో అయి ఉంటుంది,” అన్నాడు రత్న శెట్టి.

ఎవరూ నమ్మలేదు. క్రమంగా ఓడ తీరాన్ని చేర వచ్చింది. ఇప్పుడు వాళ్ళకు నేల మీద ఒక కొండా, దాని మీదా, కిందా