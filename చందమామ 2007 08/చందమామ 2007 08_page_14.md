జయమల్లు అతణ్ణి వారిస్తూ, ‘కేశవా!
మనం చేసిన వాగ్దానం నిలబెట్టుకోలేనంత
పిరికిపందలం కాదు. కాని, ఇప్పుడు ఎదురైన
పరిస్థితి చూశావా? మన విరోధులు నలభై
యాభైమంది వరకూ వున్నారు. మనం వాళ్ళం
దర్శీచంపి పారిపోగలగటం సాధ్యమయ్యేది
కాదు,” అన్నాడు.

“అయితే, ఏమిటి నీ ఆలోచన?”
అన్నాడు కేశవుడు అనుమానంగా.

“రాజీ మాటలతో వాళ్ళను ముందుకు రాకుండా ఆపుదాం. అలా సాధ్యం కాకపోతే, అన్నిటికీ తెగించి పోరాటం చేద్దాం,” అంటూ జయమల్లు ముందుకు రెండడుగులు వేసి, “ఇప్పుడు మాట్టాడింది శ్వానకర్ణియేనా? అలా అయితే, ఈటె అవతల పారేసి, ఒక్కడూ ముందుకు రాకోరతాను. ఇదుగో, నా విల్లంబులు వదిలేశాను,” అంటూ తన విల్లంబులను కింద పడవేశాడు.

“శ్వానకర్ణి మా నాయకుడు. ఆయన
గుహదగ్గిరే వున్నాడు. నేనాయన అనుచరుణ్ణి.
కాలయాపనెందుకు? ఆ బిడాలి ములా
వాళ్ళిద్దర్నీ వదిలి, మీ దారిన మీరు పొండి,”
అన్నాడు శ్వానకర్ణి అనుచరుడు.

“అలా ఎన్నటికీ జరగదు. వాళ్ళిద్దర్నీ మీరు పట్టుకోవాలంటే, ముందు మాతో యుద్ధు చేయాలి. అందుకు తయారయ్యారో, మీలో ఒక్కడూ బతకడు. మా బాణాల దెబ్బ మీకు తెలియదేమో? ఇంతకు ముందే ఇద్దరు రెక్కల మనుషుల్ని చెట్ల మీంచి కింద పడేలా కొట్టాం,” అంటూ జయమల్లు బాణం ఎక్కుపెట్టాడు.

ముగ్గురూ విల్లంబులతో ముందుకు నాలు
గడుగులు వేసేసరికి, శ్వానకర్ణి అనుచరుడు
వెనుదిరిగి, తన ములావాళ్ళతో ఏదో అన్నాడు.
వెంటనే అందరూ అతడి చుట్టూ గుంపుగా
చేరి గడబిడగా మాట్లాడుకోసాగారు.

“కేశవా! ఆ గొడవ చూశావా? మన మీద దాడిచెయ్యటమా? మానటమా? అన్నసమస్య తేలక వాళ్ళల్లోవాళ్ళే తన్నుకునేట్టున్నారు. ఇదే మంచి అదను. ఒక పేచీ వేసి చూస్తాను,” అంటూ జయమల్లు అడవి మనుషుల కేసి తిరిగి, “మీలో చావదలుచుకున్నవాళ్ళంతా ఒక్కొక్కరుగా ఇలా ముందుకు రుండి, తతిమ్మా వాళ్ళు వెనక్కు తిరిగి పొండి. మీ నాయకుడు శ్వానకర్ణి ఈ సమయంలో ఇక్కడ వుంటే, మాతో స్నేహానికి తప్పక ప్రయత్నించేవాడు. మీరు వట్టి మందమతుల్లా వున్నారు,” అన్నాడు.