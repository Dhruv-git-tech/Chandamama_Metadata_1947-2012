“మరి ఆలస్యం దేనికి? త్వరలోనే ప్రారం భించు. అయితే, శిల్పం పూర్తయ్యేంత వరకు ఈ విషయం రహస్యంగా ఉండాలి,” అన్నది వైజయంతి ఉత్సాహంగా.

విశాలుడు కొండకు దిగువన కొబ్బరి చెట్ల మధ్యవున్న ఒక పెంకుటిల్లును చూపిస్తూ, “అదే మా ఇల్లు. మా అవ్వ నాతో పాటే ఉంటుంది. శిల్పం విషయం రహస్యంగా ఉండాలంటున్నారు. మరి, మీరు మా ఇంటికి రాగలరా?” అని అడిగాడు.

“ప్రతి శుక్రవారం రాజేశ్వరీదేవీ ఆలయా నికి వస్తాను. దర్శనం ముగించి, కొండదిగి మీ ఇంటికి వస్తాను,” అని చెప్పి వెళ్ళింది వైజయంతి.

మరుసటి శుక్రవారం వైజయంతి, దేవిని దర్శించుకుని కొండదిగి విశాలుడి ఇంటిని

సమీపించింది. చెట్ల మధ్య ఒక తిన్నె మీద పాలరాతిని అమరుస్తున్న విశాలుడు, “రండి, మీ కోసమే ఎదురు చూస్తున్నాను,” అని యువరాణిని గౌరవంతో ఆహ్వానించాడు.

ఆ తరవాత వైజయంతి విశాలుడు చెప్పి నట్టుగా పక్కనే వున్న ఒక చెట్టును ఆనుకుని మాధవీలతను సవరిస్తూ నిలబడింది. ఏకాగ్రతో విశాలుడు పాలరాతిపై ఆమెరేఖా చిత్రాన్ని చిత్రించాడు.

విశాలుడు, “చాలు. ఇక ఇలా వచ్చి కూర్చోండి,” అంటూండగా, ఇంటి లోపలి నుంచి అవ్వ అరిటాకులో వేడి వేడి అరిసెలు తీసుకువచ్చి ఇచ్చింది. వైజయంతి అరిసెలను ఏనాడూ తినలేదు. వాటి రుచి బాగా నచ్చి, వాటి పేరు అడిగి తెలుసుకుని, “ఇక మీదట నిన్ను ‘అరిసెల అవ్వా,’ అని పిలు స్తాను. సరేనా?” అన్నది వైజయంతి నవ్వుతూ.

“మాలాంటి పేదల ఇంటికి రావడమే కాకుండా, వరస కూడా కలిపావు. నువ్వు నూరేళ్ళు చల్లగా ఉండాలి తల్లీ,” అంటూ చేతులు జోడించింది అవ్వ.

విశాలుడు ప్రత్యేక శ్రద్ధ కనబరచడం వల్ల మూడు వారాలలోనే శిల్పం దాదాపు పూర్తయింది. ఒకరోజు సాయంకాలం దానిని చూడడానికి వచ్చిన వైజయంతితో, “ఇక తుది మెరుగులు మాత్రమే దిద్దులసి ఉన్నది. మరో నాలుగురోజుల్లో మీరు శిల్పాన్ని తీసుకు వెళ్ళవచ్చు,” అన్నాడు విశాలుడు.

వైజయంతి తన శిల్పాన్ని తనివితీర చూసుకుని సంతోషంగా వెనుదిరిగింది.