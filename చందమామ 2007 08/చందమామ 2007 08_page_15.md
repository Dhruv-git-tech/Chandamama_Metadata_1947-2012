జయమల్లు ఇలా అనగానే, శ్వాసకర్ణి అనుచరుణ్ణని చెప్పుకున్నవాడు తోటివాళ్ళను పెద్దగా కసురుకుని, జయమల్లు కేసి రెండ డుగులు నడిచి, “మీరు కావాలంటే మా నాయకుడితో స్వయంగా మాట్టాడ వచ్చు. భయం లేకపోతే, మా వెంట రండి, ఆయన వుండే గుహకు తీసుకుపోతాం,” అన్నాడు.

భయం అన్న మాట వింటూనే కేశవుడికి ఎక్కడలేని పౌరుషం వచ్చింది. వాడు వింటి తాడును గట్టిగా లాగి మోగిస్తూ, “మేము కావాలంటే మీ నాయకుడి దగ్గిరకే కాదు, అతడి ముత్తాత దగ్గిర్లైనా వస్తాం, నడవండి,” అన్నాడు తీవ్రంగా.

జయమల్లుకు, కేశవుడు అనాలోచితంగా మాట జారాడేమో అన్న భయం కలిగింది. కాని, ఇప్పుడు అన్న మాట మీద నిలవక తప్పదు. మాట తప్పితే, తాము భయపడు

తున్నామనుకుని, ఆటవికులు ఒక్కుమ్మ డిగా మీద పడవచ్చు...

జయమల్లు ఇలా ఆలోచిస్తూనే వెను దిరిగి, వెనక నిలబడి వున్న గుహావాసుల్లో ఒకడికి, అక్కణ్ణించి పారిపోయి, జరిగిన సంగతేమిటో వాళ్ళ నాయకుడైన బిడాలికి చెప్పమన్నాడు. రెండవవాణ్ణి తమ వెంటే వుండమన్నాడు. అంతలో శ్వాసకర్ణి అనుచ రుడు పెద్దగా గొంతెత్తి, “మీ రన్నదే అన్ని విధాలా బావుంది. మా వెంట రండి. మా నాయకుడితో మాట్టాడుదురు గాని. ఆయన మిమ్మల్ని మీ దారిన పామ్మంటే పోవచ్చు. అనవసరంగా మీరూ మేమూ, ఆ బిడాలి ముఠా వెధవలిద్దరి కోసం ఇక్కడ కొట్టుకు చావట మెందుకు?” అన్నాడు.

“సరే, మీరు ముందు నడవండి. మీ గుహలుండే చోటు చేరేవరకూ, మీకూ మాకూ ఇప్పుడున్న దూరమే వుండాలి. ఏదైనా మోసం చేయచూస్తే, మీలో ఒక్కడు కూడా బతకడు,” అన్నాడు జయమల్లు.

ఆ తరవాత అంతా ముందుకు కదిలారు. ఒక అరగంట కాలం ప్రయాణం చేసి ఎత్త యిన కొండలు గల ఒకానొక ప్రాంతాన్ని చేరారు. అప్పటికి తూర్పు దిక్కు కొంచెం కొంచెమే తెల్లనవుతున్నది. ఆ వెలుగులో జయమల్లుకూ, అతడి అనుచరులకూ ఎగుడు దిగుడుగా వున్న కొండలూ, వాటి అంచుల మీద నిలబడి వున్న గుహావాసులూ కనిపించారు. అందరూ ఆ ప్రదేశానికి చేరుతూ వుండగానే, పై నుంచి పెద్ద పెద్ద కొండరాళ్ళు దొర్లి, కేశవుడూ వాళ్ళకేసి రాసాగినై. అది