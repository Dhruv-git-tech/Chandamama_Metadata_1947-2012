ఇలా ఉండగా మాతంగదేశానికి కొత్తగా రాజైన మాణిక్యవర్మశమనకుడున్న అడవికి వేటకు వచ్చి, ఒక జింకను తరుముతూ దారి తప్పాడు. దాహం వేసి మంచి నీటి కొలను కోసం వెతుకుతూంటే ఆయనకు మనోహరి ఎదురయింది. అద్భుతమైన ఆమె అందానికి ముగ్థుడైన మాణిక్యవర్మ దాహం సంగతి కూడా మరిచిపోయి, “సుందరీ, నేను మాతంగ దేశపురాజు మాణిక్యవర్మను. వేటకువచ్చి దురదృష్టువశాత్తు దారి తప్పాను. ఇప్పుడు అదృష్టువశాత్తు నిన్ను చూశాను. అపురూప మైన.నీ అందచందాలకు ముగ్ధుణ్ణయ్యాను. నీకు సమ్మతమైతే నిన్ను వివాహమాడతాను,” అన్నాడు ఆమెతో.

మనోహరి సిగ్గుతో తలదించుకుని, “రాజా, నేను తండ్రిచాటుబిడ్డను. నా అభిప్రాయం చెప్పడం భావ్యం కాదు. నా పేరు మనోహరి. మా ఆశ్రమం దగ్గరలోనే ఉన్నది. మీ కోరికను మా తండ్రికి చెప్పండి,” అని చెప్పి, రాజును తమ ఆశ్రమానికి తీసుకువెళ్ళింది.

మాణిక్యవర్మశమనకుడికి తన మనోభీష్టం చెప్పి, వారందరినీ తనతో రాజధానికి రమ్మ న్నాడు.

శమనకుడు లోపలకు వెళ్ళి, విషయం భార్యాబిడ్డలకు చెప్పి, “మనకు రాజ్య బహి ష్కార శిక్ష ఉన్నదని తెలిస్తే, రాజు ఆ అన్యా యాన్ని సరిదిద్దుతాడో, నేరస్థుల బిడ్డ అని మనోహరితో పెళ్ళి వద్దనుకుంటాడో చెప్పలేం. ఆయన పెళ్ళి చేసుకుంటాననడం మనోహరిని వెతుక్కుంటూ వచ్చిన గొప్ప అదృష్టం.

మనోహరి రాజును పెళ్ళాడి, దేశానికి మహా రాణి కావాలి. ఆ తరవాత వీలు చూసుకుని సుమంతుడి గుట్టు రట్టు చేసి మన అరణ్య వాసం తప్పించాలి,” అన్నాడు.

అందుకు మనోహరి ఒప్పుకోకుండా, “ఇక్కడ మీరంతా ఇన్ని కష్టాలు పడుతూంటే, అక్కడ నేను రాజభోగాలు అనుభవించ లేను,” అన్నది.

సుశీల, “నువ్వలాగంటే మనం ఎప్పటికీ ఇక్కడే ఉండిపోతాం. అరణ్యవాసం, నీకూ తమ్ముళ్ళకే తప్ప, మా ఇద్దరికీ అంత కష్టంగా లేదు. కాబట్టి నువ్వు, నీ తమ్ముళ్ళను తీసు కెళ్ళు. ఆ తరవాత సమయం చూసుకుని తగిన పరిష్కారం చూడు,” అన్నది కూతు రును సముదాయిస్తూ. మనోహరి అందుకు సమ్మతించింది.