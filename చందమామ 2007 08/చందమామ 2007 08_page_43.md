ఆ కుక్కలు పట్టుకుని దాదాపు తనను చంపేశాయని చెప్పిన నా మిత్రుడు, “అవి చాలా భయంకరమైనవి, తండ్రీ,” అన్నాడు. “మరి, ఇంకా నువ్వెలా ప్రాణంతో ఉన్నావు,” అని అడిగాను దిగ్గ్రాంతితో.

“ఇదో ఈ సమీపంలో నివసించే కుర్రాళ్ళే కాపాడారు,” అన్నాడు నా మిత్రుడు.

నేనెంతో సంతోషించి, మా ప్రాణాలను కాపాడినందుకు వారికి మేమెంతో రుణపడి ఉన్నట్టు భావించాను. ఇక్కడివారికి సంగాయ్ జింకలంటే ఎంతో ఇష్టపడతారని నా మిత్రుడు చెప్పాడు. సంగాయ్ లను చంపడం క్షమించ రాని పాపంగా వాళ్ళు విశ్వసిస్తారట. సంగాయ్ లను మనుషులకూ, ప్రకృతికీ మధ్య వారథులుగా చెప్పే మణిపురి పూర్వగాథ ఒకటి ఉన్నది. అందువల్ల మమ్మల్ని చంపడం అంటే ప్రకృతితో బంధాన్ని తెంచుకోవడే అవుతుంది. మాలాంటి జంతువుల క్షేమంపట్ల శ్రద్ధగల వాళ్ళందరూ కలిసీ ఒక బృందంగా ఏర్పడ్డారని కూడా నా మిత్రుడు చెప్పాడు. జంతువులను పరిరక్షించే విధానాలను కూడా వాళ్ళు ఇతరులకు బోధిస్తారు.

నాలాంటి జింకలనూ, ఫుమ్‌డీస్‌నూ, లోకిటాక్ సరస్సునూ పరిరక్షించడానికి ప్రజలు తమ శాయశక్తులా కృషిచేస్తున్నారనే వార్త నాకెంతో ఊరట కలిగిస్తోంది. నాలో కొత్త విశ్వాసాన్ని నింపుతోంది. “వాళ్ళెంత మంచి వాళ్ళో కదా!” అనుకుంటూ ఉంటాను. సరే, చీకటిపడుతోంది. నేనూ, నా మిత్రుడూ మా మందకు తిరిగి వెళ్ళాలి. మేము తిరిగి వెళ్లుతూంటే మా నాట్యం లాంటి నడక చూసి ఇక్కడ ఉన్న వాళ్ళందరూ ఆనందించవచ్చు. మిమ్మల్ని నేను మళ్ళీ కలుసు కోగలిగితే అది చాలా గొప్ప విషయం. మీరు గనక మరెప్పుడైనా ఇక్కడికి వస్తే, కీయ్‌బూ లామ్‌జావో నేషనల్‌ పార్కులో మనం ఒకటిగా నాట్యం చేయవచ్చు! - కాంచీ కోహ్లీ

## మన దేశం క్విజ్

60 సంవత్సరాల క్రితం మనదేశానికి స్వాతంత్ర్యం సిద్ధించింది. ఈ నెల క్విజ్‌లో స్వాతంత్ర్య పోరాటానికి సంబంధించిన కొన్ని ప్రశ్నలు చూద్దాం.

1. గాంధీజీకి ముందు స్వాతంత్ర్య పోరాటానికి నాయకత్వం వహించినవారెవరు?

2. గాంధీజీ మొట్టమొదట ఎప్పుడు ఎక్కడ ఖైదుచేయబడ్డాడు?

3. 'జై హింద్' నినాదాన్ని అందించిన వారెవరు?

4. కాంగ్రెస్ పార్టీ ప్రతినిధిగా గాంధీజీ లండన్‌లో పాల్గొన్న రౌండ్ టేబుల్ సమావేశం ఏది?

5. పంజాబు, బెంగాల్ రాష్ట్రాల నుంచి వచ్చిన ఇద్దరు ప్రముఖ విప్లవకారులెవరు? (సమాధానాలు 66వ పేజీలో)