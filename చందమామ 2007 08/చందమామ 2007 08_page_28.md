“మీ నాన్నచాలా తెలివైన వర్తకుడు. నీ పట్ల ఎంతో ప్రేమాభిమానాలు కలవాడు. అవునా? అలాంటి పెద్దమనిషి నిన్ను చూసి ఊరంతా నవ్వుకునే విధంగా నిన్ను ప్రవర్తించమనే సలహాలు ఇచ్చి ఉంటాడంటావా?” అన్నది మార్యం.

“ఏమిటి నువ్వంటున్నది? మా తండ్రి ఇచ్చిన మూడు సలహాల గురించేనా?” అని అడిగాడు బాయెన్ అమాయకంగా.

“అవును. ఆయన ఇచ్చిన మొదటి సలహా నువ్వు దుకాణానికి ఎండలో నడవకూడదు అన్నది. అంటే, సూర్యోదయం ముందే వెళ్ళి దుకాణం తెరిచి, శ్రద్ధగా వ్యాపారం చూసు కుని సూర్యుడు అస్తమించాక ఇంటికి రమ్మని చెప్పడం ఆయన ఉద్దేశం. నువ్వేం చేశావు? ఉన్న డబ్బంతా ఖర్చు పెట్టి ఇంటి నుంచి దుకాణం నరకు పందిరి వేయించావు. ఎంత తెలివిమాలినపని చూశావా?” అన్నది మార్యం.

“ఇక రెండో సలహా, అన్నం మాత్రమే తినమనడం. అవునా? అవసరమైనంత వరకు మాత్రమే తిని, ఆడంబరాలకు పోయి ఆరోగ్యం పాడుచేసుకోకుండా ఉండాలన్నది మీ తండ్రి అభిప్రాయం. అయితే, నువ్వు ఏం చేశావ్? స్నేహితులు భోజనానికి పిలిచినా వెళ్ళకుండా ఇంటి దగ్గరే కూర్చున్నావు. నీ ప్రవర్తన చూసి నీ తండ్రి ఆత్మశాంతిస్తుందంటావా?” అన్నది మార్యం.

ఇకతండ్రి ఇచ్చిన మూడోసలహాను గురించి మార్యం ఏం వివరణ ఇస్తుందోనని ఆత్మతగా ఎదురు చూడసాగాడు బాయెన్.

“నువ్వు నీ భార్యను ఎల్లప్పుడూ ప్రేమాను రాగాలతో చూసుకోవాలన్నదే నీ తండ్రి మూడవ కోరిక. ఈ వారం రోజులు కొత్తగా వచ్చిన నస్నెంత ఆప్యాయంగా చూసుకున్నావు? జీవితాంతం అలాగే చూసుకోవాలి. ఆలుమగలు మాయని మమకారంతో కలిసిమెలిసి చివరిదాకా జీవిం చాలన్నదే మా మామగారు ఇచ్చిన మూడవ సలహాలోని అంతరార్థం!” అన్నది మార్యం గంభీరంగా.

బాయెన్ పట్టరాని ఆనందంతో నవ్వుతూ, భార్యకు మరింత దగ్గరగా వెళ్ళి, “నువ్వింత వివేక వంతురాలివని నేను ఊహించ లేదు. ఇక, నేను నిన్ను మీ ఇంటికి తిప్పి పంపే ప్రసక్తే లేదు. నా ప్రియమైన ఇల్లాలుగా నువ్వు జీవి తాంతం నాతోనే ఉండాలి,” అన్నాడు.