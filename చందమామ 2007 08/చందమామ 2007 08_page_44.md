చందమామ కబుర్లు

తాజ్ మహాల్ చుట్టూ
పసుపురంగు తెర

ఇదేదో తాజ్ మహాల్‌కు రక్షణ ఏర్పాటు అను
కుంటే పారబడినట్టే. ఈ సహస్రాబ్దపు 'కొత్త'
ఏడు వింతలలో ఒకటిగా స్థానం సంపాదించు
కున్న అద్భుత భవనం తాజ్ మహాల్. అగ్రా
లోనూ, చుట్టు పక్కలా ఉన్న పరిశ్రమల నుంచి
వెలువడుతూన్న కాలుష్యాలైన సల్ఫర్‌డైయాక్సెడ్,
నైట్రస్ ఆక్సెడ్ వాయువులు దీని చుట్టూ పసుపు తెరలా ఏర్పడుతున్నవి. అందువల్ల తాజ్
మెల్లమెల్లగా తన తెల్లటి మెరుపును కోల్పోతున్నది. ఒకనాటి తెల్ల పాలరాతి కాంతి కనిపించడం
లేదు. ఈ విషయం పార్లమెంటరీ కమిటీ నివేదికలో వెల్లడయింది. ఈ భవన పరిరక్షణను
పర్యవేక్షిస్తున్న ఆర్కియాలాజికల్ సాసైటీ ఆఫ్ ఇండియాను, తక్షణమే పరిరక్షణ చర్యలను
చేపట్టమని పార్లమెంటరీ కమిటీ ఆదేశించింది.

సముద్ర గర్భంలో 500 మిలియన్ డాలర్లు

దొదాపు 400 సం.లకు పూర్వం అట్లాంటిక్ సముద్రంలో మునిగిపోయిందని భావించబడే ఓడ నుంచి 50,000 వెండి, బంగారు నాణాలు ఇటీవల ‘సముద్ర గర్భశోధకు’లకు లభించాయి. ఇంతవరకు ఇలా లభించిన వాటిలో దీనినే అత్యధిక నిధిగా చెబుతున్నారు. ఈ నాణాల బరువు 17 టన్నులు; విలువ 500 మిలియన్ డాలర్లు. 1985లో నీస్త్రానోరా డీ అటోచా అనే స్పానిష్ యుద్ధనావలో లభించిన 400 మిలియన్ డాలర్లనే ఇంతకు ముందు అధిక మొత్తంగా పేర్కొనేవారు. 2007 మేనెలలో అమెరికాకు చెందిన ‘ఒడిస్సీ మెరీన్ ఎక్స్‌ప్లారేషన్’ కంపెనీ ఈ నిధిని కను గొని ఫ్లోరిడాలోని తంపాకు విమానం ద్వారా తరలించింది. ఈ నాణాలు ఏదేశా నికి చెందినవి, మునిగి పోయిన ఓడ ఏది, ఏ ప్రదేశంలో లభించాయి అన్న వివరాలను మాత్రం కంపెనీ బయటపెట్టలేదు.

చందమామ