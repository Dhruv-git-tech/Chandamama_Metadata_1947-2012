రాక్షసులలో అన్నను భయపెట్టగలవారెవరూ లేరు. ఇది రాక్షస మాయ. అన్న నన్ను నీకు తోడుగా ఉండమన్నాడు. నేను వెళ్ళను,” అన్నాడు.

“ఆయన ఆపదలో ఉంటేకూడా పోనం టావే, నువ్వాయనకు మిత్రుడవా, శత్రుడూ? నువ్వు కోరేది రాముడి నాశనం లాగుందే! రాముడికి నిజంగా ఆపదే కలిగితే నేను మరు క్షణం నశిస్తాను. నన్ను నీవు రక్షించేదేమిటి?” అన్నది సీత.

లక్ష్మణుడు ఎన్నో విధాల సీత భయాన్నీ, అనుమానాన్నీ పోగొట్ట యత్నించాడు. కాని అతని ప్రయత్నం ఫలించలేదు. ఆమె అతన్ని బాగా ఎత్తి పాడిచింది.

చివరకు లక్ష్మణుడు చిరాకుపడి, “అన రాని మాటలనటం స్త్రీలకు సహజమే. నన్నిన్ని

మాటలన్నందుకు నీకు కీడు తప్పదు. నేను వెళ్ళినాక నీకు దేవతలే దిక్కు,” అంటూ అయిష్టంగా అన్న కోసం బయలుదేరాడు.

అతను అలా వెళ్ళాడో లేదో, రావణుడు సన్యాసి రూపంలో ఒంటరిగా ఉన్న సీత వద్దకు వచ్చాడు. అతను సన్నని కాషాయ వస్త్రం ధరించి, గొడుగు వేసుకుని, పావుకోళ్ళు కాళ్ళకు ధరించి, దండానికి కమండలం తగిలించి ఎడమ భుజానికి ఆన్చి, వేదాలు చదువుతూ వచ్చి, కంటికీ మంటికీ ఏకధారగా ఏడుస్తున్న సీతను పరిశీలించి చూశాడు. ఆమె పచ్చని పట్టుచీర కట్టుకొని ఉన్నది. ఆమె మెడలోని రత్నహారాలు మెరుస్తున్నాయి. రావ ణుడు సీతను పలకరించి, “అమ్మాయీ, నీ వెవరు? పార్వతివా? అప్పరవా? లక్ష్మీదేవివా? కాంతిదేవతవా? మానవ దేవ యక్ష కిన్నర గంధర్వులలో నీ వంటి సుందరిని నేనెన్నడూ చూడలేదు. ఇంతసుకుమార్తి, సుందరి, చిన్నదానివి ఈ రాక్షస మయమైన చోట ఏం చేస్తున్నావు? ఒంటరిగా ఎందుకున్నావు?” అని అడిగాడు.

సీత రావణుణ్ణి చూసి నిజమైన సన్యాసి అనుకుని అర్ఘ్యపాద్యాదులిచ్చి అతిథి సత్కా రాలు చేసి, పీటవేసి, వంట సిద్ధంగా ఉన్నది, భోజనం చెయ్యమని ఆహ్వానించింది. ఆమె ఆ సన్యాసి అడిగిన ప్రశ్నలకు సమాధానం చెబుతూ, తన వివాహం జరగటమూ, తాను పన్నెండేళ్ళు కాపురం చేసిన అనంతరం తన మామగారు తన భర్తకు పట్టాభిషేకం తల పెట్టటమూ, కైకేయి ఆ ప్రయత్నాన్ని భగ్నం