## నాకు సచ్చిన కథ-2

డాక్టర్ కె.ఎస్. దుగ్గల్ 1966-73 మధ్య కాలంలో నేషనల్ బుక్ ట్రస్ట్ డైరెక్టర్ గా పదవీ బాధ్యతలు నిర్వహించారు. ఆ తరవాత భారత ప్రభుత్వ ప్రణాళికా సంఘం (సమాచారం) సలహాదారుగా పని చేసి 1976లో పదవీ విరమణ చేశారు. పంజాబీ, ఉర్దూ, హిందీ, ఇంగ్లీష్ భాషలలో సుప్రసిద్ధ రచయిత అయిన దుగ్గల్ వివిధ భాషలలో 150 గ్రంథాలకు పైగా రచించారు. 1988లో పద్మభూషణ్ బిరుదుతో సత్కరించబడిన డా. దుగ్గల్ రాజ్యసభ సభ్యులుగా ఆరేళ్ళు ఉన్నారు. 2007లో ఆయనకు సాహిత్య అకాడెమీ ఫెలోషిప్ ఇవ్వబడింది.

## అద్భుతం!

“ఆ తరవాత గురువు అడవిగుండా నడవ సాగాడు. వేసవి ఎండ దహించేస్తోంది. చెట్టు చేమలు వాడిపోయాయి. చుట్టుపక్కల మానవ మాత్రుడు కనిపించడం లేదు. ఏ ప్రాణి అలి కిడీ లేకుండా నిశ్చల నిశ్శబ్దంగా ఉంది.”

“ఆ తరవాత ఏమయిందమ్మా?” అని అడి గాను ఆదుర్దాగా.

“గురువు నడుస్తున్నాడు. ఏవో ఆలోచనలలో మునిగిపోయాడు. ఆయన శిష్యుడికి దాహం వేసి నీళ్ళ కోసం అడిగాడు. “ఈ ప్రాంతంలో నీళ్ళా? కాస్త ఓపిక పట్టు, గ్రామం చేరాక కావలసినన్ని నీళ్ళు తనివితీరా తాగుదువు గాని,” అన్నాడు గురువు నెమ్మదిగా. అయితే, దాహం ఎక్కువ కావడంతో శిష్యుడు ఆయన మాట వినకుండా నీళ్ళు కావాలని గొడవ చేయ సాగాడు. “నువ్వేంత మొత్తుకున్నా ప్రయోజనం లేదు. చుట్టుపక్కల నీటి చుక్క లేదు. విధి మీద భారంవేసి, రా,” అన్నాడు గురువు మళ్ళీ. అయితే శిష్యుడు అడుగు ముందుకు వేయకుండా అలాగే కూర్చున్నాడు. శిష్యుడి మొండితనం చూసి మనసులో నవ్వుకున్న

గురువు, ధ్యానం చేయడానికి కళ్ళు మూసుకు న్నాడు. ఆయన కళ్ళు తెరిచి చూసినప్పుడు శిష్యుడు గింజుకుంటున్నాడు. గురువు చిన్నగా నవ్వి, “అదిగో చూడు ఆ చిన్న కొండ మీద గుడిసెలో ఒక ఫకీరు ఉంటున్నాడు. నువ్వెళ్ళి ఆ ఫకీరును నీళ్ళడుగు. అక్కడున్న బావిలో మాత్రమే నీళ్ళుండే అవకాశం ఉంది!” అన్నాడు.

“ఆ మాట వినగానే ఉన్న శక్తినంతా కూడదీసు కుని శిష్యుడు కొండ మీదికి పరిగెత్తి పోయాడు. మిట్టమధ్యాహ్నం మండుటెండలో అతి ప్రయాసతో రొప్పుతూ, రోజుతూ కొండ శిఖరాన్ని చేరి గుడిసెను కనుగొన్నాడు. ఫకీరుకు సలాంచేసి నీళ్ళు అడిగాడు. ఫకీరు బావిని చూపాడు. శిష్యుడు బావిని సమీపిస్తూండగా, ఏదో ఆలోచన రావడంతో ఫకీరు, “నాయనా, నువ్వెక్కడి నుంచి వస్తున్నావు?” అని అడిగాడు. “నేనొక గొప్ప గురువుగారి అనుచరుణ్ణి,” అన్నాడు శిష్యుడు. గురువు అనే మాట వినగానే ఫకీరు, పట్టరాని ఆగ్రహంతో శిష్యుణ్ణి గుడిసె నుంచి బయటకు తరిమాడు. శిష్యుడు కొండ దిగి వచ్చి గురువుకు జరిగిన సంగతి చెప్పాడు.