భారత దర్శిని

## మోధేరా సూర్య మందిరం

మునదేశంలో మూడు ముఖ్యమైన సూర్య దేవాల యాలు ఉన్నాయి. మొదటిది ఒరిస్సా రాష్ట్రం కోణార్కలోని అతి పెద్ద సుప్రసిద్ధ దేవాలయం. అది 24 చక్రాలతో రథాకృతిలో నిర్మించబడి ఉన్నది. రథాన్ని సప్తాశ్వాలు లాగుతున్నట్టు ఉంటుంది. హిమాలయాల నేపథ్యంలో కాశ్మీరులో 'మార్తాండ మందిరం' నిర్మించబడింది.

ఇది రెండవది. మూడవ దేవాలయం గుజరాత్ రాష్ట్రంలో అహ్మదాబాదుకు 100 కి.మీ. దూరంలో వున్న మోధేరాలో ఉన్నది. శిథిలావస్థలో ఉన్నప్పటికీ ఈ ఆలయం కూడా మిగతా రెండింటిలాగే బ్రహ్మాండంగా కనిపిస్తుంది. ఇది 9000 సం.లకు పూర్వం నిర్మించబడింది. యేటా రాత్రింబవళ్ళు సమానంగా ఉండే మార్చ్ 21వ తేదీ, సెప్టెంబర్ 22వ తేదీలలో సూర్యోదయ కిరణాలు గర్భగుడిలోని విగ్రహం మీద ప్రసరించేలా నిర్మించబడి వుండడం ఈ ఆలయ ప్రత్యేకత!

## భారత దేశంలో మూలాలు

సుప్రసిద్ధ యుద్ధకళలైన జూడో, కుంగ్ పూ, కరాటేల తొలి మూలాలు మన దేశానికి చెందినవని చెబుతారు. క్రీ.శ. 5వ శతాబ్దంలో బోధిధర్ముడనే బౌద్ధ సన్యాసి కేరళ యుద్ధ కళ 'కళరిపయట్టు'ను చైనాకు తీసుకువెళ్ళి ప్రాచుర్యం కలిగించాడు. దానిని పో-టీ-టామా అనేవారు. ఆయన ఆ కళను జూడోలాంటి యుద్ధకళలకు పుట్టినిల్లయిన షవోలిన్ ఆలయంలోనేర్పాడు.