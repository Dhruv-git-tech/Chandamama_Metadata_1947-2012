‘పవిత్ర హస్తం’ పేరుతో రైల్వే స్టేషన్ కూడా వచ్చింది.”

నేను కథను విని చాలా సంతోషించాను. అయితే, కొండలాంటి బండను గురువు తన హస్తంతో అడ్డుకోవడం అన్నది నమ్మలేకపోయాను. అదే విధంగా బండ మీద హస్తం ముద్ర ఏర్పడడం కూడా విశ్వసించలేక పోయాను. “ఆ తరవాత ఎవరో దాన్ని చెక్కి ఉంటారు,” అని చెప్పి మా అమ్మతో నేను చాలాసేపు ఆ విషయం గురించి వాదించాను.

మా అమ్మనాకేసి ఒకసారి చూసి మౌనంగా ఉండి పోయింది.

ఆ ఉదంతం ప్రస్తావన వచ్చినప్పుడల్లా, “కిందికి దొర్లి పడుతూన్న మంచు బండను ఎవరైనా అడ్డుకోగలరా?” అని ఆవేశంతో ప్రశ్నించే వాణ్ణి. ఆ కథను బడిలో విన్నప్పుడు కూడా ఒప్పుకోకుండా ఉపాధ్యాయుడితో వాదనకు దిగాను.

“నమ్మినవారికి, మహనీయులకు అసాధ్య మన్నది లేదు,” అని చెప్పి ఉపాధ్యాయుడు నా నోరు మూయించాడు.

ఇది జరిగిన మరి కొన్నాళ్ళకు మరొక భయా నకమైన సంఘటన జరిగినట్టు విన్నాను. అటు వంటి సందర్భాలలో ప్రజలు ఆతృతకొద్దీ మామూలుగా ఆలయాలకు వెళ్ళి, అసలు జరిగిందేమిటో బాధ్యతాయుతమైన వ్యక్తుల నుంచి వివరాలు అడిగి తెలుసుకుంటూ ఉంటారు. అలా మా అమ్మకూడా బయలు దేరింది. ఆమెవెంటనేనూ, మా చెల్లెలూ కూడా వెళ్ళాం. దారి పొడవునా మా అమ్మకళ్ళు చెమ్మగిల్లడం గమనించాను. మేము ఆలయం చేరాక ఒక వింత కథ విన్నాం:

దూరంగా ఉన్న నగరంలో ఒక తెల్లదొర నిరాయుధులైన స్వాతంత్ర్య పోరాటయోధుల గుంపు మీద కాల్పులు జరపమని ఆజ్ఞాపించి వేలాది మందిని హతమార్చాడు. మరణించిన వారిలో యువకులు, పిల్లలు, పెద్దలు, స్త్రీలు పురుషులు ఉన్నారు. చావగా మిగిలిన వారిని బంధించి రైలెక్కించి మరొక నగరంలోని జైలుకు తరలిస్తున్నారు. బందీలైన వారు ఆకలి దప్పులతో అల్లాడిపోతున్నారు. రైలును మార్గమధ్యంలో ఎక్కడా ఆపకూడదన్నది తెల్లదొర ఆజ్ఞ. ఆ వార్త దేవాలయానికి చేరింది. విన్నవారందరూ మండి పోయారు. ఒక శిష్యుడి దాహం తీర్చడానికి అద్భుతాన్ని ప్రదర్శించిన గురువు పేరుతో వెలసిన ఆలయాన్ని దాటుకుని ఒక రైలు నిండుగా మనుషులు ఆకలి దప్పులతో వెళ్ళడమా? ఆరైలులో క్షతగాత్రులు కూడా ఉన్నారు. తమ స్టేషన్లో రైలు బండి ఆగాలని ‘పవిత్ర హస్తం’ ఆలయ నిర్వాహకులు అర్థించారు. స్టేషన్ మాస్టర్‌కి లిఖిత పూర్వకంగా తమ విన్న పాన్ని అందించారు. ఫోన్లుచేశారు. టెలిగాములు పంపారు. అయితే, రైలు ఆపడానికి దొరతనం వారు అంగీకరించలేదు. ఆలయంలోని భక్తులు రొట్టెలతో, ఇతర ఆహార పదార్థాలతో, నీళ్ళతో స్టేషన్లోకి వచ్చారు.

రైలు బండ్లు మామూలుగా సుడిగాలిలా స్టేషన్లో ప్రవేశించి, ఉప్పెనల్లా వెళ్ళిపోయేవి. ఎవరైనా సరే రైలును ఎలా ఆపగలరు?

మా అమ్మస్నేహితురాలు మిగిలిన సంగతి వివరించింది:

“మొట్టమొదటి వ్యక్తిగా మా పిల్లల తండ్రి వెళ్ళి రైలు పట్టాలపై కూర్చున్నాడు. ఆ తర వాత ఆయన స్నేహితులూ, వారి భార్యలూ