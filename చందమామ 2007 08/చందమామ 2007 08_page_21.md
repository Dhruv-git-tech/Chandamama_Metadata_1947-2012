శమనకుడు బయటకువచ్చి మాణిక్య వర్మతో, “రాజా, ఈ పెళ్ళి మాకు సమ్మతమే. అయితే, ఇప్పట్లోనేనూ, నా భార్యా అరణ్యం మదిలి రాలేము. ఇక్కడేకొంతకాలం ఉంటాము. మా పిల్లలు కౌశికుడు, చైతన్యుడు ఆమెతో వస్తారు,” అన్నాడు.

రాజు అందుకు అంగీకరించాడు. అప్పుడు కౌశికుడు, చైతన్యుడు పూలు కోసి తెస్తే, సుశీల దండలు కట్టి ఇచ్చింది. వధూవరులు మాలలు మార్చుకున్నారు. మాణిక్యవర్మ అత్తమామల దీవెనలందుకుని, భార్యనూ, బావమరదులనూ వెంట బెట్టుకుని రాజ ధానికి బయలుదేరాడు.

అంతఃపురం చేరాక మాణిక్యవర్మ మనో హరితో, “ఇక మీదట నీ మాట నాకు శిలా శాసనం. ఏమైనా కోరుకో. ఎంత అసాధ్యమైనా

సాధించి, నా ప్రేమ నిరూపించుకుంటాను,” అన్నాడు మందహాసం చేస్తూ.

మనోహరి తల అడ్డంగా ఊపుతూ, “నేను పేదరాలిని. చదువు తక్కువ. శిలాశాసనం లాంటి కోరిక తమరిని కోరే అర్హత నాకు లేదు,” అన్నది.

మాణిక్యవర్మ ఆమెను మెచ్చుకుని, “నీ తల్లిదండ్రులు రాజభోగాలు తిర్ఘురించారు. నువ్వు వరాన్ని తిరస్కరించావు. ఈ వ్యక్తిత్వాలే గొప్ప సంపద కాబట్టి మీరు పేదలు కారు. ఇక చదువైతే ఎప్పుడైనా నేర్చుకోవచ్చు,” అంటూ బావమరదులకు రాజోచిత విద్యలు నేర్ప డానికి సమర్థలైన గురువులను నియోగించాడు. మనోహరికి రాజనీతి, రాచమర్యాదలు నేర్పడానికి శ్రీవాణి అనే విద్యావతిని నియ మించాడు.

అక్కాతమ్ముళ్ళు, గురువుల పట్ల వినయ విధేయతలు, చదువుపట్ల అమితాసక్తిని కనబరచి ఆరు మాసాల్లోనే ఎన్నో విషయాల్లో ఆరితేరారు. ఆ మాట విన్న మాణిక్యవర్మ అమితానందం చెంది మనోహరితో, “ఇప్పుడైనా నీ కోరిక చెప్పి నా ప్రేమ నిరూపించు కునే అవకాశం ఇవ్వు,” అన్నాడు.

“నా తమ్ములు నగరపాలకులు కావాలని నా కోరిక. అయితే, మన దేశంలోని ఉత్తమ నగరపాలకుడి వద్ద శిక్షణ పొందాక, వారికా పదవులు దక్కాలి,” అన్నది మనోహరి.

మాణిక్యవర్మ సాలోచగా, “నగరపాల కుడు సమర్థుడైతే నగరంలో నేరాలు తగ్గుతాయి. అంటే, ఏ నగరంలో నేరాలు తక్కు