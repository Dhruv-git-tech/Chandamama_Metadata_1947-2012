శ్వానకర్ణి అన్నపేరు వింటూనే జయమల్లు ఆశ్చర్యపడి, “ఎవడా శ్వానకర్ణి? పేరు వింతగా వుందే! వాడి ముఠావాళ్ళు మన మీదికి ఎటు నుంచి దాడి చేసేందుకు వస్తున్నారు?” అని అడిగాడు.

గుహావాసులు జవాబు చెప్పే లోపలే, కోయగోమాంగ్ పక్కకు తిరిగి చూస్తూ, “అవిగో కాగడాలు! ఒక మందకు మంద మన కేసి వస్తున్నారు,” అంటూ బాణం ఎక్కుపెట్టాడు. జయమల్లూ, కేశవుడూ అతడు చెప్పిన వైపుకు చూశారు. గుహా వాసుల్లాగే వున్న చాలామంది అడవి మను షులు, ఈటెలు పట్టుకుని, కాగడాలు ఊపుతూ నిశ్శబ్దంగా తమ కేసి రావటం వాళ్ళకు కనిపించింది.

జయమల్లు బాణం ఎక్కుపెట్టి వాళ్ళ కేసి కొంత దూరం నడిచి అగి, “మీరెవరో

మాకు తెలియదు. మీకూ మాకూ ఎలాంటి శత్రుత్వం లేదు. మీ దారిన మీరు పొండి. అలా చేయక పోయారో, మీకు మా చేతుల్లో చావు తప్పదు,” అన్నాడు. కేశవుడూ, కోయ గోమాంగ్ కూడా బాణాలు ఎక్కుపెట్టి, అతడి పక్కన నిలబడ్డారు. గుహావాసు లిద్దరూ వాళ్ళ వెనక దాక్కున్నారు.

కాగడాల వెలుగులో ముందు నడుస్తున్న ఒక అడవి మనిషి, చేతిలోని ఈటెను పైకెత్తి, “మీకూ మాకూ శత్రుత్వం లేని మాట నిజం. మీ దారిన మీరు పొండి. మీ జోలికి మేము రాము. మాక్కావలసిందల్లా, మీ వెంట వున్న, బిడాలి ముఠావాళ్ళు. వాళ్ళిద్దర్నీ మాకు ఒప్ప గించండి,” అన్నాడు.

ఎవరీ బిడాలి? అన్న అనుమానం జయ మల్లునూ, అతడి తోటి వాళ్ళనూ ఆశ్చర్య పరిచింది. శ్వానకర్ణి, బిడాలి-ఎవరు వీళ్ళు? ఎందుకు వీళ్ళ మధ్య శత్రుత్వం?

“అయ్యా, బిడాలి మా నాయకుడు. ఇవ్వాళ ఉదయం వేళ ఆయన్ని మీరు చూశారు. మాలాగే ఈ శ్వానకర్ణి ముఠావాళ్ళు కూడా కొండ గుహల్లో నివసించే జాతివాళ్ళే. అయినా, వాళ్ళకూ మాకూ బద్ధమైరం. వాళ్ళకు మమ్మల్ని ఒప్ప చెప్పారో నిలువునా కోసి చంపేస్తారు,” అన్నాడొక గుహావాసుడు వణికి పోతూ.

“జయమల్లూ! మనం వీళ్ళను రక్షిస్తామని మాట ఇచ్చాం. ఏమైనా సరే, ఆ మాట నిల బెట్టుకోవలసిందే,” అన్నాడు కేశవుడు. కోయ గోమాంగ్ తలాడించి, వింటి తాడు బలంగా లాగబోయాడు.