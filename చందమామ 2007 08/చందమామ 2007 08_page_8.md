మరునాటి ఉదయం ఉద్యానవనంలో
తిరుగుతూన్న వైజయంతి, నిండుగా పూచిన
గులాబీని అందుకోబోతూ, “మీ సౌందర్యం
అపూర్వం, యువరాణీ!” అన్న మాటలు
వినిపించి తలెత్తి చూసింది. ఆమెకు కొద్ది
దూరంలో ఒక క్షత్రియ యువకుడు కనిపిం
చాడు. దేశాటనలో వున్న కొండవీటి యువ
రాజు జయంతుడు ఆరోజు తమ అతిథిగా
వస్తున్నాడని క్రితం రాత్రి తండ్రి చెప్పడం
గుర్తుకు వచ్చింది వైజయంతికి.

“మీరు మా అతిథిగా రావడం మాకెంతో సంతోషం కలిగించింది,” అంటూ వైజ యంతి దూరంగా ఉన్న తోటమాలిని పిలిచి, జయంతుడికి ఉద్యాన వనమంతా చూపించ మని చెప్పి, తన అంతఃపురంలోకి వెళ్ళి పోయింది.

ఆ రాత్రి నరేంద్రుడు వైజయంతితో,
“అమ్మా, నువ్వు జయంతుడికి ఎంతగానో
నచ్చావట. నిన్ను చూసిన క్షణమే నిన్నే వివాహ
మాడాలని నిశ్చయించి, నిన్ను చూడడానికి
త్వరలో తన తల్లిదండ్రులను పంపుతాన
న్నాడు. నీ అభిప్రాయం ఏమిటి తల్లీ,”
అన్నాడు.

“జీవితంలో వివాహం చాలా ముఖ్యమైనది కదా? నన్ను కాస్త ఆలోచించుకోనివ్వండి, నాన్నా,” అన్నది వైజయంతి.

మరునాడు తెల్లవారక ముందే ఒకచెలికత్తి
వచ్చి, “కోట గుమ్మం దగ్గర ఒక ముసలిసిది
మీ దర్శనార్థం వేచి ఉన్నది. అరిసెల అవ్వ
అట!” అన్నది వైజయంతితో.

“లోపలికి తీసుకురా,” అని అజ్ఞాపిం
చినవైజయంతి, ఆమె రాగానే, తన అంతరం
గిక మందిరంలోకి తీసుకుపోయి, “ఆ
కన్నీళ్ళేమిటి, అవ్వా? అసలు ఏం జరి
గింది?” అని అడిగింది అందోళనతో.

అవ్వ ఆ క్రితం సాయంత్రం తమ ఇంట
జరిగిన విషయం పూసగుచ్చినట్టు వివరిం
చింది:

కొండవీటి యువరాజు జయంతుడు తన
పరివారంతో తిరిగి వెళుతూ మంచి నీళ్ళ
కోసం విశాలుడి ఇంటి ముందు ఆగాడు.
విశాలుడి అవ్వ అందరికీ తాగడానికి మజ్జిగ
ఇచ్చింది. బయలుదేరే ముందు జయం
తుడు, “ఇదేమిటి?” అంటూ వైజయంతి
పాలరాతి శిల్పం మీది వస్త్రాన్ని, తన కత్తితో
పక్కకు తొలగించాడు.