ఆ విషయం గురించి కొంతసేపు తీవ్రంగా ఆలోచించాక, మంత్రి అందుకు సమ్మతించాడు.

రాజు సంతోషించి ఆయన్ను తన స్నేహితు డిలా చూడసాగాడు. అప్పుడాయన, “ప్రభూ, ఎడారిని చుట్టుకుని మామూలు మార్గు గుండా వెళ్ళాలంటే రాజధానిని చేరడానికి చాలా కాలం పడుతుంది. నాకు ఎడారి గుండా అడ్డు దారి తెలుసు. దాని గుండా వెళితే, పదిహేను రోజుల్లో మన గమ్యం చేరుకోవచ్చు. అయితే, ఆ పది హేను రోజులకు సరిపడా, మంచినీళ్ళు మన వెంట తీసుకువెళ్ళవలసి ఉంటుంది,” అన్నాడు.

రాజుకు ఆ సూచన చాలా హేతుబద్ధంగా కనిపించింది. అలాగే వెళ్ళడానికి నిర్ణయించాడు. మంత్రి వెంట ఎడారి గుండా సైన్యం నడవసాగింది. మొదట అందరూ ఎంతో ఉత్సాహంతో ముందుకు సాగారు. కాని ఎడారి వేడి వారిని త్వరలోనే అలిసిపోయేలా చేసింది. వెంట తెచ్చుకున్న మంచినీరు అయిపోసాగింది. అప్పటికే మూడు వారాలు గడిచిపోయాయి.

“ఇంకా రాజధాని ఎంతదూరంలో ఉంది?” అని అడిగాడు లలితాదిత్యుడు మంత్రిని.

మంత్రి పేలవంగా నవ్వి, “మరికొన్ని రోజుల్లోనే మనమందరం మన ఆఖరి గమ్యాన్ని చేరు కోక తప్పదు. ఎందుకంటే-తాగడానికి నీళ్ళు లేకుండా మనమెన్నాళ్ళని ప్రాణాలతో బతగ్గలం? అయితే, మనందరిలోకీ నేనే మొదట అక్కడికి చేరుకుంటాను. అందులో సందేహం లేదు. నిజం తెలియగానే మీరు నన్ను చంపేస్తారు. నా రాజు కోసం, మా ప్రజల క్షేమం కోసం నేను కావాలనే మిమ్మల్ని తప్పుదారి పట్టించానన్నది కఠోర సత్యం!” అన్నాడు.

లలితాదిత్యుడు దిగ్భాంతి చెందాడు. అయితే, మంత్రిని చంపలేదు. తమతో వెంట

బెట్టుకు వచ్చిన భూగర్భజలాలను కనుగొనే నిపుణుణ్ణి పిలిచి, ఆ దరిదాపుల్లో నీళ్ళున్నా యేమో చూడమన్నాడు. అదృష్టవశాత్తు వారికి పక్కనే నేలకింద నీళ్ళుండడం తెలియవచ్చింది. అక్కడ తవ్వగానే కావలసినంత జల పైకి ఉచికింది.

అప్పుడు లలితాదిత్యుడు మంత్రితో, “నువ్వు మాకు నమ్మకద్రోహం చేశావు. కాని నీ రాజుకూ, రాజ్యప్రజలకూ విశ్వాసపాత్రుడుగానే మసలు కున్నావు. నిన్ను క్షమించి ప్రాణాలతో వదిలి పెడుతున్నాను. నేను మీ రాజ్యం మీదికి దండెత్తి వెళ్ళకుండా మా రాజ్యానికి తిరిగివెళుతున్నాను. నువ్వు మాతోనే ఉండి, మీ రాజ్యానికి మార్గం కనుగొనేంతవరకు, మా ఆహార పానీయాలను పంచుకోవచ్చు,” అన్నాడు.
-(ఎం.డి)