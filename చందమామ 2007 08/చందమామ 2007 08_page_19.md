తెలియకుండా, విను,” అంటూ ఇలా చెప్పు
సాగాడు:

మాతంగదేశంలో జలపురమనే చిన్న నగ
రంలో శమనకుడు అనే నిజాయితీపరుడైన
బియ్యం వ్యాపారి ఉండేవాడు. అతనికి సుశీల
అనే భార్య, మనోహరి అనే కూతురు, కౌశి
కుడు, చైతన్యుడు అనే కొడుకులు ఉండే
వారు.

జలపురానికి కొద్దిదూరంలో ఉన్నమణిపుర
మనే పెద్దనగరానికి పాలకుడు సుమంతుడు.
ఆయనకు పిల్లలు లేక, దూరపు బంధువైన
శమనకుడి కొడుకు చైతన్యుణ్ణి దత్తతకు
అడిగాడు. బిడ్డలను ప్రాణప్రదంగా ప్రేమించే
శమనకుడు, సుశీల అందుకు సమ్మతించ
లేదు. సుమంతుడికి కోపం వచ్చినా బయట
పడలేదు.

ఒకసారి మణిపురం రామాలయంలో
శ్రీరామనవమి వేడుకలు ఘనంగా జరిగాయి.
వాటిని చూడడానికి భార్యాబిడ్డలతో వచ్చిన
శమనకుడికి సుమంతుడు సాదరంతో స్వాగతం
పలికి, తమ ఇంట్లోనే సకల సౌకర్యాలతో బస
ఏర్పాటు చేశాడు. తగిన సమయం వచ్చింది
కదా అని చైతన్యుణ్ణి దత్తత ఇవ్వమని మళ్ళీ
అడిగాడు. శమనకుడు ఒప్పుకోలేదు. ఆగ్ర
హించిన సుమంతుడు ఆ దంపతులపై అబ
ద్ధపు దొంగతనం నేరం మోపి, రాజ్య బహిష్కార
శిక్ష విధించాడు.

శమనకుడు బదరికారణ్యం చేరుకుని
అక్కడొక ఆశ్రమం నిర్మించుకున్నాడు. కంద
మూలాలూ, పక్వఫలాలూ తింటూ ఆ దంప
తులు అరణ్య జీవితానికి క్రమంగా అలవాటు
పడ్డారు. పిల్లలు మాత్రం అరణ్య జీవితం
నచ్చకరోజూ గొడుచేసేవారు. “శకుని మాయా
జూదంలో ఓడిస్తే, అది అన్యాయమని తెలిసి
కూడా పాండవులంతటివారు అరణ్యవాసం,
అజ్ఞాతవాసం చేశారు. ఆ తరవాత కురువీరు
లను కురుక్షేత్ర యుద్ధంలో ఓడించి, తమ
రాజ్యం సంపాదించుకున్నారు. దేనికైనా
సమయం రావాలి. మంచి రోజులు వచ్చే
వరకు మనం ఇక్కడే ఉండక తప్పదు,” అని
శమనకుడు పిల్లలకు నచ్చ చెప్పేవాడు.

తొమ్మిదేళ్ళు గడిచాయి. శమనకుడిపిల్లలు
పెద్దవారయ్యారు. యుక్తవయస్కురాలైన
మనోహరి అందచందాలు చూసి, ఆమెకు
తగిన వరుణ్ణివెదికేదెలాగా అని తల్లిదండ్రులు
బెంగపడేవారు.