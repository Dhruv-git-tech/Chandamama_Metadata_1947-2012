అతిమనోహరుగా ఉన్నమైనయంతి శిల్పాన్ని చూడగానే జయంతుడు ఆగ్రహాదగ్రుడై, “ఈ జయంతుడికి కాబోయే భార్యశిల్పాన్ని ఇక్కడ ఉంచుకోవడానికి ఎంత ధైర్యం? నా హృదయపీఠంపై కొలువుండే యువరాణి శిల్పాన్ని ఇక్కడ నిలబెట్టిన ద్రోహి ఎవరు?” అని గద్దించి అడిగాడు.

“ఆ శిల్పాన్ని నేనే చెక్కాను,” అన్నాడు విశాలుడు వినయంగా.

“ఎలా చెక్కావు? యువరాణిని ఎప్పుడు, ఎక్కడ, ఎందుకు చూశావు?” అని నిల దీశాడు జయంతుడు.

విశాలుడు బదులు పలకకుండా మౌనం వహించాడు.

జయంతుడు తల తిప్పి తన అంగరక్ష కుడికేసి చూశాడు. మరుక్షణమే వాడు విశాలుణ్ణి ఎడాపెడా కొరడాతో కొట్టసాగాడు. కాని అతడు మాత్రం నోరు విప్పలేదు. జయంతుడు పట్టరాని ఆగ్రహంతో, శిల్పాన్ని కింద పడదోసి ముక్కలుగా విరగకొట్టి, “ఈ దుర్మార్గుణ్ణి అన్న పానీయాలు లేకుండా వీడి ఇంట్లోనే బంధించండి,” అని ఆజ్ఞాపించి ఇద్దరు భటులను కాపలా ఏర్పాటు చేశాడు. కాళ్ళ మీద పడి అవ్వ ఎంత వేడుకున్నా పట్టించుకోకుండా కాలితోనే ఆమెను పక్కకు తోసి గుర్రం ఎక్కి వెళ్ళిపోయాడు.

“నిన్న సాయంకాలం నుంచి వాడు పచ్చి నీళ్ళు కూడా ముట్టుకోలేదు. మీరే వాణ్ణి కాపాడాలి,” అంటూ వైజయంతికి చేతులెత్తి మొక్కింది అవ్వ.

ఆమె మాటలను విన్న వైజయంతి, “నువ్వేమీ భయపడకు. విశాలుడికి ఎలాంటి ఆపదా రాదు,” అంటూండగా రాజువైజయం తిని చూడడానికి అక్కడికి వచ్చాడు.

వైజయంతి తండ్రికి జరిగినదంతా వివరించి, “మీకు తెలియకుండా నా శిల్పం చెక్కించుకున్నందుకు నన్ను క్షమించండి. జన్మదిన కానుకగా మీకు ఇచ్చి సంభ్రమం కలిగించాలని అ విషయం గోప్యంగా ఉంచాను. నా శిలావిగ్రహం వేరొక చోట ఉండడం చూసి అది అక్కడ ఎందుకు ఉందన్న పూర్వాపరాలు తెలుసుకోకుండా ఆగ్రహం చెంది తన రాజ్యానికి చెందని ఒక నిరపరాధిని కఠినంగా శిక్షించాడు జయంతుడు. అతని ప్రవర్తన నా పట్ల ప్రేమకన్నా, నేను అతనికే దక్కాలన్న మితి మించిన