రావణుడు మండిపడి చేతులు చరిచి తన
నిజ రూపం ధరించి భయంకరంగా సీత
ఎదుట ప్రత్యక్షమయ్యాడు. అతని కళ్ళు
చింత నిప్పుల్లాగున్నాయి, శరీరం నల్లగా
ఉన్నది. చెవులకు బంగారు పోగులున్నాయి.
అతను సీతతో, “పిచ్చిదానా, నీకు నా కన్న
ఖ్యాతి గల భర్త ఎక్కడ దొరుకుతాడు?
ఇప్పుడు నన్ను నిరాకరించి తరవాతపశ్చాత్తాప
పడతావు,” అంటూ ఆమెను పట్టుకుని
రథంలోకి ఎక్కించి, రథంతో సహా పైకి ఎగి
రాడు. సీత రాముణ్ణికేక పెట్టింది, లక్ష్మణుణ్ణి
పిలిచింది. “రావణుడు సీతను ఎత్తుకు
పోయినాడని రాముడితో చెప్పండి,” అని
చెట్లతో మొరపెట్టుకున్నది.

ఇంతలో ఒక చెట్టు పైన సీతకు జటా
యువు కనిపించాడు.

సీత జటాయువుతో దీనంగా, “నాయనా,
జటాయూ! నన్నీ రాక్షసుడు బలాత్కారంగా
తీసుకు పోతున్నాడు. ఈ మాట రాముడికి
చెప్పు,” అన్నది.

చెట్టు మీద కునికిపాట్లు పడుతున్న జటా
యువు, ఈ మాటలకు ఉలిక్కిపడి కళ్ళు
తెరిచి చూసి రావణుడితో ఇలా అన్నాడు:

“రావణా, నువ్వు చేసేది చాలా తప్పుపని.
మామూలు మనుషులు తమ భార్యలను పర
పురుషుల నుంచి ఎలా కాపాడుకుంటారో
రాజైనవాడు ఇతరుల భార్యలను కూడా అలా
కాపాడాలి. నేను సౌమ్యుణ్ణి, వృద్ధుణ్ణి, నిరా
యుధుణ్ణి. నువ్వు యువకుడివి, ఆయుధాలు
కలవాడివి. అయినా నిన్ను సీత నెత్తుకు
పోనివ్వను. రామలక్ష్మణులు దూరాన ఉన్న
ప్పుడు పిరికిగా నీవీ పని చేస్తున్నావు.”