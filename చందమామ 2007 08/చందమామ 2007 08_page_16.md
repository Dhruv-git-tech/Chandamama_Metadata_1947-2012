చూస్తూనే ముందున్న శ్వానకర్ణి అనుచరులు కేకలు పెడుతూ కొండ మీదికి పరిగెత్తారు.

ముందు నడుస్తున్న జయమల్లు చటుక్కున ఆగి, “గోమాంగ్! అదిగో, ఆ కుడి వైపున వున్న బండ మీద ఎలుగుచర్మం కప్పకుని నిలబడి వున్నవాడే శ్వానకర్ణి అయివుం టాడు. వాడికి బాణం గురిచేసి పెట్టు. కాని, నేను వదలమనేవరకూ వదలవొద్దు,” అని చెప్పి, ముందుకు రెండడుగులు వేసి, “శ్వానకర్ణీ! మీరేదో నమ్మక ద్రోహం తలపెట్టి నట్టున్నది. అలా అయితే ముందు చావను న్నది, నువ్వు! చూశావా? నీ గుండెలకు బాణం ఎక్కుపెట్టి వున్నది. పారిపోయేందుకు ప్రయత్నించావో, బాణం నీ గుండెలలో నుంచి దూసుకుపోతుంది,” అని కఠినంగా హెచ్చరించాడు.

జయమల్లు హెచ్చరికపూర్తయ్యే లోపలే శ్వానకర్ణి ముఠావాళ్ళు వాళ్ళ మీదికి కొండ రాళ్ళు దొర్లించటం ఆపేశారు. అంతలో శ్వానకర్ణి అనుచరుడు, తమ నాయకుణ్ణి సమీపించి, జయమల్లూ వాళ్ళను చూపుతూ ఏమో చెప్పాడు. నాయకుడు అటూ ఇటూ రెండు మూడుసార్లు తలాడించి, జయమల్లు కేసి తిరిగి పెద్ద గొంతుతో, “మీరు మా శత్రు వులకు మిత్రులు, కనక-మాకు శత్రువులు. మీరు మా నుంచి ప్రాణాలతో పారిపోలేరు,” అన్నాడు.

ఆ మాటలు వింటూనే కేశవుడు విల్లు పై కెత్తి, “ఊ, మల్లూ! ఇక లాభం లేదు. ఆ శ్వానకర్ణినీ మరి కొందర్నీ కొట్టి పారిపోదాం. బాణం ఎక్కుపెట్టు,” అన్నాడు.

జయమల్లు, కేశవుణ్ణి తొందర పడవద్దని వారించి, “కేశవా! మనం ఈ ప్రాంతాలకు కొత్తవాళ్ళం. ఇక్కడ నివసించే అడవిజాతి వాళ్ళందరితోవైరం పెట్టుకుని ఎక్కడికి పారి పోగలం? మనం పుట్టి పెరిగిన రాజ్యం వదిలి నదిమొదలు దారి పొడుగునా ప్రతి వాళ్ళతో విరోధం తప్ప, ఒక్కళ్ళతో కూడా మనకు స్నేహం కలవలేదు. పులి మీద పుట్రలాగా, బ్రహ్మదండి మాంత్రికుడు మనను వెన్నాడే వుంటున్నాడు. మనం ఈ గుహావాసులతో మైత్రి చేయగలిగితే, వీళ్ళ నుంచి రాకాసి లోయకు వెళ్ళే మార్గం తెలుసుకునే అవ కాశం కలగవచ్చు. అంతే కాక, నీ తండ్రి ఒక వేళఈ ప్రాంతానికి వస్తే, అతడికి వీళ్ళుసహాయ పడే వీలుకూడా వుంటుంది,” అన్నాడు.

తండ్రి పేరు వింటూనే కేశవుడు వెలవెల పోయి, విల్లంబులు దించుతూ, “కాని,