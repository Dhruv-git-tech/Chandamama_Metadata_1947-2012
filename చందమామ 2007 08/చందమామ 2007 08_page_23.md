డైన సురేంద్రుడి వద్దకు తన తమ్ములను శిక్షణకు పంపడం ఎంతవరకు సమంజసం? అందులోని ఆంతర్యం ఏమిటి? తన తల్లిదండ్రులకు రాజ్య బహిష్కార శిక్షవిధించిన సుమంతుణ్ణే వారి వద్దకు పంపడం వల్ల తమ గుట్టు రట్టు కాదా? ఇది కొరివితో తల గోక్కో వడంగాక మరేమిటి? నాసందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “రాజసత్కారం కోసం కక్కుర్తి పడకుండా తమ నగరంలో జరిగిన నేరాలు, శిక్షల వివరాలు ఉన్నదు న్నట్టు పంపిన సురేంద్రుడు గొప్ప నిజాయితీ పరుడు. తక్కిన వాళ్ళందరూ మోసగాళ్ళు. తను బాగా ఎరిగిన సుమంతుడు పంపిన చితాను పరిశీలించగానే కుశాగ్రబుద్ధి అయిన మనోహరికి ఆ సంగతి అర్థమై ఉంటుంది. నగరపాలనకు నిజాయితీపరులవద్ద శిక్షణ పొందితేనే ప్రయోజనం ఉంటుంది. అందుకే తన సోదరులను సురేంద్రుడి వద్దకు శిక్షణకు పంపమని కోరింది. సుమంతుడు పంపిన

చితాలో తన తల్లిదండ్రుల రాజ్య బహిష్కార శిక్ష వివరాలు నమోదు కాలేదు. అంటే, ఆయన అన్యాయంగా వారికి ఆ శిక్షవిధించాడను కోవాలి. లేదా చితా మార్చి రాయించాడను కోవాలి. బయటపడితే ఈ రెండూ నేరాలే. రట్టయ్యేది సుమంతుడి దుర్మార్గమే. అతడు చేసినదానికి శిక్షగానే అతన్ని తన తల్లిదండ్రులను తీసుకురావడానికి అడవికి వెళ్ళేలా చేసింది. అహంభావి అయిన అధికారికి అంతకుమించిన అవమానం ఉండదు. అది తక్కిన నగరపాలకులకు హెచ్చరికగా కూడా ఉంటుందనడంలో సందేహం లేదు. ఒక నిర్ణయం తీసుకోవడంతో అధికార దుర్వి నియోగం చేయకుండా ప్రతీకారం తీర్చుకుని, దాని ద్వారా తల్లిదండ్రులవిముక్తినీ, దేశక్షేమాన్నీ కూడా సాధించిన మనోహరి చాలా వివేకవతి,” అని అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు.
- (కల్పితం)

[ఆధారం : “మసుంధర” రచన]