వీళ్ళతో స్నేహం చేయటం ఎలా? వీళ్ళు పచ్చి మాంసం తినే ఆటవికులు!” అన్నాడు.

“అదంతా నాకు వదిలెయ్యి. రెక్కల మనుషుల్నుంచి రాబోయే ప్రమాదం చూపి, ఆ బిడాలికీ, ఈ శ్వానకర్ణికీ మైత్రి కలిగించేం దుకు ప్రయత్నిస్తాను. వాళ్ళూ వీళ్ళూ కూడా కొండగుహల్లో నిహించే వాళ్ళేగదా,” అంటూ జయమల్లు శ్వానకర్ణి కేసి తిరిగి, “శ్వానకర్ణి! మేం నీ బెదిరింపులకు భయపడేమాళ్ళం కాదు. బిడాలి ముఠావాళ్ళను రెక్కల మనుషుల నుంచి కాపాడతామని వాగ్దానం చేశాం. ఆ రెక్కల మనుషుల్ని పదీ పన్నెండు మందిని చంపాం కూడా. మీరూ మీరూ పోట్లాడు కుంటూ వుంటే, ఆ దుర్మార్గులు నీ ముఠా వాళ్ళను కూడా ఏదో ఒక రోజున ఎత్తుకు పోవటం మొదలు పెడతారు. ఇంతకూ- నీకూ ఆ బిడాలికీ వైరకారణం ఏమిటి?” అని అడిగాడు.

“మైకారణమా? ఆ బిడాలి తుడా వాళ్ళంత నీచులు ఎక్కడా వుండరు. నేను గుహలో లేని సమయం చూసి, వాళ్ళు మా మూల పురుషుడి రాతి గద ఎత్తుకుపోయారు. అది

ఎన్నో మహత్తర శక్తులు గలది. అది తిరిగి సంపాయించుకునేందుకు, వాళ్ళ నందర్నీ సర్వనాశనం చేయబోతున్నాను,” అన్నాడు శ్వానకర్ణి పళ్ళు కొరుకుతూ.

“ఆ రాతి గద బిడాలి తెచ్చి నీకిచ్చేస్తే, మీ మధ్య వైరం పోయినట్టేనా?” అని ప్రశ్నించాడు జయమల్లు.

శ్వానకర్ణి హేళనగా నవ్వుతూ, “బిడాలి ఆ గద తెచ్చి నా కివ్వటమా? అదెలా సాధ్యం? ఆ గద కోసం వాడు ఎన్ని చావులైనా చస్తాడు; తన ముఠావాళ్ళనందర్నీ చావనిస్తాడు,” అన్నాడు.

“బిడాలి రహస్యం నాకు తెలుసు. మీ మూలపురుషుడి రాతిగద బిడాలి చేత తెప్పించి, నీ కిప్పిస్తాను,” అంటూ జయమల్లు, వెనకనిలబడి వున్న బిడాలి ముఠావాడి కేసి తిరిగి, “శ్వానకర్ణి చెప్పినది అంతా విన్నావు గదా? వెంటనే వెళ్ళి, మీ నాయకుణ్ణి రాతి గద తీసుకుని ఇక్కడికి రమ్మన్నానని చెప్పు. అతడి కొచ్చిన ప్రాణభయం ఏమీ లేదు,” అన్నాడు. బిడాలి అనుచరుడు వెంటనే బయలుదేరి వెళ్ళాడు. -(ఇంకావుంది)