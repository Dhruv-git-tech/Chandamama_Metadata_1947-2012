కాని పెద్దవాడు కొయ్యబామ్మ లాగా నిలబడిన చోటి నుంచి కదలనే లేదు.

“పెరికి వెధవా!” అవి ఆమె వాణ్ణి తిట్టి, చిన్నవాడి కేసి తిరిగి, వాణ్ణి తస వెంట రమ్మన్నది. అన్నిటికీ తెగించిన చిన్నవాడు ఆమె వెంట బయలుదేరాడు.

అద్దరూ కొంతదూరం వెళ్ళాక ముసలిది ఆగి, చిన్నవాడి చేతికొక గొడ్డలి ఇచ్చి, “నాకీ చెట్టు కొట్టిపెట్టు,” అన్నది.

వాడు గొడ్డలితో చెట్టుమానును ఒక్క దెబ్బ కొల్పేసరికల్లా మాను నుంచి ఒక ఆవు బయటికి దూకింది. అలాగే వాడు కొట్టిన ప్రతి దెబ్బకూ ఒక ఆవే, మేకో, గొరో,

ఎద్దో మాను నుంచి బయటికి వచ్చింది. త్వరలో నే వాడి చుట్టూ పెద్ద పశువులమంద తయారయింది.

“ఇవన్నీ నీకే. వీటిని తోలుకుని నువు ఇంటికి వెళ్ళిపోవచ్చు. నే నిక్కడే ఉండి పోతాను,” అన్నది ముసలమ్మ.

తమ్ముడామెకు కృతజ్ఞత తెలుపుకుని పశువుల సన్నిటినీ తోలుకుంటూ అన్న ఉన్న చోటికి వచ్చి, “ముసలిది నా కేమిచ్చిందో చూడు. ఆమె పిలిచినప్పుడు వెళ్ళక పోతివి,” అన్నాడు. తమ్ముడు పశువులను సంపాదించిన వైనమంతా విని అన్న ఏమి అనలేదు.

అద్దరూ కలిసి గొడ్డతో సహ తమ గ్రామం కేసి బయలుదేరారు.

అసలే నడివేసవి. మంచి ఎండవేళ. అన్నదమ్ము లిద్దరినీ దాహం తెగబాధిస్తున్నది. పశువులు కూడా పచ్చిగడ్డి కోసం తహతహ లాడుతూ ఆకలితో అరుస్తున్నాయి.

కొంతదూరం వెళ్లేసరికి చిన్నవాడు, “చూడు, నీళ్ళు!” అని అరిచాడు. వారి దారికి పక్కగా ఒక అగాధం ఉన్నది. అందులో చెట్ల మధ్యగా ఒక వాగు గలగలా ప్రవహిస్తున్నది. కాని ఆక్కడికి దిగే దారి లేదు. ఆక్కడ కొండ నిటారుగా ఉన్నది.