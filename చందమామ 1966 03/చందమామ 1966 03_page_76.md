కాని ఆ మర్నాడే సునీతి సుమతులు తన పైకి యుద్ధానికి వచ్చేసరికి రాకుసుడు ముదావతితో, “మీ వాళ్ళు నిన్ను నాకిచ్చి పెళ్ళిచేస్తా రంటివే, నీ ఆన్నలు నా పైకి యుద్ధానికి వచ్చారేమిటి?” అన్నాడు.

“నన్ను నువు చెప్పకుండా ఎత్తుకు వచ్చావు గద. ఆందుకని వాళ్ళకు పొరుషం వచ్చి ఉంటుంది. వాళ్ళతో నీకు యుద్ద మేమిటి? పట్టుకుని బంధించు,” అన్నది ముదావతి.

ఈ మాటలకు రాకుసుడు సంతోషించి, మాయోపాయం చేత సునీతినీ, సుమతినీ పట్టుకుని, కైదుచేశాడు. వారి పరివారంలో వాళ్ళు తిరిగి వెళ్ళి, రాజకుమారులు రాకు సుడికి బందీలయారని రాజుతో చెప్పారు.

బిందురధ మహారాజు రాకుసుణ్ణి గెలవటానికి చిన్న చిన్న యత్నాలు పనికిరావని నిశ్చయించుకుని, నానా దేశాల రాజులను పిలిపించి సభ చేసి, కుజుంభుడు తన కుమార్తెను ఎత్తుకు పోవటమూ, ఆమెను విడిపించ బోయిన తన కుమారులను కైదు చెయ్యటమూ చెప్పి, “నా కుమార్తెను విడిపించి తెచ్చిన వారికి ఆమెనిచ్చి పెళ్ళి చేస్తానని ప్రమాణం చేస్తున్నాను,” అని ప్రకటించాడు.

ఆ సభకు వచ్చిన వారిలో భనందు డనే రాజుకొడుకు వత్సంధు డనే వాడున్నాడు. అతను తన తండ్రితో, “నాన్నా, నాకు సెలవిస్తే నేను వెళ్ళి, ఆ రాకు సుణ్ణి జయించి, బిందురథుడి కుమార్తెను విడిపించి తెస్తాను,” అన్నాడు.

భనందుడు, “అలాగే వెళ్ళు, కాని జాగ్రత్త! ఆ రాకుసుడు చాలా బలవంతుడు. వాణ్ణి గెలవటానికి దైవసహాయం అవసరం. ఆందుచేత, మన పంశానికి మూల పురుషు దైన సూర్యభగవానుడి అనుగ్రహం పొంది, ఆ తరవాత రాకుసుడి పైకి వెళ్ళు,” అని సలహాయిచ్చాడు.