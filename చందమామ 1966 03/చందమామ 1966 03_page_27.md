కాన్పూరు చేరుకున్నాడు. అక్టూరుపాదుషాధనం లేదనీ, అగ్రాకు వచ్చి ఉన్నాడనీ ఆయనకు కాన్పూరులో తెలిసింది. ఇది ఆయనకు శుభశకున్నంగా కనబడింది. ఎందుచేతనంటే, కాన్పూరు నుంచి అగ్రాకు రెండు రోజులలోనే చేరిపోవచ్చు.

ఆరుగురు ప్రయాణీకులు మధ్యాహ్నం వేళ దాటి కాన్పూరు చేరి, అంగడి వీధికి సమీపంలో ఉన్న పెద్ద మర్రిచెట్ల కింద దిగారు. గుర్రాలు అలిసి ఉన్నాయి. అభిరామస్వామి ఒక మర్రిచెట్టు కిందా, మిగిలిన అయిదుగురూ గుర్రాలతో సహా మరొక మర్రిచెట్టు కిందా మజిలీ చేశారు.

ఆభిరామస్వామి తన విపున వేళ్ళాడే చర్మాన్ని నేల పైన పరిచి, తన రొమ్ముకు కట్టుకుని ఉన్న మూటను దాని కింద తల గడగా ఉంచి పడుకున్నాడు. ఆ మూటలో జగతసింహుడి విజ్ఞాపన ప్రతమూ, ఆయషా ఇచ్చిన రత్నాలూ, ఉత్తరాలూ మొదలైన వన్నీ ఉన్నాయి.

మిగిలిన అయిదుగురూ గుర్రాలకు మేత తేపటమూ, వంటచెయ్యటమూ మొదలైన ప్రయత్నాలలో నిమగ్నులయారు. ఆ అయిదు గురూ ఒకే వంటలో భోజనం చేసేవారు. “తమ కేం చెయ్యమన్నారు?” అని వాళ్ళు అభిరామస్వామి నడిగారు. “నాకు వేరే ఏమీ వద్దు. ఇంత పిండిలో చక్కెర కలిపి తీసుకుంటాను,” అన్నా డాయన.

వాళ్ళు పంట ప్రారంభించే సరికి సాయం కాల మయింది. వంట అయే లోపుగా దీపసామగ్రి తెచ్చి దీపాలు కూడా వెలి గించుకున్నారు. రాత్రి ఎనిమిదిగంటల వేళ వాళ్ళు భోజనాలకు కూర్చోబోతూండగా అంగడి వీధిలో ఇళ్ళు అంటుకున్నాయి. పెద్ద కోలాహలం బయలుదేరింది. తన వెంట వచ్చిన వారితో అభిరామస్వామి, “చూస్తూ ఉండిపోకండి. వెళ్ళి ఇళ్ళు తగల బడేవాళ్ళకు సహాయపడండి,” అన్నాడు.