ప్రాణాలు పోగొట్టుకున్నారు. ఇక, సుమంతుడు మంత్రపుటుంగరాన్ని తన దగ్గిరే వుంచు కో పొ వడానికి చాలా కారణాలున్నవి. అతడికి విధినిర్ణయంలో నమ్మక మున్నది. మనిషి నూరేళ్ళు జీవించడం ఆనేది, గొప్పవరమేం కాదు. అంత సుదీర్ఘ కాలంలో వయోభారం చేతా, వ్యాధుల కారణంగా మనిషి నానా యిక్కట్లకూ గురి అయ్యే ప్రమాదం వున్నది. అన్నిటి కన్న, యువరాజు ఆ మంత్రపుటుంగరం తనదిగా చేసుకోవాలనే పట్టుదలలో వున్నాడు. సుమంతుడు దాన్ని యివ్వక పొతే, అతడు తప్పక సుమంతుణ్ణి చంపి వుండేవాడు. కొండ మీది నుంచి సుమంతుడు దిగి వచ్చిన సమయంలో యువ రాజు గాఢనిద్రలో వున్నాడు. కావాలంటే సుమంతుడు కత్తితో, అతడి శిరస్సు ఖండించవచ్చు. కాని, సుమంతుడు పండితుడు, జ్ఞాని.

సుమంతుడు, యువరాజుతో కలిసి రోహితపురం వెళ్ళకపోవడానికి ప్రబల

మైన కారణమే వున్నది. యువరాజుకు మంత్రపుటుంగరాన్ని, స్వశక్తితో సాధించుకున్నాడన్న కీర్తికావాలి. సుమంతుడు అసలు రహస్యాన్ని, ఏనాడైనా బయట పెట్టవచ్చన్న భయం తప్పక అతణ్ణి వేధిస్తూ వుంటుంది. అలా కాకపొతే, సుమంతుడు పండితుడని తెలిశాక, అతణ్ణి తప్పక తన అస్థానానికి రమ్మని అహ్వానించి వుండేవాడు. కాని, యువరాజు చేసినదేమంటే, సుమంతుణ్ణి అక్కడి కక్కడే బహుమానంగా రత్నాలహారం తీసుకోమనడం. దాని అర్థం—ఇక నువ్వు, నా రాజ్యంలో వుండనవసరం లేదని చెప్పడం. పొతే, పండితుడైన సుమంతుడికి రోహితపుర రాజాస్థానమైనా, మరే రాజాస్థానమైనా ఒకటే. అందువల్లనే అతడు రోహితపుర మార్గం వదిలి, మరొక దిక్కుగా వెళ్ళిపోయాడు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెకాక్కడు. —(కల్పితం)