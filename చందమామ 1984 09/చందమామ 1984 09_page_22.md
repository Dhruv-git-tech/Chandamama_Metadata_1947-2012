మతించితే, నేనూ ఒక ప్రయత్నం చేస్తాను," అన్నాడు.

"నిన్ను ప్రయత్నించ వద్దనేందుకు, నేనెవణ్ణి!" అన్నాడు యువ రాజు శాంతంగా.

సుమంతుడు కొండ ఎక్కి భూతపేతా లున్న శిథిల గృహం. చేరాడు. లోపల కటికచీకటి. తలుపులు బార్లా తెరిచి వున్నవి. అతడు లోపలికి అడుగు పెట్టగానే, గుండెలదిరేలాంటి వికృతమైన నవ్వులూ, అరుపులూ వినిపించినై. కాని, అతడేమాత్రం భయపడకుండా, అక్కడున్న పట్టెమంచం మీద కూర్చున్నాడు.

"నూరేళ్ళు బతకాలనుకునే, నీ దురాశ, యీ రాత్రి నీ చావుకు కారణం

అవబోతున్నది, జాగ్రత్త!" అన్న భికర మైన గొంతు సుమంతుడికి వినిపించింది.

"నాకు నూరేళ్ళు బతకాలన్న దురాశ లేదు. అయితే, ఈ రాత్రే చావడం అన్నది, విధినిర్ణయం మీద అధారపడి వుంటుంది," అన్నాడు సుమంతుడు నిబ్బరంగా.

భూతగృహం చాలాసేపు నిశ్శబ్దమైపొయింది. తరవాత హాతాత్తుగా వికవిక మంటూ నవ్వు ప్రారంభమై, అది ఆగిపొగానే, ఒళ్ళు జలదరింపచేసే కీచు గొంతొకటి, "నీకు భూతపేత పిశాచా లంటే భయం లేదా?" అని అడిగింది.

"బతికున్న మనిషి, చచ్చిపొయిన వాళ్ళకు భయపడడమేమిటి? ఇది చాలా ఆసంగతం!" అన్నాడు సుమంతుడు.