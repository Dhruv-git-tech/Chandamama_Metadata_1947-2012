నలుగురు యువకులు వాణ్ణి బలంగా పట్టుకున్నారు.

"అంతా మోసం! గుడ్డివాడినన్నావు; నిజమే అనుకున్నాను. నన్ను పట్టించాలనే గదా, యిలా అబద్దం చెప్పావు?" అన్నాడు దొంగ.

"నిన్ను పట్టించాలని అబద్దం చెప్పు లేదు. ఒంట్లో సత్తువ లేనివాడిని. నాకు కళ్ళున్నాయని తెలిస్తే, బహుశా నువ్వు. నాకు హాని చేసి వుండేవాడివి," అన్నాడు ముసలాయన.

"అలాగా! ఏదో ఒక రోజున మళ్ళీ వచ్చి, నీ మీద తప్పక పగ తీర్చుకుంటాను," అన్నాడు దొంగ కోపంగా.

ముసలాయన ఎంతో శాంతంగా, "చూడు, బాబూ! నువ్వు దొంగవి. నువ్వోక్కడివీ నా ఇంట్లోకి వస్తే, నేను కళ్ళుండి గుడ్డివాడినయ్యాను. కాని, పది మంది చేరేసరిక, ఒంట్లో శక్తి వుండి నువ్వు బలహీ నుడివయ్యావు. దొంగ బలహీనుణ్ణి, గుడ్డివాడిగా చేస్తాడు.

సమాజం ముసలి వాణ్ణి కూడా శక్తి మంతుణ్ణి చేస్తుంది. నువ్వు నా మీద పగ మాని చుట్టూ వున్న పదిమందిని నమ్ముకో. అప్పుడు వాళ్ళు తప్పక నీకు మంచి బతుకుమార్గం చూపిస్తారు. వాళ్ళను దోచి బతకాలనుకోవడం, నీకు మేలు కాదు," అన్నాడు.

వెంటనే గుంపులో ఒకడు, "తాతగారు బాగా చెప్పారు! ఇంతకాలం మన గొడవ కాదులే అని వూరుకున్నాం. రోజంతా పానశాలలో పడివుండే యీయన కొడుకును, మనమంతా కలిసి మంచి దారిలో పెట్టాలి. అది మన బాధ్యత," అన్నాడు.

ఆ తరవాత వాళ్ళు నిజంగానే ముసలా యన కొడుకును గట్టిగా మందలించి, అతడి దురలవాట్లను మాన్సి, ప్రయోజ కుణ్ణి చేశారు.

కారాగారంలో వున్న దొంగకు, యీ సంగతి తెలిసి, విడుదలకాగానే తనూ పాతజీవితాన్ని విడిచిపెట్టి, మంచి మార్గాన జీవించాలనుకున్నాడు.