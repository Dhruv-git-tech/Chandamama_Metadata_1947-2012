అని, భల్లూకకేతుడితో, '‘భల్లూకా, నన్ను అవంతీనగరంలోని నా గృహానికి చేర్పు,'’ అన్నాడు.

భల్లూకకేతుడు పెద్దగా హుంకరించి అకాశంలోకి లేచి, సముద్రాలూ, నదులూ, కొండలూ దాటి సూర్యోదయానికల్లా పింగళుణ్ణి, అవంతీనగర పరిసరాలలోని అతడి యింటి దగ్గిర దించాడు.

శిథిలావస్థలో వున్న యింటిని చూస్తూనే పింగళుడు నిశ్చేష్ఠుడయాడు. అతడు యింటి తలవాకిటిని సమీపిస్తూండగానే, బక్కచికిక్కిపోయి, నీరసస్థితిలో వున్న తల్లికనబడింది. ఉచికివస్తున్న దుఃఖాన్ని అపుకుంటూ పింగళుడు, '‘అమ్మా !’’ అంటూ తల్లిని కావిలించుకున్నాడు.

తల్లి నివ్వెరపోయి, అంతలో తన కుమారుణ్ణి గుర్తించి, '‘నాయనా, పింగళా! జీవించే వున్నావా? ఎంత అదృష్ట వంతురాలిని !’’ అంటూ ఏడవసాగింది.

పింగళుడుతల్లిని ఓదారుస్తూ, '‘అమ్మా, యిక మనకు వచ్చిన భయం లేదు. దుర్మార్గులైన నా అన్నలు యెక్కడ వున్నారు ?’’ అని అడిగాడు.

‘‘నాయనా, వాళ్ళు నీకు చేసిన ద్రోహానికి శిక్ష అనుభవిస్తున్నారు. వాళ్ళిద్దర్శి రాజు కారాగారంలో బంధించాడు,'’ అన్నది తల్లి.

‘‘అలా అయితే నీవింత దీనస్థితిలో వున్నావేం? నేను వదిలిపోయిన ధనం, మహత్తుగల సంచీ వున్నవి గదా ?’’ అని అడిగాడు పింగళుడు.

తల్లి పొంగివస్తున్న దుఃఖాన్ని దిగ మింగుతూ, '‘వాటికోసమే రాజు వాళ్ళను కారాగారంలో పడవేశాడు,'’ అంటూ పింగళుడు ఓడసరంగుకు బానిసగా చికికింత తరవాత జరిగినదంతా చెప్పింది.

తల్లి చెప్పిందంతా విని పింగళుడు కోపాద్రేకంతో వచ్చికిపోయాడు. '‘అమ్మా! యీ అవంతీనగర రాజుకు తగిన ప్రతి కారం నేను చేస్తాను.'’ అంటూ అతడు భల్లూకకేతుణ్ణి అవాఫన చేశాడు.