యిద్దరికన్న పరమనీచులూ, ద్రోహులూ, లోకంలో యెక్కడా వుండరు. కావాలంటే, యీ కణాన మీ యిద్దరినీ భల్లూక కేతుడి చేత పాతాళంలో పూడ్చి పెట్టించ గలను, కాని, సమోదరులన్న గౌరవంతో ఈ ఒక్కసారికి మిమ్మల్ని క్షమిస్తున్నాను. ఒకవేళ తిరిగి మీరు ఏనాడైనా నాకు గాని, అమ్మకు గాని ద్రోహం తలపెట్టారో.... మిమ్మలను ముక్కలు ముక్కలుగా నరికిస్తాను !'' అన్నాడు.

"క్షమించు తమ్ముడూ, మాకు బుద్ది వచ్చింది!" అన్నారు జీవదత్తుడూ, లోక దత్తుడూ ఏక కంఠంగా.

పింగళుడు మహత్తు గల సంచీని తల్లికి యిస్తూ, "అమ్మా, భోజనం సంగతి చూడు," అని చెప్పి, భల్లూక కేతుణ్ణిదగ్గిరకు పిలిచి, "భల్లూకా ! నదీ తీరాన కనబడుతున్న ఆ చెట్ల గుంపులో యీ రాత్రి గడిచి, సూర్యోదయం అయ్యేలోగా, నాకు చక్కని భవనం కట్టించాలి. ఆ భవనం అన్నిటా అవంతీనగర రాజ

ప్రాసాదాన్ని మించిపోవాలి. తెలిసిందా?" అన్నాడు.

"చిత్తం, ప్రభో! భల్లూక పర్వతాల్లో వున్న నా అనుచరుల్లో గప్ప గప్ప శిల్పులున్నారు. కో అంటే వాళ్ళంతా కణాల మీద వచ్చి దిగుతారు. వాళ్ళతో యిప్పుడే పని ప్రారంభించమని సెలవా?" అన్నాడు భల్లూక కేతుడు.

"పగటివేళలో నీ రాక్షసగణమంతా యిక్కడికి రావటం ప్రమాదక రం. మిమ్మల్ని చూసిన తరవాత, యీ అవంతి నగరంలో పిట్ట కూడా వుండేందుకు భయపడుతుంది. ప్రజలందరూ నగరం వదిలి పారిపోవటం, నా కిష్టం లేదు. కనుక, సూర్యాస్తమానం అయిన తరవాత పని ప్రారంభించు !'' అన్నాడు పింగళుడు.

"చిత్తం, ప్రభో! భల్లూక పర్వతాలకు వెళ్ళి. నా అనుచరులకు యీ సంగతి చెప్పి, పాద్దు గూకేసరికల్లా పని ప్రారంభిస్తాను," అంటూ భల్లూక కేతుడు మాయమయాడు. —(వచ్చే సంచికలో ముగింపు)