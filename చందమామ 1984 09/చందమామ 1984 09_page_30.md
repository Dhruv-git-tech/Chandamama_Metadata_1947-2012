కడు కలిగించవు. ఇక బతికుండగా, యీ రావిచెట్టు చాయలకురాకు !'' అన్నది. సీతయ్య కూడా కోపం తెచ్చుకుని, ''నువ్వు. నా నెత్తిమీది తట్టలో కూర్చుని ఊరేగిన రోజు నుంచే, నాకీ కష్టాలు ప్రారంభమయినై. నాకేదో కొంత ధనం యివ్వకపొతే, నేనూరుకోను !'' అన్నాడు.

అ మాటలకు వనదేవత కళ్ళెర్రచేసి, "ఛి, నన్ను భయపెట్టాలనుకుంటున్నావా? ని పాపిష్టిముఖం మరెన్నడూ నాకు చూపించకు. ఈ రోజు నీ పాపిష్టి ముఖం ముందుగా ఎవరు చూస్తారో, వాళ్ళు నెత్తురు క క్కుకుని: మరీ చస్తారు. ఇకపొ !'' అంటూ మాయమయింది.

సీతయ్య దిగులుగా ఇంటిదారి పట్టాడు. తనకు ముందుగా ఎదురుపడినవాడికి చావు తప్పదు ! తలా ఎదురుపడేది తన ఊరువాడెవడైనా కావచ్చు, లేక తన భార్యే కావచ్చు. ఇప్పుడేం చేయడం?

విచారంతో తల వంచుకుని నడుస్తున్న సీతయ్యకు ఒక చెట్టు చాటు నుంచి

వికవికమంటూ పెద్దగా నవ్వు వినిపించింది. అతడు తల ఎత్తి అటుకేసి చూసేంతలో, గజదొంగ వీరభద్రుడు చెట్టుచాటు నుంచి బయిటికి వస్తూ, ''ఏం సీతయ్య! మళ్ళీ ఏమైనా మణుగు బంగారం వెంట తెస్తున్నావా ?'' అని అతడి ముఖం కేసి చూస్తూనే గావుకేక పెట్టి, కిందపడి నెత్తురు కక్కుతూ క్షణాల మీద చచ్చిపొయాడు.

అది చూస్తూనే సీతయ్యకు రాజుగారి చాటింపు గుర్తు వచ్చింది. అతడు గజ దొంగను భుజాన వేసుకుని గ్రామం చేరి, వాణ్ణి అడవిలో హోరాహోరి పోరాడి చంపినట్టు గ్రామస్థులకు చెప్పాడు.

వారం తిరక్కుండానే మహారాజు, సీతయ్యను రాజధానికి పిలిపించి, గజ దొంగను చంపినందుకు అతడికి. లక్ష రూపాయిలు బహూకరించాడు.

వనదేవత కోపం కొద్దీ పెట్టిన శాపం, తన పాలిట వరమైనందుకు సీతయ్య చాలా సంతోషించాడు.