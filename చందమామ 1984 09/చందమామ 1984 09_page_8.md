"ముసలాడినై పొయాను. ఇంకా నాకు ప్రమాదమేమిటి? అయినా, దొంగలకు మా ఇంట్లో ఏం దొరుకుతుంది కనక! వీధి తలుపులు తీసి పున్నాయి. వాటిని అలాగే వుంచు," అన్నాడు ముసలాయన.

దొంగకు ముసలాయన మీద జాలి వేసింది. ఎప్పుడైనా వీలుపడితే, అయన కొడుకును కలుసుకుని బాగా బుద్ది చెప్పాలనుకున్నాడు.

తరవాత వాడు నిర్భయంగా వీధిలోకి వచ్చేశాడు. సరిగ్గా అసమయంలోనే, దొంగకోసంవెతుకుతున్నవాళ్ళల్లోకొందరు అటుకేసి వచ్చారు. వాళ్ళు దొంగను చూస్తూనే, వీడెవడో మన ఊరి వాడిలా లేడు. ఇప్పుడు ఇక్కడేం చేస్తున్నాడో అడ గాలి—అనుకుంటూ వాణ్ణి సమీపించారు.

దొంగ వాళ్ళతో, "నేను, యీ పక్కింటాయన కొడుకు స్నేహితుణ్ణి. అయన కొడుకు తండ్రికి ఒక కబురు చెప్పి రమ్మంటే వచ్చాను," అన్నాడు.

"అదెంతవరకూ నిజమో, లోపలికి వెళ్ళి తెలుసుకుందాం పద!" అన్నాడు గుంపులో ఒకడు. దొంగ ధైర్యంగా వాళ్ళ వెంట వెళ్ళాడు.

అందరూ ముసలాయన పడకగదిలోకి వెళ్ళారు. అయన మళ్ళీ మంచం మీద కూర్చుని ద్వారం కేసి చూస్తున్నాడు.

"ఏమయ్యా. ఈ మనిషి మీ ఇంట్లో నుంచి రావడం చూశాం. మీ అబ్బాయి స్నేహితుడినంటున్నాడు. నిజమేనా?" అని అడిగాడు, గుంపులోని ఒకడు.

ముసలాయన గుంపులోని వారందరి వంకా చూసి, "వాడు చెప్పేదేదీ నిజం కాదు. వాడు దొంగ. చేతిలో మూటతో వచ్చాడు; రెండవ చేతిలో కత్తి వుంది. ఆ రెండూ కూడా—అదిగో, ఆ మూల దాచాడు!" అన్నాడు.

ఇద్దరు యువకులు ముసలాయన చెప్పిన చోటుకు వెళ్ళారు. అక్కడ డబ్బుమూటా, కత్తి వాళ్ళకు దొరికాయి. దొంగ పారిపోవాలని చూశాడు. కాని,