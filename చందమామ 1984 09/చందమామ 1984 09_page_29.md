"నాకు మణుగు బంగారం కావాలి!" అన్నాడు సీతయ్య.

"ఇచ్చాను. దాన్ని కాస్త జాగ్రత్తగా కాపాడుకో," అంటూ వనదేవత మాయ మయింది.

సీతయ్య మణుగు బంగారం వున్న తట్టను నెత్తిన పెట్టుకుని, ఇంటిదారి పట్టాడు. అయితే, దారిలో వీరభద్రుడనే గజదొంగ అతడికి తారసపది, "మర్యాదగా, ఆ మామిడిపళ్ళ తట్టి అక్కడ పెట్టి, నీ దారినపో," అన్నాడు.

సీతయ్య వాడికి ఎదురుతిరిగి, "నా ప్రాణం పొయినాస రే, తట్టమాత్రం నికివ్వను," అన్నాడు.

ఒక తట్ట మామిడిపళ్ళకోసం ప్రాణానికి తెగించడమేమిటా అని గజదొంగ ఆశ్చర్యపొతూ దుస్తుల్లోంచి కత్తి బయిటికి తీశాడు. ఇద్దరూ కలియబడ్డారు. గజదొంగ వీరభద్రుడు చాలా బలవంతుడు; వాడికి సీతయ్యను చంపాలని లేదు. అతణ్ణి హడలకొట్టేందుకు కత్తితో భుజం మీద చిన్నగా పొడిచాడు.

సీతయ్య హడలిపోయి ఒక చావుకేక పెట్టి, "ఒరే, వీరభద్రుడూ! నా నుంచి అంత బంగారం దోచుకుని నువ్వు బాగు పడవులే," అంటూ అక్కణ్ణించి పారి పొయాడు.

వీరభద్రుడు అ ప్రాంతాల పేరు మోసిన గజదొంగ అన్న సంగతి రాజు గారికి ఏనాడో తెలిసింది. ఆయన వాణ్ణి పట్టి యిచ్చినవారికి గానీ లేక శవాన్ని అందజేసినవారికి గానీలక్ష రూపాయలు బహుమానం యిస్తానని చాటింపు వేయించి వున్నాడు.

సీతయ్య తగిలిన గాయానికి కట్టు కట్టించుకుని, మరసటి రోజు రావిచెట్టు దగ్గిరకు వెళ్ళి, వనదేవతకు జరిగింది చెప్పాడు.

అమె కోపంగా ముఖం పెట్టి, "నువ్వు నష్టభాతకుడివయి వుండాలి. అలా కాక పొతే, నేను మేలుకోరి యిచ్చినవి, నీకు