ఆ వెంటనే పట్టెమంచం అటూ, యిటూ ఊగసాగింది. నిప్పులు చెరిగే వేడిగాలి ద్వారంవైపు నుంచి, కిటికిల లోంచి పెద్ద ధ్వనితో లోపలికి ప్రవేశించింది. గబ్బిళాలు సుమంతుడి తలను తాకుతూ రివ్వన కిందిక పైకి ఎగర సాగాయి. కాని, సుమంతుడు యివేమీ పట్టించుకోకుండా ధైర్యంగా మంచం మీద కదలకుండా కూర్చున్నాడు.

కొంతసేపటిక భళ్ళున తెల్లవారింది. భూతగృహంలో అంతవరకూ వినిపించిన వికృతమైన నవ్వులూ, అరుపులూ ఆగి పోయినై. అంతటా సూర్యకాంతి ప్రవేశించింది. సుమంతుడు పట్టె మంచం మీది

దిండు ఎత్తి, అక్కడ వున్న మంత్రపుటుంగరాన్ని తీసుకున్నాడు.

అతడు కొండ దిగివచ్చేసరికి, యువ రాజు ఒక రాతిని అనుకుని నిర్దపొతున్నాడు. సుమంతుడు అతడి కత్తి కేసి కొంచెంసేపు చూసి, చిన్నుగా దగ్గి, పక్కనే వున్న ఒక చెట్టుకొమ్మను గట్టిగా ఊపాడు. అయినా, యువరాజు కళ్ళు తెరవలేదు.

సుమంతుడు పక్కనే వున్న ఒక రాతి మీద కూర్చున్నాడు. హాతత్తుగా కొండమీది నుంచి భయంకరమైన ధ్వని వినవచ్చింది. యువరాజు మేలు కున్నాడు. సుమంతుడూ, అతనూ కొండకేసి చూశారు. శిథిలాపస్థలో వున్న భూతగృహం నిలువునా నేలకూలింది.

సుమంతుడు తాను తెచ్చిన మంత్రపుటుంగరాన్ని యువరాజు కిస్తూ, "ఇదే, అద్భుతశక్తులుగల మంత్రపుటుంగరం!" అన్నాడు.

"మిత్రమా, నా కళ్ళను నేనే నమ్మలేకపొతున్నాను! దీనికి ఎలాంటి బహుమానం కోరుకుంటావు?" అని యువ రాజు ఒకక్షణం ఆగి, "నా మెడలోని, యీ రత్నాలహారం పదివేల బంగారు కాసుల విలువగలది. దీన్ని యివ్వమన్నా, నిరభ్యంతరంగా యిస్తాను," అన్నాడు.