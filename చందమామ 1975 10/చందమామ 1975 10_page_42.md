రాజధానీ నగరం చేరుతూనే పెద్ద వాడు రాజును చూడబోయాడు. వాడు రాజును చూసి తిరిగివచ్చి రెండోవాడితో, “నేను చెప్పిన కథలూ, కబుర్లూ విని రాజుగారు విరగబడి నవ్వారు. నాకు ఆయన నూరు .వరహాలు బహుమానం యిచ్చి, నన్ను అభినందించారు కూడా. కాని తరవాత ఆయన ఎందుకో విచారంగా కనబడ్డారు. విదూషకుడి పదవికి మాత్రం నన్ను ఆయన ఎన్నిక చెయ్యలేదు. దాన్ని బట్టి నువు ఏం చెయ్యాలో బాగా ఆలోచించుకుని, రేపు రాజుగారి దగ్గిరికి వెళ్ళినీ అదృష్టం చూసుకో,” అని చెప్పాడు.

మర్మాడు రెండోవాడు కూడా వెళ్ళి, రాజుగారి దర్శనం చేసుకుని మాట్లాడి,

రెండువందల వరహాలు బహుమానంగా పొంది, ఆస్థాన విదూషకుడి పదవికి ఎన్నిక కాకుండానే తిరిగివచ్చాడు.

అన్నదమ్ములు నిరుత్సాహపరిచినా లెక్కచెయ్యకుండా, మూడోనాడు మూడో వాడు రాజును చూడబోయాడు. వాణ్ణి చూస్తూనే రాజు, “కొత్త విశేషాలేమైనా ఉంటే చెప్పండి,” అన్నాడు.

అందుకు మూడోవాడు, “మహారాజా, మీరు ఎన్నోరకాల కథలూ, కబుర్లూ విని ఉంటారు. నేను మీకు విశేషాలు చెప్పగలవాణ్ణి కాను. నేను ఏదో తెలియని విచారంతో బాధపడుతున్నాను. ఈ వంకతో మీతో కాస్సేపు మాట్లాడి, నా దిగులు పోగొట్టుకుందామని వచ్చాను. హాస్యంలో