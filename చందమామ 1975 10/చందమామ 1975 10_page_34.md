పోత్సాహంతోనే శ్రీ చక్రపాణి బెంగాలీ భాష నేర్చుకున్నారు.

జాతీయోద్యమ ప్రభావం వల్ల ఆయన హిందీ నేర్చుకుని, అనేక హిందీ పరీక్షలలో ఉత్తీర్ణుడు కావటమేగాక, ఇతరులకు హిందీలో శిక్షణ ఇచ్చి, వారిచేత పరీక్షలు పాసు చేయించటం కూడా జరిగింది. శ్రీ చక్రపాణి మనస్తత్వంలో ఉన్న ప్రత్యేకత ఏమంటే, ఏది తల పెట్టినా సంపూర్ణంగానూ, సమగ్రంగానూ చెయ్యటం. ఆయన బెంగాలీ అనువాదాలు చూసిన వారొకరు ఆయనను, 'మీరు కలకత్తాలో ఎంతకాలం ఉన్నారు?' అని అడిగారు. 'నాకు బెంగాల్ దేశం ఎలా ఉంటుందో తెలియదు,' అని చక్రపాణిగారు అనేసరికి ఆయన నిర్హాంత పోయారు!

శ్రీ చక్రపాణి సొంత రచనలు కూడా కొన్ని పుస్తక రూపంలో వెలువడాయి. ఆయన వ్యంగ్యహాస్యం ఆ రచనలలో కనబడుతుంది. అదే హాస్యం ఆయన తీసిన సినిమాలలో కూడా మనకు కనబడుతుంది. 'పెళ్ళిచేసి చూడు,' 'మిస్సమ్మ,' 'అప్పుచేసి పప్పకూడు,' ప్రత్యేకించి 'గుండమ్మ కథ' చిత్రాలు చక్రపాణి హాస్య ధోరణిని చక్కగా స్పష్టం చేస్తాయి.

విజయావారి పతాక మీద 'క్రియాసిద్ధి స్పత్త్వే భవతి' అన్నది ఏర్పాటు చేసినది శ్రీ చక్రపాణి. విజయం సాధించటం కేవలమూ మనిషి శక్తి మీదనే ఆధార పడుతుందన్నది ఆయన దృఢ విశ్వాసం. ఆయన తలపెట్టిన పుస్తక ప్రచురణా, పత్రికా నిర్వహణా, చిత్ర నిర్మాణమూ మొదలైన కార్యకలాపాలన్నిటనూ ఆయన హెచ్చుగా ఆధారపడినది మనిషి శక్తిమీద. అయిచేసి వేల కాపీలతో రెండు భాషలలో ప్రారంభమైన చందమామ ఈ నాడు 11 భాషలలో, అయిదున్నర లక్షల కాపీలప్రచారం కలిగి ఉన్నదంటే దీని వెనక మనిషి 'సత్త్వం' తప్ప చెప్పుకోదగినది మరేదీలేదు. చందమామ ఆభివృద్ధి ప్రణాళిక ఇంకా మిగిలి ఉండ గానే శ్రీ చక్రపాణి పరమపదించటం ఎంతైనా దురదృష్టకరం. అయితే గడచిన 28 చిల్లర సంవత్సరాలుగా చందమామకు చకప్రాణిగారు వేసిన పునాది బలమైనది. అందుచేత చందమామ ప్రణాళిక ముందుకు సాగి పోతుంది. చందమామను 'చిరంజీవి'ని చెయ్యడం కోసం ఆయన ఆహర్షిశలూ కృషి చేశారు; చందమామ చిరంజీవి; శ్రీ చక్రపాణి అమరజీవి.