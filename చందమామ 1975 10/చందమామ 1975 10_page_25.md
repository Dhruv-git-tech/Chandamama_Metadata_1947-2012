పేక. ఇందులో ఉండే యాభైరెండు ముక్కల మీదా ఆరీను రాజు బొమ్మే ఉన్నది. దీనితో బాటు అతను ఒక మామూలు చీట్లపేక కూడా తీసుకున్నాడు.

తరవాత అతను వేషం మార్పుకుని, ఒక సాధువులాగా తయారై, రాజును చూడబో యాడు. ఇద్దరూ కొద్దిసేపు మాట్లాడుకున్నాక గోపాలుడు, 'మహా రాజా, మహారాణిగారి అంతరంగిక పరిచారికను పిలిపించండి. నాకు ఆమె సహాయం కావాలి,' ' అన్నాడు.

పరిచారిక పచ్చింది. గోపాలుడు అమెకు తన పథకమంతా చెప్పి, తన వద్ద ఉన్న రెండు చీట్లపేకలూ ఆమెకిచ్చి.

అందులో ఒకదానిమీద పెట్టిన గుర్తు చూపించి, 'నిన్ను చీట్లపేక తెమ్మని మొదటిసారి అడిగినప్పుడు ఈ గుర్తులేని పేక తీసుకురా. అవి తిరిగి నీకివ్వగానే పేకలు మార్చి, రెండోసారి ఈ గుర్తుగల పేక తీసుకురావాలి. ఈ మార్పు రాణి గారు తెలుసుకోకుండా జరగాలి. అర్థ మయిందిగద ?' ' అన్నాడు.

పరిచారిక మీద కొన్ని ప్రయోగాలు చేసి, తృప్తిపడినాక ఆమెను రాణిగారి మందిరానికి పంపేశారు. రాజుగారూ, గోపాలుడూ చెప్పిన ప్రకారం పరిచారిక రాణి వద్దకు పరిగెత్తుకుంటూ పోయి, 'అమ్మా, మహారాణి! రాజభవనానికి ఎవరో గొప్ప యోగి వచ్చాడు. ఆయన అదృష్టం చెబుతాడట, పిలవమంటారా?' అని అడిగింది.

'అలాగే పిలుచుకురా. ఏం చెబుతాడో చూద్దాం,' ' అన్నది రాణి ఉత్సాహం లేకుండా.

మారు వేషంలో ఉన్న గోపాలుణ్ణి రాణి వద్దకు తెచ్చారు. గోపాలుడు ఆమెతో, 'అమ్మా, మీరు విచారభారంతో ఉన్నట్టు కనిపిస్తున్నారు. దయచేసి మీ చెయ్యి ఒక సారి చూపిస్తారా ?' ' అన్నాడు.

రాణి తన ఎడమచెయ్యి చాచింది. గోపాలుడు ఆమె చెయ్యి పరీక్షించి,