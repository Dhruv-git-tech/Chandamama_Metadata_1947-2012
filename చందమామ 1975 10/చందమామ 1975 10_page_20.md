ఆ మణికుంజుడే శత్రువై తన తండ్రి మీదికి యుద్ధానికి వచ్చి, మీదుమిక్కిలి యుద్ధంలో ఓడిపోయిన మీదట అతన్ని పెళ్ళాడటానికి ఎందుకు ఒప్పుకున్నది ? ఈ సందేహానికి సమాధానం తెలిసి కూడా చెప్పకపోయావో నీ తల బద్ధలవుతుంది," అన్నాడు.

దానికి విక్రమార్కుడు, “మందారవల్లి ఎంత సునిశితబుద్ధిగలదో ఆమె ప్రవర్తనలో స్పష్టంగా కనబడుతుంది. ఆమె మొదటినుంచీ మణికుంజుణ్ణి వరించిన మాట స్పష్టం. అయితే అతను తనను వరించాడోలేదో ఆమెకు తెలీదు. తమ ఇద్దరికీ పెళ్ళి చెయ్యటానికి తన తండ్రి అతనిపై యుద్ధానికి పోవటం ఆమెకు పొరపాటుగా కనబడింది. ఆ యుద్ధంలో మణికుంజుడు ఓడిపోయి, విధిలేని పరిస్థితిలో తనను పెళ్ళాడటానికి ఒప్పుకోవటం ఆమెకు ఎంతమాత్రమూ ఇష్టం లేదు. కనీసం అలాకూడా జరగలేదు. మణికుంజుడు క్షతియోచితంగా యుద్ధం

కూడా చెయ్యకుండా సంధికి ఒప్పుకుని తనను పెళ్ళాడటానికి సిద్ధపడ్డాడు. తన భర్త పిరికివాడన్న అపఖ్యాతి భరించటం ఆమెకు మరింత దుర్భరమై, అతన్ని పెళ్ళాడ నిరాకరించింది. అయితే, ఎప్పుడైతే మణికుంజుడు తన తండ్రి మీదికి యుద్ధానికి వచ్చాడో అప్పుడే మందారవల్లికి రెండు సందేహాలూ తీరి పోయాయి. తనను చేసుకునేటందుకు కాకపోతే అతను యుద్ధానికి రావలిసిన పనిలేదు. గెలిచే అవకాశం ఏమాత్రమూలేకుండా పోరాటానికి దిగినవాడి క్షత్రియ వీరాన్ని శంకించటానికి అవకాశంలేదు. క్షత్రధర్మం యుద్ధం చెయ్యటంలో ఉన్నదిగాని, గెలవటంలో మాత్రమే ఉండదు. అందుచేత మందారవల్లి ఈసారి మణికుంజుణ్ణి పెళ్ళాడటానికి ఒప్పుకున్నది," అన్నాడు.

రాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెకాక్కడు. (కల్పితం)