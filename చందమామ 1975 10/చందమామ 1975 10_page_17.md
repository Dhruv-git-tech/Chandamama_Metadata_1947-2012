సింహభూపాలుడు ఆమెకు వివాహం జరపనిశ్చయించి, తగిన వరుడి కోసం అన్వేషణ ప్రారంభించాడు.

ఎంత వెతికినా రాజకుమారులలో మరిదారవల్లికి తగినవాడు ఒక్కడూ ఆయనకు కనిపించలేదు. చివరకు ఆయనకు కనకపురి రాజకుమారుడు మణికుంజుడు అన్నివిధాలా యోగ్యుడుగా తోచాడు.

అయితే మణికుంజుడి విషయంలో సింహభూపాలుడికి ఒక చిక్కు ఎదు రయింది. మణిపురంతో పోలిస్తే కనకపురి చాలా అల్పమైన రాజ్యం. తన కన్న చాలా తక్కువ హోదాగల రాజకుమారుడి వద్దకువెళ్ళి, తన కుమార్తెను చేసుకో మని ఆడగటం సింహభూపాలుడి హోదాకు, తగినపని కాదు. అలా అని మణికుంజుడి లాంటి మంచి అల్లుణ్ణి వ దులు కోవటం కూడా ఆయనకు ఇష్టంలేదు.

అప్పుడు సింహభూపాలుడి మంత్రి ఒక ఊపాయం చెప్పాడు. అదేమంటే, సింహభూపాలుడు మణికుంజుడి మీదికి దండెత్తివెళ్ళి, అతన్ని ఓడించి, తరవాత జరిగే సంధినియమం కంద తన కుమార్తె మరిదారవల్లిని అతనికిచ్చి పెళ్ళి చెయ్యటం.

ఆ ప్రకారమే సింహభూపాలుడు తన సైన్యాలను తరలించుకుని, మణికుంజుడి రాజ్యం మీదికి యుద్ధానికి వెళ్ళాడు. ఇది చూసి మణికుంజుడు ఆశ్చర్యపోయాడు. అతను రాజ్యానికి వచ్చి కొద్దికాలమే అయింది. అతనికి, మణిపురరాజుకూ శత్రుత్వం ఏమీ లేదు. అకారణంగా ఆయన తన మీదికి ఎందుకు యుద్ధానికి వచ్చాడో మణికుంజుడికి ఎంత ఆలోచించినా అర్థంకాలేదు.

అతను మంత్రులతో ఆలోచిస్తే వాళ్ళు, 'చునం యుద్ధానికి సిద్ధంగాలేం. ఇప్పుడు యుద్ధంచేస్తే జననష్టం తప్ప మనకేమీ ప్రయోజనం ఉండదు. అందుచేత ప్రస్తు