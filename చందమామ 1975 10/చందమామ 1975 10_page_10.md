సోదరులేమైనట్లు ? గడ్డపువాడిని కలుసు కుంటే తెలుస్తుందేమో ! కాని, తాళపు చెవి లేకుండా లోపలప్రవేశించటం ఎలా? ఉదయసుడికి ఏమీ పాలుపోయింది కాదు.

ఆలాగే కొంతసేపు ద్వారం వద్ద నిలబడి, ఎంతకూ ఏమీ తోచక, ఉదయ సుడు విసిగి విసిగి, తన చోటుకువచ్చి పడుకున్నాడు. పడుకున్నాడేకాని నిద్ర పట్టితేనా? ఆ గదిలో ప్రవేశించటం ఎలాగ? గడ్డపువాడిని కలుసుకోవటం ఎలా? సోదరులు ఏమయారు? రాత్రంతా ఉదయసుడికి యిదే ఆలోచన.

తెల్లవారింది. రాత్రికాపలా కాసినజట్టు తిరిగి పాతాళగ్గృహం చేరుకున్నారు. వాళ్ళు రావటంతోటే, యిక్కడవున్న కాపలావాళ్ళు కొలనుకు బయలుదేరి పోయారు. ఉదయసుడికి ఆ వచ్చిన వాళ్ళ ద్వారా, గడ్డపువాడు వేళ్ళాడుతున్న గదిని ప్రవేశించేమార్గం అడిగి తెలుసు కుందామా ఆన్న కోరిక కలిగింది. కాని, వెంటనే ఒక సందేహం కూడా కలిగింది. ఈ ప్రశ్న అడగానే తన మారువేషం బయట పడుతుందేమో! తను పట్టుబడి పోతాడేమో! అందుచేత ఉదయసుడు, ఆ ఆలోచన అంతటితో కట్టిపెట్టివేశాడు.

ఒకవారం రోజులకల్లా రాక్షసుడు తిరిగివచ్చాడు. మునుపటిలాగానే

మొలలో నుంచి తాళంచెవి తీసి, మంత్రం వేసి పెద్దదిచేశాడు. గదితలుపులు తెరిచి లోపల ప్రవేశించాడు. ఉదయసుడు కూడా, అతడితోపాటు యుక్తిగా వాకిలి దాటి లోపల అడుగుపెట్టాడు.

వాకిలికి పక్కగా మనిషి నిలువుకు సరిపడే మూడు పెద్దపెద్ద బానలూ, వాటి పైన మూతలూ వునై. మొదటిదాని పైనవున్న మూత తీశాడు, ఉదయసుడు. దానిలో ఎవరో మనిషి వున్నట్టు కనిపించింది. గబుకున మూసివేశాడు. రెండో బాన మూతతీసి చూశాడు. అందులోనూ ఆలాగే మనిషి కనిపించాడు. అదీ మూసి వేశాడు. మూడవ బాన చూశాడు. ఖాళీగా