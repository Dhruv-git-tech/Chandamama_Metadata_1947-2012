అంతఃపుర దాసీ ఒకతె ద్వారా గోపాలుడు రహస్యం తెలుసుకున్నాడు.

ఆ రోజు ఉదయమే రాణి తన పుట్టింటికి ప్రయాణం కట్టి, తన వెంట తన భర్త కూడా రావాలని పట్టుపట్టింది. రాజుగారు నగరు విడిచి వెళ్ళే పరిస్థితి ఎంత మాత్రమూ లేదు. ఉత్తరపు సరి హాద్దున కొంత అశాంతిగా ఉన్నది. అయన రాణీకి ఎన్నో విధాల చెప్పి చూశాడు, కాని రాణి వినిపించుకోలేదు.

“మీరు నన్ను మా పుట్టింటికి తీసుకు పోయి తీరవలసిందే! లేకపోతే నేను భోజనం చెయ్యను, స్నానం చెయ్యను, ఏమీ చెయ్యను,” అంటూ ఆమె పసి పిల్లలాగా ఏడవసాగింది.

ఈ సంగతి తెలియగానే గోపాలుడు రాజుగారి దర్శనం కోరుతూ, “మహారాజా, తమకు ఏదైనా సమస్య ఉన్నట్టయితే గోపాలుణ్ణి మరవవద్దు. అతడి వల్ల మీకు లాభం ఉండవచ్చు,” అని చీటీ పంపాడు.

రాజుగారి మనిషి వచ్చి, గోపాలుణ్ణి రాజుగారి వద్దకు తీసుకుపోయాడు. రాజు గారు జరిగినదంతా చెప్పి, “గోపాల్, నుపు రాణీగారి పోరు అరికట్టగలవా ? నేను నగరు విడిచి పోవటానికి లేదని నీకూ తెలుసుగద !” అన్నాడు.

“నేను తమ సేవకు ఎప్పుడు సిద్ధంగా లేను? ఆజ్ఞాపించండి,” అన్నాడు గోపాలుడు.

“అలా అయితే అలశ్యమెందుకు, ఉపక్రమించు. నిన్ను సంతోష పెట్టుతానులే,” అన్నాడు రాజు.

“మహారాజా, మహారాణిగారికి చీట్ల పేకాట. అంటే సరదాగదా ? అలా అయితే, నా ప్రయత్నం ఫలిస్తుంది. నాకు కొద్ది గంటలు వ్యవధి ఇయ్యండి,” అన్నాడు గోపాలుడు.

అతను ఇంటికి తిరిగివచ్చి, తన ఇంప్రిజాలసామగ్రి నుంచి ఒక చీట్ల పేక పైకి తీశాడు. ఇది ప్రత్యేకంగా తయారుచేసిన