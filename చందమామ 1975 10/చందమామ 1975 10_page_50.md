భోజనం అయిన కొంతసేపటిక ఒక నౌకరు వచ్చి, 'వేళ మించిపోయింది. తమరు అంతఃపురానికి వెళ్ళారా ?' అని అడిగాడు.

‘ఇప్పుడే వెళుతున్నాను,’ అన్నాడు పేదవాడు.

నౌకరు సలాంచేసి వెళ్ళిపోయాడు.

అయితే పేదవాడికి ఎటుపోవాలో తెలీక కంగారు పుట్టుకొచ్చింది. వాడు అనేక ద్వారాలు తెరిచి చూసినమీదట, అంతఃపురంలో ఆడవాళ్లుండే గది తలుపు దొరికింది.

అ ఇంటి యజమానురాలు చాలా చక్కనిది. వాడు రావటం చూడగానే ఆమె లేచి ఎదురువచ్చింది. ఆమెను

చూడగానే పేదవాడు కొయ్యబారిపోయి కాలు కదిలించలేక పోయాడు. ఆమె వాణ్ణి తీ నుకుపోయి, తన సరసనే కూర్చోబెట్టుకుని సంభాషణ మొదలు పెట్టింది. వాడికి భయంతో గుండె గుబ గుబ లాడుతున్నది.

‘చూడండి! మొన్న ఒక స్నేహితు రాలు మన ఇంటికి వచ్చినప్పుడు మీపేరు అడిగింది. నమ్ముతారో, నమ్మరో! నాకు చచ్చినా మీ పేరు జ్ఞాపకం రాలేదు. ఇప్పటిక నాకు మీ పేరు గుర్తు రావటం లేదు. మరేమీ అనుకోక, కాస్త చెబు దురూ!’’ అన్నదామె.

పేదవాడికి చాలా పెద్ద చిక్కే వచ్చింది.