నుంచి ఒక లోటా, ఎడమవైపు తిత్తిలో నుంచి మరొక లోటా నింపి, ముసలి వాడు రెండో లోటా మహేశుడికి ఇచ్చి, తాగమన్నాడు.

‘‘మత్తువస్తుందేమో, నువు తాగి చూపించు,'' అన్నాడు మహేశుడు.

ముసలివాడు కంగారుగా మహేశుడి చేతి లోటాను తోసివేస్తూ, ‘‘నాకు దాని వాసన పడదు! ముందు గదికిరా, తాపీగా తాగుదాం,'' అంటూ కదిలాడు.

మహేశుడు అనుమానం రూఢి అయింది. అతను చప్పన తిత్తులు మార్చేసి, తన చాకు తీసి, దాన్ని పట్టుకుని పిచ్చి, పిచ్చిగా పాడుతూ నృత్యం చేశాడు. ముసలివాడు తన లోటా ఖాళీ చేసి, ‘‘కుడివైపు తిత్తిలోది నాకు మరో లోటా సారా పట్టుకురా,'' అన్నాడు.

మహేశుడు వెళ్ళి, ఇప్పుడు కుడివైపున ఉన్న తిత్తిని చాకుతో పొడిచాడు. సారా కారి పోసాగింది. అదిచూసి ముసిలాడు, ‘‘అయ్యో, నికేపంలాటి సారా!'' అంటూ

ఆ ధార కింద నోరు పెట్టాడు. వాడు రెండు గుటకలు వేశాడోలేదో, మాట పడి పోయి, కిందపడి తన్నుకుని కోడిపిల్లగా మారిపోయాడు.

మహేశుడు చప్పన కోళ్ళకొట్టం కేసి పరిగెత్తాడు. అక్కడ కోళ్ళకు బదులు మనుషులున్నారు. వారిలో జగదీశుడు కూడా ఉన్నాడు. మహేశుడు తిరిగి లోప లిక వచ్చేసరికి, ఒక గండుపిల్లి కోడి పిల్లను ఎత్తుకుపోతూ కనిపించింది.

‘‘ఎంతపెద్ద భవనం! మనం ఇక్కడే ఉండిపోదాం,'' అన్నాడు జగదీశుడు.

‘‘ఇంత అనుభవం అయినా, నీ బుద్ధి మారలేదు. కష్టపడకుండా సుఖం అనుభవించాలంటావు! కష్టపడి సంపాదించి అనుభవించటంలోనే అనందం ఉన్నది,'' అన్నాడు మహేశుడు.

తరవాత మిత్రులిద్దరూ ఆ భవంతిని బీద ముసలివాడికి అప్పగించి, బాట సారులకు ఆతిథ్యం జరుపుతూ ఉండమని చెప్పి, ముందుకుసాగిపోయారు.