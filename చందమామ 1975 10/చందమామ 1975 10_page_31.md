అడుగుపెట్టినాకనే. నీ తాత తండ్రులు అనేక పాపాలు చేసి కూడబెట్టిన ఆస్తిక వారసుడవు కావటంచేత నీకు కూడా వాళ్ళపాపం సంక్రమించింది. ఆమె కూడా భక్తురాలు కావటంవల్లా, నీ భక్తి పరిపూర్ణం కావటంవల్లా, నీ పట్ల భగవంతుడు కరుణించాడు. ఆయన నిన్ను పవిత్రుణ్ణి చేసే కార్యక్రమం ఆరంభించాడు. యా దృచ్ఛికంగా జరిగిన సంఘటనలన్నీ దానికి సంబంధించినవే. పెళ్ళికి మునుపు నీకు వ్యాపారం కలిసి రావటం దైవఘటనకాదు. అది నీ స్వయం కృషి, అదృష్టమూ మాత్రమే. నిజానికి ఈ రోజుతో నీ ఆయుర్దాయం తీరి పోయింది. అయినా దైవకృషనవల్ల నువు బతికావు. దైవప్రేరణవల్లనే నీ భార్య నీ ప్రాణాలు కాపాడ గలిగింది. మీరిద్దరూ ఇప్పుడు పాపంలేని పుణ్యాత్ములు. ఇప్పుడు నువు తీరిగి వ్యాపారం ప్రారంభించు, దైవసహాయంవల్ల తీరిగి ధనవంతుడివికా గలుగుతావు.'' అన్నాడు శివయోగి.

కులశేఖరుడికి ఇప్పుడు జరిగినదంతా స్పష్టంగా అర్ధమయింది. అతను హైమ వతికి కుమారణ చెప్పుకుని, శివయోగి కాళ్ళకు మొక్కి, ''స్వామీ, నా కొక చిన్న సందేహం. నాలాగే'నా తండ్రి కూడా దైవభక్తి కలవాడేగదా, ఆయనకు దైవ సహాయం ఎందుకు అందలేదు?'' అని అడిగాడు.

''నీ తండ్రికి దైవం పట్ల ఉండినది భక్తికాదు, నమ్మకం. అతను భగవంతుడితో వ్యాపారం చేశాడు. ఆ వ్యాపారంలో చాలా పాపాలూ, మోసాలూ చేశాడు. కోరికలను తీర్చుకోవటం కోసం భగవంతుణ్ణి పూజించటం భక్తి అనిపించుకోదు. అందుకే అతనికి దైవసహాయం అందలేదు.'' అన్నాడు శివయోగి.

కులశేఖరుడి అనుమానం తీరింది. అతను శివయోగి ఆశీర్వచనం పొంది. ఆ ఊళ్లోనే మళ్లీ వ్యాపారం ప్రారంభించి, త్వరలోనే ధనవంతుడై, దానధర్మాలు చేస్తూ పుణ్యాత్ముడుగా బతికాడు.