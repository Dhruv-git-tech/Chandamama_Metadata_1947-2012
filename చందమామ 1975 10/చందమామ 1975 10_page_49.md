పేదవాడు దుస్తులు ధరించటం పూర్తి చేసి, సంచి నుంచి మూడు దీనారాలు తీసి, స్నానశాల మనుములకు ముగ్గురికి తలా ఒకటి ఇచ్చాడు. స్నానశాలవాళ్ళు సగౌరవంగా అతని వెంట బయటికి వచ్చారు.

బయట పేదవాడి కోసం గుర్రం ఒకటి సిద్ధంగా ఉన్నది. నౌకర్లు వాణ్ణి గుర్రం ఎక్కమన్నారు. పేదవాడికి కంపరం పుట్టింది. కాని గుర్రం మీద ఎక్కనంటే నిజం బయటపడి పోతుందని, వాడు దానిమీద ఎక్కి, దాని యిష్టప్రకారం పోనిచ్చాడు.

గుర్రం వెళ్ళి ఒక దివ్యమైన ఇంటి ముందు ఆగింది. నౌకర్లు పరిగెత్తుకుంటూ

వచ్చి తలుపులు తెరిచారు. వాళ్ళ సహాయంతో వాడు గుర్రం దిగి, లోపలికి వెళ్ళి, దిగ్భృమతో లోపల అంతా కలయ జూశాడు.

" తమరు తమ గదికి వెళతారా ? అంతఃపురానికి వెళతారా ? " అని వాణ్ణి నౌకర్లు అడిగారు.

" నా గదికే పోతాను, " అన్నాడు పేదవాడు.

మరి కొంచెంసేపటికి నౌకర్లు వచ్చి, " భోజనం తమ గదిలో చేస్తామంటారా, లేక అంతఃపురంలో చేస్తారా ? " అని అడిగారు.

" ఇక్కడికే తీసుకురండి, " అన్నాడు పేదవాడు.