“అమ్మా, మీ కోరిక ఏదో మీ భర్త నిరాక రించారు. అవునా ?” అని అడిగాడు.

రాణి జవాబు చెప్పలేదు.

గోపాలుడు ఆమె చేతిని మరింత శ్రద్ధగా పరిశీలించి, “తెలుస్తూనే ఉన్నది. మీరు మీ పుట్టింటికి ప్రయాణమై, మీ భర్తను వెంట రమ్మన్నారు. వారు అందుకు అంగీకరించలేదు. అసలు సమస్య ఏమంటే, మీ ప్రయాణం అసలు మంచిదా, కాదా అని! అరె, ఈ రేఖ ఏమిటి? మీకు చీట్లాట అంటే ఇష్టంలా గుందే!” అంటూ రాణి కేసి చూశాడు.

రాణి ముక్తసరిగా, “నిజమే!” అన్నది.

“అలా అయితే చీట్లపేక సహాయంతో సమస్యను పరిష్కరించుధాం. మీ దగ్గిర

కొత్త పేక ఏదైనా ఉన్నదా?” అన్నాడు గోపాలుడు.

పరిచారిక వెళ్ళి, గోపాలుడు తన కిచ్చిన పేక లలో మామూలు పేక తెచ్చింది. గోపాలుడు ముక్కలు పైకితీసి, అన్నిటినీ నేలమీద వెల్లకి లా పరిచి పరీక్షించి, తిరిగి అన్నిటినీ పెట్టెలో పెట్టేసి, పరిచారిక చేతికి ఇచ్చేశాడు.

అతను రాణితో, “అమ్మా, క్రితం రాత్రి మీకు పీడ కలలు ఏమైనా వచ్చాయా?” అని అడిగాడు. రాణి లేదన్నది.

“అలా అయితే పేక వల్ల ప్రయోజనం ఉంటుంది,” అంటూ గోపాలుడు పరిచారిక నుంచి చీట్లపేక తీసుకున్నాడు. గోపాలుడు రాణితో మాట్లాడుతున్న సమా