ఈ నాలుగు రోజులూ అతని ప్రాణాలన్నీ తన ఆవు మీదే ఉన్నాయి. అతను కోటయ్య వేసిన కుర్చీలో కూర్చుంటూనే, “నీ మేలు మరిచిపోలేను, కోటయ్యా. నా ఆవును భద్రంగా చూశావు గదా ?” అన్నాడు.

కోటయ్య ముఖం విచారంగా పెట్టి, "ఏం చెప్పమంటావు, వీరయ్యా! చెప్పాలంటే నోరు రావటంలేదు. నీ ఆవు మొన్నటిదాకా బుద్ధిగానే ఉన్నది. దానికి మేత వేశాను, నీళ్ళు పోశాను. పాలు తియ్యబోతే మటుకు దగ్గిరికి రానియ్య లేదు. పోనీ అని ఊరుకున్నాను. నిన్న పొద్దున చూతునుకదా ఆవు లేదు. కట్టు తాడు తెగి ఉన్నది. ఏ రాత్రివేళో తెంచు

కుని, ఎక్కడికో పారిపోయి ఉంటుంది,” అన్నాడు.

కోటయ్య అబద్ధం చెప్పాడని వీరయ్య గ్రహించాడు, కాని పైకి, “పోనీ లే, కోటయ్యా! ఏం చేస్తాం? అలవాటు లేని చోటుకదూ? అందుకే అది అలా చేసి ఉంటుంది. మరి నే వస్తా,” అని, తన ఇంటికి వెళ్ళిపోయాడు.

వీరయ్యకు ఇప్పుడు ఒక పెద్ద సమస్య వచ్చింది. తన ఆవును తాను తిరిగి సంపాదించాలి; కాని కోటయ్య దొంగ అన్నది బయటపెట్టి, అతని మనసును బాధించకూడదు. అందుకని అతను తెలివి గల తన స్నేహితుణ్ణి ఒకణ్ణి సలహా అడిగాడు. ఆ స్నేహితుడు బాగా ఆలోచించి