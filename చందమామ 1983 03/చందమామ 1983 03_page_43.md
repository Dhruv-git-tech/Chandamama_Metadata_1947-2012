అతడూ, రామనాథం, ధనరాజూ వాకిట్లో నిలబడి పొలం పనులను గురించి మాట్లాడుకుంటూండగా, పూజారి పోతు రాజు కొందరిని వెంటబెట్టుకుని వాళ్ళ దగ్గరకు వచ్చి, ''అయ్యా, అమ్మవారి జాతరగదా! తమరు బహుమానం యిప్పించారి,'' అన్నాడు.

రామనాథం ఏదో అనబోయేంతలో ధనరాజు అందుకుసి, ''అలాగే బహుమానం యిస్తాను. మీ పాటగాళ్ళూ, సాముగరిడీలు చేసేవాళ్ళూ, మా ఇంటిముందు కనీసం అరగంటయినా అగాలి,'' అని ఇంట్లోకి పొయి కొంత డబ్బు తెచ్చి పోతు రాజుకు ఇచ్చాడు.

ఇది చూసి రామనాథం చాలా సంతోషించాడు. అనందం తన బాపమరిదిలో వచ్చిన యింత పెద్ద మార్పుకు ఆశ్చర్య పోయాడు. అంతలో పాలేరు నూకాలు అట్టుగా రావడం చూసి, వాడికి ఏదో చెప్పడానికి ధనరాజు అక్కణ్ణించి వెళ్ళి పోయాడు.

తన కొడుకుకేసి ఆశ్చర్యంగా చూస్తున్న అనందంతో, రామనాథం, ''అరోజున నీతో మాట్లాడిన తరవాత బాగా అలోచించి కావాలనే నేనూ. మీ అత్తయ్యా తీర్థయాత్రలకు బయలు దేరాం. ఈ వయసులో కూడా మా వాడు ఎంత చిన్న పని స్వతంత్రించి చెయ్యలేక పోవడానికి కారణం, మా పెంపకంలోని లోపమని గ్రహించడానికి నాకు చాలా కాలం పట్టింది!'' అన్నాడు చిన్నగా నవ్వుతూ.

'' అంతేనంటా రా?'' అన్నాడు అనందం, ఏమనడానికి తోచక.

''అంతేమరి! రెక్కలొచ్చి ఎగరడానికి సిద్ధంగా వున్న తమ పిల్లల్ని గూటిలోనే వుంచి, ఆహారం తెచ్చి పెట్టడం ప్రారంభిస్తే, జరిగేదేమిటి? పిల్లలు తమకు ఎగిరే శక్తి వున్నదనే సంగతే గుర్తించలేవు. మావాడి విషయంలో కూడా అంతే జరిగింది! ఏమైతేనేం, మావాడి సలహాల కాపురం చక్కబడింది!'' అన్నాడు రామనాథం.