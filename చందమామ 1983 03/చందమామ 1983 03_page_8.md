దణ్ణంపెట్టి, ''చిన్నవాడికైనా, బాగా చదువుకున్న వాడైతే, చెయ్యెత్తి మొక్కమని శాస్త్రాలుచెబుతున్నాయి. మా ఊళ్ళో సరైన గురువు లేక పిల్లలు చెడిపొతున్నారు. నువ్విక్కడే వుండి, మా ఊరి పిల్లలకు చదువు చెప్పారి,'' అన్నాడు.

గురువు చెప్పినమాట గుర్తుంచుకుని రమానందుడు అఊళ్ళో వుండడం తనకు వీలుకాదన్నాడు. అయితే, మర్నాడు తెల్ల వారేసరికి, ఊరివాళ్ళు చాలామంది రక రకాల కానుకలతో రమానందుడి దగ్గిరకు వచ్చి, తమ పిల్లలకు చదువు చెప్పవలసిందిగా కోరారు.

ఆ కానుకలు చూసేసరికి రమానందుడికి అశపుట్టింది. చదువుకోసం యింతగా తాపత్రయపడే వాళ్లకు, చదువు చెప్పడం తన ధర్మంగా భావించాడు. ఆ విధంగా అతడు గురువు యిచ్చిన సలహాను తోసిపుచ్చాడు!

గ్రామాధికారి రమానందుడి కోసం ఒక చిన్నఇల్లు ఏర్పాటు చేశాడు. అతడు బడి ప్రారంభించే ముందు అయన, ''నీ బడి సరిగ్గా నడవకపొతే నువ్వు, అదిగో, ఆ కనబడే పెద్ద ఇంట్లో వుండవలసి వస్తుంది!'' అని చెప్పాడు.

రమాపతికి, గ్రామాధికారి మాటలు అర్థంకాలేదు.

మూర్ఖాపురం పిల్లలు మహా అల్లరి వాళ్ళు. రమానందుడు ఏంచెప్పినా వినకుండా, అల్లరిచేస్తూండే వాళ్ళు. రమానందుడు వాళ్లల్లో ప్రతి ఒక్కణ్ణి శ్రద్ధగా గమనించి, అంతా అల్లరివాళ్ళు కారనీ, వాళ్ళల్లో కొందరు మిగతా వాళ్ళను పాడు చేస్తున్నారనీ గ్రహించాడు. అతడు అల్లరి పిల్లల్ని వేరుచేసి, ఒకరోజున వాళ్ళను కఠినంగా శిక్షించాడు.

ఆ రాత్రే గ్రామాధికారి రమానందుణ్ణి కలుసుకుని, ''పిల్లల్ని ఎందుకుకొట్టావు?'' అని అడిగాడు.

''వాళ్ళు అల్లరి చేశారు, కొట్టాను !'' అన్నాడు రమానందుడు.