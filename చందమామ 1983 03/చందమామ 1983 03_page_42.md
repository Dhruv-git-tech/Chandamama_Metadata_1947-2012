“అప్పు యిస్తే, మీ స్నేహితుడు తీర్చగలడో లేదో, ఆ సంగతి మీరాలోచించుకోవాలి. ఇందులో మీ నాన్నగారి సలహా, నా సలహా ఎందుకు?'' అన్నది గుణమణి.

ఒక వారం రోజులు గడిచాక పాలేరు నూకాలు, ధనరాజు దగ్గిరకు వచ్చి, ''మనం చెరుకుతోట వెయ్యాలి. ఎన్నిమడులలో వేద్దామంటారు?'' అన్నాడు.

“ఎంత పొలంలో చెరుకు వెయ్యాలో, నాన్న చెపితే నేను వేయించే వాడిని. ఇప్పుడేం చేయాలో తోచడం లేదు,'' అన్నాడు ధనరాజు భార్యతో.

“ఇందులో తోచక పొవడాని కేముందండి? మీరు రోజూ పొలం వెళ్ళి వస్తున్నారు కదా. ఈ మధ్యతీసివేసిన మడిలో, యిప్పట్లో మళ్ళీ చెరుకు వెయ్యం గదా! కొన్ని మడులు వరి సాగుకు వుంచాలి. పొతే, యింకెన్ని మడులు ఖాళీగా వుంటాయో మీకు తెలుసు,'' అన్నది గుణమణి తాపిగా.

రెండు రోజులు తెరకుక్కండానే ధనరాజు తను ఆలోచించి నిర్ణయించిన ప్రకారం పొలంలో చెరుకు ఊడ్పులు పూర్తి చేయించాడు. తరవాత ఇతరప్రతా పొలం పనులూ, ఇంటి అవసరాలను గురించి ధనరాజు అదిగినప్పుడల్లా, గుణమణి, ''అవన్నీ మీకేం తెలియనివికావు,

మధ్య నా సలహా లెందుకు?'' అనడం ప్రారంభించింది.

ఈ లోపల తండ్రి రామనాథం నుంచి ధనరాజుకు, తాము మరి కొన్ని క్షెత్రాలు చూడబోతున్నామనీ, మరి రెండు నెలలకు గాని తిరిగిరామనీ కబురు వచ్చింది.

ఆ విధంగా ధనరాజు తన సొంత నిర్ణయాలతో పొలం బాధ్యతలూ, ఇంటి బాధ్యతలూ విజయవంతంగా నిర్వహించాడు. మూడు నెలల తర్వాత అతడి తల్లిదండ్రులు యాత్రలనుంచి తిరిగివచ్చారు.

ఈ సంగతి తెలిసి అనందం, వాళ్ళను పలకరించిపొయేందుకు వచ్చాడు. అవి గ్రామదేవతపండుగ ప్రారంభపు రోజులు.