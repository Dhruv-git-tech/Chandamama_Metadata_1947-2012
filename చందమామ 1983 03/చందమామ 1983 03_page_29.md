“పెద్ద ఒంటె—అవునా?” అని పెద్ద వాడు మళ్ళీ అడిగాడు.

“అవును. మీరు చూశారా దాన్ని?”

“దాని ఎడమకన్ను గుడ్డిది—అవునా?”

“దాని మీద ఒక స్రీ, ఒక బిడ్డా ఎక్కి ఉన్నారు కాదూ?” అని మూడోవాడడిగాడు.

“నిజం నిజం! మీరు దాన్ని చూశా రన్నుమాట!” అన్నాడు గుర్రమెక్కినవాడు.

“మేము నీ ఒంటెను చూడనేలేదు,”

అన్నారు అన్నదమ్ములు.

ఒంటెను పొగొట్టుకున్నవాడికి వాళ్ళ ప్రసంగం అనుమానం తగిలింది. “నా

ఒంటెనూ, దానిమీద ఉన్న నా భార్యనూ. కొడుకునూ ఏం చేశారో చెప్పకపోతే మిమ్మల్ని పాదుషా దగ్గిరికి ఈడ్చుకు పోతాను,” అన్నాడతను.

“మేము నీ ఒంటెనుగానీ, నీ భార్యను గానీ, నీ కొడుకునిగానీ కళ్ళు చూడలేదు. కాని ఈ దిక్కుగా వెళ్ళితే మాత్రం నీకు నీ ఒంటె దొరకవచ్చు.” అన్నారు అన్నదమ్ములు.

“మీరు కళ్ళు చూడని ఒంటెనూ, దాని మీద ఉన్నవారినీ ఎట్లా వర్ణించారు? పాదుషా దగ్గిరికి పదండి!” అంటూ గుర్రమెక్కినవాడు, వారిని పాదుషా దగ్గిరికి తీసుకు పొయి, వారు తన ఒంటెనూ, భార్యనూ, కొడుకునూ తస్కరించినట్టు ఫిర్యాదు చేశాడు.

“వాళ్ళు తస్కరించారనటానికి అధార మేమిటి?” అని పాదుషా అడిగాడు.

“నా ఒంటె పెద్దదనీ, దానికి ఒక కన్ను గుడ్డిదనీ, దాని మీద ఒక స్రీ, ఒక బిడ్డా ఉన్నారనీ వీళ్ళు చెప్పారు. అతరు వాత ఏమీ చూడనేలేదన్నారు. ఏమీ చూడని వాళ్ళు ఈ వివరాలన్నీ ఎలా చెప్పారు?” అన్నాడు ఒంటెను పొగొట్టు కున్నవాడు.

“అ ప్రశ్నకేం చెబుతారు?” అని పాదుషా అన్నదమ్ముల నడిగాడు.