ఏమన్నాడు ?'' అని అవ్వ అత్రంగా శంభుణ్ణి ప్రశ్నించింది.

"అడిగా నవ్వా! నీ మనమరాలికి నచ్చిన వరుడు కనబడగానే దానంతట అదే మాట వస్తుందని అంగీరస మహాముని చెప్పాడు!" అన్నాడు శంభుడు.

సరిగా ఆ క్షణంలోనే అవ్వ మనమ రాలు అక్కడికి వచ్చింది.

శంభుణ్ణి చూడగానే ఆ పిల్ల చెక్కిళ్ళు సిగ్గుతో ఎర్రబడ్డాయి. ఆమె అవ్వతో, "ఈయన ఎవరు అమ్మమ్మా!" అన్నది.

అవ్వ అశ్చర్యంతో నిర్ఘాంతపోయి, "నిజంగా నీ నోట మాట వచ్చిందా, నా తల్లి! అయితే ఈ అబ్బాయే నీ మొగుడు! మీ ఇద్దరికీ ఇవాళే పెళ్ళి చేయిస్తాను!" అన్నది అనందంతో.

ఆ ప్రకారమే శంభుడు ఆ పిల్లను పెళ్లాడి అమెనూ, బంగారపు బిందెనూ, మణిని వెంటబెట్టుకుని ఇంటికి వచ్చాడు.

ఈ లోపుగా శంభుడి తల్లి కొడుకు కోసం ఏడ్చి ఏడ్చి కళ్ళు పొగౌట్టుకుని గుడ్డిదై పోయింది. కొడుకు గొంతు విని అనందించిందే తప్ప అమె వాణ్ణి కళ్ళు చూడలేకపోయింది. తన కోడలిని కళ్ళు చూడలేకపోయింది.

శంభుడు మణిని తీసి తల్లి కళ్ళకు దగ్గిరిగా పెట్టి, "ఇదైనా కనిపిస్తున్నదా, అమ్మా?" అని అడిగాడు.

తల్లి దాన్ని చేతిలోకి తీసుకుని తన కళ్ళకు ఎంతో దగ్గిరిగా పెట్టుకుని, "కని పించటం లేదు, నాయనా!" అంటూండ గానే ఆ మణి అమె గుడ్డికళ్ళకు తగిలింది.

అ మరుక్కణమే అమె కళ్ళు యధా ప్రకారం వచ్చేశాయి. ముని చేసిన తప స్సంతా దిగమింగిన ఆ మణి చాలా మహిమ గలదని శంభుడు తెలుసు కున్నాడు. దాని సహాయంతో తనకు ఏ కష్టాలూ రాకుండా చూసుకుంటూ, బంగా రంతో తన కోరికలన్నీ తీర్చుకుంటూ అతను తన భార్యతో ఎంతోకాలం సుఖంగా కాపరం చేశాడు.