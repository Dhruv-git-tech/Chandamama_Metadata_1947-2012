చ్చారోకానీ, వాటిమహిమ వాడి మెదడుపై అద్భుతంగా ప్రభావం చూపింది,” అన్నారు.

యోగినవ్వి, “ఇందులో నా గుళికల ప్రభావం ఏమీలేదు. అసలుతప్పంతామీలో వుంది. అందువల్లనే విశాలుడిలా తయా రయ్యాడు,” అన్నాడు.

తర్వాత విశాలుడి తల్లిదండ్రులకు అర్థంకావడానికి, ఆయన అసలు విషయాన్ని ఇలా వివరించాడు: “భగవంతుడు మనుషులందరికీ సమంగానేబుద్ధిని ప్రసాదించినా, కొందరు బద్ధకస్తులు దాన్ని సక్రమంగా ఉపయోగించక, అన్నింటికీ ఇత రులమీదనే ఆధారపడతారు. లేత వయసులో, ఆ బద్ధకం వల్ల కలిగే హాని వారికి తెలియదు. ఆ వయసులో అన్నీ నిర్లక్ష్యం చేసి, అందుకు పెద్దయ్యాక విచారిస్తారు.

“విశాలుడు తెలివైనవాడే కానీ బద్ధకస్తుడు. అందుకని మతిమరుపు అలవాటు చేసుకున్నాడు. మతిమరుపువాడికెవరూ ఏపనీ చెప్పరు. మతిమరుపువాణ్ణి ఎవ్వరూ తప్పుపట్టరు. స్నేహితులు ఆటల్లో వాడిమీద జాలిపడుతున్నారు. ఆటల్లో ఓడిపోవడం వల్ల, వాడికేంనష్టం అనిపించదు. అలాగే వాడికే అవసరాలున్నా అన్నలో, తండ్రో

చూసుకుంటున్నారు. తల్లి వాడికి పిలిచి భోజనం పెడుతున్నది. మతిమరుపు తన ప్రాణాలు తీయవచ్చునని భయంకలగ్గనే, వాడి జ్ఞాపకశక్తి అద్భుతంగా పనిచేసింది.

“వాడిబుద్ధిలో లోపముందా? లేకబద్ధకం, నిర్లక్ష్యంతో మతిమరుపును కొనితెచ్చుకుంటున్నాడా, అన్నది పరీక్షించడానికే, నేను ఈఅయిదురోజులు వాడిలో ప్రాణభయాన్ని కలిగించాను. వాడికి జ్ఞాపకశక్తి లోపం లేదని తెలిసింది కాబట్టి, ఇకమీదట మతి మరుపు తొలగకపోతే, విశాలుడి వాటా మూడెకరాలపాలం కూడా, ముగ్గురన్న దమ్ములకూ ఇచ్చేసి, వీణ్ణి వాళ్ళ దయా ధర్మ భిక్షంపై ఆధారపడి బ్రతకమనండి తప్ప- మొత్తం ఆస్తిఅంతా వీడికే ఇచ్చే పారబాటు ఆలోచన చేయవద్దు.”

“నావాటామూడెకరాలేమిటి? అయిదెక రాలుకదా!” అన్నాడు విశాలుడప్రయత్నంగా.

యోగి చిటికెలువేస్తూ నవ్వి, విశాలుడి తల్లిదండ్రులతో, “మీ విశాలుడికి మీఆస్తి ఎంతో, అందులో తన వాటా ఎంతో కూడా స్పష్టంగాగుర్తుంది. గమనించారా?” అన్నాడు.

ఆ తర్వాత విశాలుడిని మతిమరుపు బాధించలేదు.