విశాలుడి మతిమరుపు

పెనుమూడి అనే గ్రామంలో వుండే జగన్నా ధానికి నలుగురుకొడుకులు. వారిలో ఆఖరు వాడు విశాలుడు, పెద్దవాళ్ళు ముగ్గురూ కష్టపడి చదువుకుని, జీవితంలో స్థిరపడ్డారు. విశాలుడికి చదువు సరిగా అబ్బు లేదు. అందుక్కారణం వాడి మతిమరుపు.

ఏమిచదివినా వెంటనే మర్చిపోవడం విశాలుడి సహజగుణం. చదువే కాదు, అన్ని విషయాల్లోనూ వాడి మతిమరుపు అలాగే వుండేది. స్నేహితులతో అటలాడితే దొంగ ఎవరో మర్చిపోయేవాడు. అటల గొడవలో తిండిగురించి మర్చిపోయేవాడు. తిండి తిన్నాక ఆ విషయం మర్చిపోయే వాడు. పారపాటున తల్లి మళ్ళీ పిలిస్తే, మళ్ళీ వెళ్ళి భోజనం చేసేవాడు. డబ్బులిచ్చి సంతకుపంపిస్తే, ఏమికొనాలో మర్చిపోయే వాడు. తోచినవి కొనితెచ్చి, ఏవి ఎంతక్కొన్నాడో మరిచేవాడు.

తల్లిదండ్రులకు విశాలుడి మతిమరుపు గురించి బెంగగావుండేది. వాళ్ళు వాడిని దగ్గరుండి శ్రద్ధగా చదివించారు. జ్ఞాపక శక్తి వృద్ధిపాందలేదు. తలకు నిమ్మనూనె మర్దన కూడా చేయించారు. మతిమరుపు పోలేదు. సరస్వతీలేహ్యం తినిపించారు. వాడిలో ఏవిధమైన మార్పులేదు.

ఈవిధంగా, విశాలుడికి పదిహేను నిండాయి. తల్లిదండ్రులకు వాడి స్థితి చూసి మరింత బెంగపట్టుకున్నది. విశాలుడి అన్నలు మంచివాళ్ళు. వాళ్ళు తల్లి దండ్రులతో, “మేము సుఖంగా వుంటున్నాం. మనకున్న ఇరవై ఎకరాల ఆస్తి విశాలుడికే ఇచ్చేస్తాం. అందులో ఒక్క ఎకరం కూడా వాటా అడక్కుండా, మేము స్వయంకృషితో బ్రతుకుతాం. మీరు దిగులు పడకండి!” అని దైర్యం చెప్పారు.