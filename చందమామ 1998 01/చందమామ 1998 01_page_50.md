ఇంద్రుడు భయపడి, ఆ విశ్వరూపుడి
తపస్సుకు భంగం కలిగించమని అప్పరస
లను పంపాడు. కాని వాళ్ళు విశ్వరూపుడి
బుద్ధిని చలింపజేయలేకపోయారు.

అప్పుడు ఇంద్రుడు తానే వెళ్ళి విశ్వ
రూపుణ్ణి వజ్రాయుధంతో కొట్టి చంపాడు.
అందువల్ల ఇంద్రుడికి భయం తీరిపో
యింది గాని, త్వరలోనే అంతకన్న పెద్ద
ప్రమాదం అతనికి దాపరించింది.

తన కొడుకును ఇంద్రుడు చంపాడని
తెలిసి త్వష్ట మండిపడి, ఇంద్రుణ్ణి చంప
గల వాణ్ణి, వృత్తుడు అనేవాణ్ణి సృష్టిం
చాడు. ప్రళయకాల సూర్యుడిలాటి
వృత్తుడు తండ్రి అజ్ఞమీద స్వర్గానికివెళ్ళి,
ఇంద్రుణ్ణి యుద్ధానికి పిలిచాడు. ఆయు
ధాలు లేని వృత్తుడు ఇంద్రుడి అస్తాలను
లక్ష్యపెట్టక, అతన్ని పట్టుకుని మింగేశాడు.
కాని వృత్తుడికి ఆవలింత వచ్చేసరికి
ఇంద్రుడు తిరిగి బయటపడి, వృత్తుడితో
యుద్ధం మాని పారిపోయాడు.

తరవాత ఇంద్రుడు దేవతలను వెంట
బెట్టుకుని విష్ణువు వద్దకు వెళ్ళి, తనకు
దాపురించిన కష్టాలు తెలిపి, వృత్తుణ్ణి

చంపే ఉపాయం చెప్పమని వేడుకున్నాడు.
“వృత్తుడు ఇప్పుడు చావడు. వాడితో
ముందు సఖ్యం చేసుకో,” అని విష్ణువు
ఇంద్రుడికి సలహా ఇచ్చాడు. అప్పుడు
మహర్షులు వెళ్ళి, వృత్తుడితో, “నువ్వు
ఇంద్రుణ్ణి జయించలేవు. ఇంద్రుడు నిన్ను
జయించలేడు. మీరిద్దరూ సంధి చేసుకుని
సౌఖ్యంగా ఉండండి,” అని చెప్పారు.

వృత్తుడు వారి మాట విని ఇంద్రుడితో
సంధిచేసుకుని, ఇంద్రుడంటే చాలాప్రేమ
తోనూ, గౌరవంతోనూ ఉంటూ వచ్చాడు.
కాని ఇంద్రుడు సమయంకోసం కాచుకుని
ఉండి, ఒకసాయంకాలం వృత్తుడు ఒంట
రిగా సముద్రతీరాన విహరిస్తున్న సమ
యంలో, తన వజ్రాయుధంతో చంపేశాడు.

విశ్వరూపుణ్ణి చంపినపాపమూ, వృత్తుణ్ణి
చంపిన పాపమూచుట్టుకుని ఇంద్రుడు
మతిచెడి, ఎవరికీ కనపడకుండా తిరగ
సాగాడు. ఇంద్రుడిలా అయిపోగానే ఇంద్ర
పదవికి మరొకరిని చూడవలసి వచ్చింది.
మహర్షులు నహుషుడి వద్దకు వెళ్ళి,
ఆయనను ఇంద్రపదవి గ్రహించమనీ,
మూడులోకాలూ ఏలమనీ వేడుకున్నారు.