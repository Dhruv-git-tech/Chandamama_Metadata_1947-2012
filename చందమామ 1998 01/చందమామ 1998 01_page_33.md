స్వతంత్రం పొందాక మనదేశం నుంచి చాలామంది పోర్ట్ బ్లాయిర్‌కు వలసవెళ్ళి అక్కడే స్థిరపడ్డారు.
అటువంటి వారిలో బెంగాలీలు ప్రథమ స్థానంలోనూ, తమిళులు రెండవ స్థానంలోనూ ఉన్నారు.

పోర్ట్ బ్లాయిర్ అనగానే గుర్తుకువచ్చేది అక్కడున్న సెల్యులార్ జెయిలు, ఇక్కడ 698 చిన్న చిన్న గదులతో ఒకపెద్ద జైలు ఉన్నది. అందులో ఒక్కటి కూడా పడక సదుపాయం గల విశాలమైన గదిలేదు.

ఈ జైలును 1886వ సంస్థలోనూ, 1906వ సంస్థలోనూ నేరస్థులను బంధించడానికి బ్రిటిష్ వాళ్ళు నిర్మించారు. ఆ తరవాత వాటిని స్వతంత్ర యోధులనూ, విప్లవవీరులనూ బంధించడానికి ఉపయోగించారు. ఈనాడు అదొక జాతీయ స్మారక చిహ్నంగా ఉంటున్నది.

పోర్ట్ బ్లాయిర్‌లోని 'చాత్తమ్ సామిల్స్' ఆసియా ఖండంలోనే అతి ప్రాచీనమైన 'సామిల్లు'గా ప్రసిద్ధిగాంచింది. హాడో పట్టణంలోని ఈ సామిల్లు షోరూమ్‌లో ప్రపంచంలోని అత్యుత్తమమైన కలప చెక్కలు లభ్యమవుతున్నాయి.

ఒకప్పుడు బ్రిటిష్ పరిపాలనా కేంద్రమైన రాస్సఐలండ్, పోర్ట్ బ్లాయిర్‌కు కొన్ని క.మీ. దూరంలో ఉన్నది. ఒకప్పుడది భూకంపానికి లోనవడంతో ప్రజలు ఆ దీవిని వదిలిపెట్టారు.

'చిరియా టాఫూ' (పక్షులదీవి) పోర్ట్‌బ్లాయిర్‌కు 26. క.మీ. దూరంలో ఉన్నది. ఇది రకరకాల పక్షులకు నిలయంగా పర్యాటకులను అలరిస్తుంది. ఈ దీవిలో 'స్విఫ్‌లెట్ గూళ్ళు' చాలా ఉన్నాయి. వీటిని సేకరించడానికి బర్మావంటి దేశాలనుంచి కూడా వస్తూంటారు. అయితే, వాళ్ళు ఈ గూళ్ళతో పాటు ఇక్కడి స్థానికులను కూడా పట్టుకుపోయి బానిసలుగా విక్రయించేవారు. అందువల్ల కొత్తవాళ్ళను చూడగానే ఇక్కడి వారు హడలిపోయి హాని తలపెట్టడానికి పూనుకుంటారు.

ఒంజెన్ తెగ. ప్రజలు