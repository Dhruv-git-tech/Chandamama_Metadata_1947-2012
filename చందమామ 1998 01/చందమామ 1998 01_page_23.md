మగధ సైనికులు పెద్ద సంఖ్యలో గుమి
గూడుతున్నారని గూఢచారుల ద్వారా
తెలిసి నాయకులు అమితాళ్ళర్వం
చెందారు. మగధ సేనలు మరెక్కడికైనా
వెళుతూ, మార్గ మధ్యంలో తమ రాజ్యంకేసి
వస్తున్నాయా? లేక వాటి గమ్యస్థానమే
తమ రాజ్యమా? అని పాలకులు తీవ్రంగా
ఆలోచించసాగారు.

అంతలోనే మగధసేనలు భీకరమైన
ఉప్పెనలా కళింగరాజ్యంలోకి విజృంభిం
చాయి. ఎదురైన అమాయక ప్రజలను
హతమారుస్తూ, మార్గమధ్యంలోని ఇళ్ళను
తగులబెడుతూ రాజధాని తోశాలి కేసి
దూసుకు రాసాగాయి.

ఈవార్త అందగానే, “దుర్మార్గమైన ఈ
దురాక్రమణను మనం ఎదుర్కోక తప్పదు.
మగధసేనలను తిప్పికొట్టాలి!” అన్నాడు
వృద్ధుడైన ఒకనాయకుడు.

అందుకు మిగిలిన నాయకులందరూ
అంగీకరించారు. హుటాహుటిగా వారివారి
పరగణాలకు వెళ్ళి దురాక్రమణను తిప్పి
కొట్టడానికి సిద్ధంకాసాగారు. కనీసం ఇంటి
కొకరు సైన్యంలో చేరి రాజ్యాన్ని దురాక్ర

మణ నుంచి కాపాడుకోవాలనీ, వాళ్ళం
దరూ మరునాడే తోశాలి నగరం చేరుకో
వాలనీ పట్టణాలలో, పల్లెలలో చాటింపు
వేయించారు.

ఆ చాటింపు విన్న ప్రజలు మొదట
అందోళన చెందారు. ఆ తరవాత తమ
ఇళ్ళల్లో ఉన్న రకరకాల ఆయుధాలను
చేతబట్టి రాజధాని కేసి బయలుదేరారు.
తోశాలి నగరాన్ని వదులుకుంటే కళింగ
రాజ్యాన్నే వదులుకోవలసి వస్తుంది. కాబట్టి
రాజధానీనగరాన్ని ఎలాగైనా కాపాడుకోవా
లన్న పట్టుదలతో పిన్నలూ, పెద్దలూ
యువకులూ అనే తారతమ్యం లేకుండా
తండోపతండాలుగా రాజధాని కేసి రాసా
గారు.

ప్రశాంతంగా వున్న గ్రామాలనుంచి
పురుషులందరూ వెళ్ళిపోవడంతో స్త్రీలలో
ఏడుపులూ, వేదనలూ, రోదనలూ చెలరే
గాయి.

రాజధానిని చేరిన సామాన్య యువకు
లకు, తోశాలిలోని సైనికులు శత్రువులను
ఎదుర్కునే మెళకువలనునేర్పి, తగినశిక్షణ
ఇవ్వడం ప్రారంభించారు.- (ఇంకావుంది)