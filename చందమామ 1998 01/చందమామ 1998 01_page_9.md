మంత్రగత్తె భోషాణం

ముత్యాలవ్యాపారి మురహరికి నలుగురు కొడుకులు. పెద్దవాళ్ళు ముగ్గురూ తెలివయినవాళ్ళు. వాళ్ళు తండ్రికి వ్యాపారంలో చేదోడువాదోడుగా వుండేవారు. ఆఖరివాడు వెంకటప్ప మందమతి. అందరూ వాడిని వెంకటప్ప అనడానికి బదులు, వెర్రి వెంగళప్ప అంటూ హేళన చేసేవారు. వాడికి ఆపేరే స్థిరపడిపోయింది. చిన్నతనంలోనే తల్లిని పోగుట్టుకున్న వెంగళప్ప అంటే, మురహరికి పంచప్రాణాలు.

పెద్దకొడుకులు ముగ్గురికీ పెళ్ళిళ్ళయి, కోడళ్ళు కాపరానికి వచ్చారు. మామగారు తమ భర్తల కన్నా వెంగళప్పను ప్రేమగా చూడడం వాళ్ళకు గిట్టేదికాదు.

వెంగళప్పకు పెళ్ళిచేస్తే, అతడి ప్రవర్తనలో మార్పురావచ్చని మురహరి ఆశ. అయితే, వెంగళప్పను గురించి ఆ చుట్టు పక్కల ఊళ్ళల్లో అంతా ఎరిగివుండడంతో,

వాడికి పిల్లను ఇవ్వడానికి ఎవరూ ముందు కురాలేదు. వెంగళప్ప పెళ్ళిని గురించిన దిగులుతోనే, మురహరికళ్ళుమూశాడు.

ఆరోజునుంచి వెంగళప్ప కష్టాలు ఆరం భమయ్యాయి. వాడి వదినెలు వాడిచేత అడ్డమైన చాకిరీ చేయించేవాళ్ళు. అయితే, ఏపనీసరిగా చేయడం చేతగాని వెంగళప్ప, అప్పగించినపనులన్నీపాడుచేస్తూండేవాడు.

ఒకరోజు భర్తలు ఇంటలేని సమయంలో, వెంగళప్ప వదినెలు ముగ్గురూ నడిమింట సమావేశమయ్యారు.

“తిండికి తిమ్మరాజు, పనికిపోతురాజు! ఈ వెంగళప్పశనిని బతికున్నన్నాళ్ళూతేరగా పోషించవలసిందేనా?” అన్నది పెద్దవదినె చేతులు తిప్పుతూ.

“ఈవెర్రిమాలోకానికి పిల్లనిచ్చేదిక్కు లేదు. ఇకఇల్లరికానికి ఏఊరుపంపిస్తాం?” అంటూ మూతివిరిచింది రెండవవదినె.