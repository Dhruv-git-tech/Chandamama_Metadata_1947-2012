“అందరికీ ముందు పాయసం వడ్డించు,” అని చలమయ్య రాముడి పెళ్ళాన్ని అజ్ఞాపించాడు.

రాముడి పెళ్ళాం నూకలగంజి పాత్ర తీసుకుని, ఒక్కొక్కరి విస్తరిలోనూ గంజీ, ఉప్పు, పచ్చిమిరపకాయలూ వడ్డించసా గింది. తన విస్తట్లో పడిన పదార్థాలు చూడగానే పెళ్లికొడుకు తండ్రి పరంధా మయ్య ముఖం కందగడ్డలా అయిపోయింది.

వడ్డన ఇంకా తన దాకా రాకమునుపే అతిథుల వాలకంలో మార్పు గమనించి చలమయ్య, “ఏమిటి, బావగారూ, ఆలోచిస్తున్నారు? అది పాయసంలెండి. మీ కోసం ఇవాళ ప్రత్యేకంగా చేయించాను. చల్లారకముందే భోంచెయ్యండి. చల్లారితే బాగుండదు,” అన్నాడు.

పరంధామయ్య అగ్రహంతో విస్తరి ముందు నుంచి లేచి, “భలేవాడివేనయ్య! మమ్మల్ని ఇంతగా అవమానిస్తావా? నీతో సంబంధం చేసుకుంటే మా పరువు గంగపాలే! నూకలగంజి పోసి పాయస మంటావా? మాకు పాయసం ముఖమే తెలియదా?” అంటూ తనవారి నందరినీ

అక్కణ్ణించి లేవగాట్టి, వేగంగా వెంట తీసుకుపోయాడు.

ఈ సంగతి క్షణాల మీద ఊరంతా పాక్కిపోయింది.

చలమయ్యకు రాముడి మీదా, వాడి పెళ్ళాం మీదా భరించరాని అగ్రహం వచ్చింది. అతడు రాముడి మీద విరుచుకు పడి, “త్రాష్టుడా! నీ పెళ్ళాం చేత పాయసం చేయిస్తానని చెప్పి, నూకలగంజి పోయించి నలుగురిలోనూ నా పరువు తీశావుగదరా!” అంటూ అరవసాగాడు.

వాకిట పోగైన నలుగురూ సంగతి వివరంగా గ్రహించారు.

రాముడు మాత్రం తాపీగా, “గతిలేని వాడికి గంజే పాయసమని మీకు తెలి యదా? మీరిచ్చే జీతం డబ్బులతో మాకు నూకల గంజికి మించిన పాయసంఎలా వస్తుంది? మేం రోజూ తాగే పాయసమే గదా మీరు చెయ్యమన్నది? మధ్య మా తప్పేమున్నది?” అన్నాడు.

చలమయ్యకు తల తీసేసినట్టయింది. మరేమీ మాట్లాడలేకపోయాడు. అతనికి తగిన శాస్త్రి చేసినందుకు రాముణ్ణి ఊళ్ళోవాళ్ళు మెచ్చుకున్నారు.