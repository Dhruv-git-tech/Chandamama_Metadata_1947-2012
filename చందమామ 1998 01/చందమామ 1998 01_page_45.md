రావటమే నీ ప్రధాన కర్తవ్యం. దుర్యోధనా దులవల్ల నీకు ఎలాటిభయమూఉండదు. నువ్వు దూతవేగాక, వయసులో చాలాపెద్ద వాడివి,” అని హెచ్చరించాడు.

ధ్రుపదుడి పురోహితుడు తన శిష్య గణాన్ని వెంటబెట్టుకుని హస్తినాపురానికి బయలుదేరి వెళ్ళాడు.

తరవాత పాండవులు ఇతర రాజుల వద్దకు దూతలను పంపారు గాని, కృష్ణుడి వద్దకు అర్జునుడు స్వయంగా బయలు దేరాడు. వేగులవాళ్ళ ద్వారా పాండవుల చర్యలన్నీ తెలుసుకుంటున్న దుర్యోధనుడు కొద్దిపాటి పరివారాన్ని వెంటబెట్టకుని, తాను కూడా స్వయంగానే ద్వారకకు వెళ్ళాడు. అర్జునుడూ, దుర్యోధనుడూ ఒకే రోజు ద్వారకలో అడుగుపెట్టారు.

ఇద్దరూ కృష్ణుడి ఇల్లు చేరేసరికి కృష్ణుడు నిద్రపోతున్నాడు. కృష్ణుడి తలదిక్కుగాఒక ఉత్తమాసనంఉన్నది. దుర్యోధనుడుతిన్నగా వెళ్ళి అందులో కూర్చున్నాడు. దుర్యోధనుడి వెనకనే అక్కడికి ప్రవేశించిన అర్జునుడు చేతులు కట్టుకుని, కృష్ణుడి కాళ్ళ వద్ద నిలబడ్డాడు.

మరికొంత సేపటికి కృష్ణుడు నిద్రలేస్తూ, తన కాళ్ళ వద్ద నిలబడి ఉన్న అర్జునుణ్ణి చూసి, తరవాత తన తల వైపున కూర్చుని ఉన్న దుర్యోధనుణ్ణి చూశాడు. అతను ఇద్దరితోనూ కుశలప్రశ్నలు చేసి, అతిథి సత్కారాలు పూర్తి చేసిన మీదట వారు వచ్చిన పని అడిగాడు.

దుర్యోధనుడు చిరునవ్వు నవ్వుతూ, “కృష్ణా, మాకు జరగబోయే యుద్ధంలో నువ్వు నాపక్షానఉండి సహాయంచెయ్యాలి. నీకు నేనొకటి, అర్జునుడు ఒకటీ కాదు గద! ఇద్దరమూ నీకు ఒకేరకం బంధు వులం. అయినా, ముందుగా నేను నీవద్దకు వచ్చాను. అందుచేత నువ్వు నాకేసహాయం చెయ్యటం ధర్మం,” అన్నాడు.

దానికి కృష్ణుడు, “నువ్వు ముందే వచ్చావు గాని, నేను ముందు అర్జునుణ్ణి చూశాను. అందుచేత, నేను మీ ఇద్దరికీ సహాయంచేస్తాను. చిన్నవాడు గనక అర్జునుడు ముందు కోరుకుంటాడు. నావంటి వారు యోధులు పదిలక్షలమంది ఉన్నారు. వారు ఒకపక్షం. నేను మరొకపక్షం. నేను మాత్రం యుద్ధంచెయ్యను, సలహాఇస్తాను. అర్జునా, ఇందులో నువ్వు ఏ పక్షం కోరు కుంటావు?” అని అడిగాడు.