ఆమెకు ఎంతగానో నచ్చాడు. కూతురు సిగ్గుపడుతూ తలుపు మూసి లోపలకు రావడంచూసి, సంగతిగ్రహించిన మరి డమ్మ, “తెల్లవారగానే ఆకుర్రాడితో నీపెళ్ళి జరిగిపోతుంది. మనిషి ఒట్టి అమాయ కుడైనా, చాలా బుద్ధిమంతుడు. మంచి తెలివైన అడపిల్లకు, అమాయకుడు భర్తగా దొరకడం, పూర్వజన్మపుణ్యం అంటాడు-మాగురువు నేపాళభట్టు!” అంటూ పెద్దగా నవ్వింది.

అతర్వాత ఆమె, తెల్లవారుజామున అడవికోళ్ళుకూయడం ప్రారంభించగానే, నిద్రపోతున్న వెంగళప్పను తట్టిలేపి, “అల్లుడూ! నాకూతురు స్వర్ణమంజరిని పెళ్ళిచేసుకుంటే, నువ్వడిగినవన్నీ కట్నంగా ఇస్తాను,” అన్నది.

వదినెల ఆరోగ్యం బాగుపడితే అంతే చాలనుకుని, వెంగళప్ప, “ఇంతగా అడ గాలా, అత్తా! పెళ్ళేగదా, చేసేసుకుంటాను,” అన్నాడు.

మరిడమ్మ అప్పటికప్పుడు కొండదేవత గుడిలో గన్నేరు దండలు మార్పించి, ఆ ఇద్దరికీ పెళ్ళి చేసేసింది. తర్వాత ఆమె, ఒకపల్లెనుంచి ఎడ్లబండిని తీసుకువచ్చి, అల్లుడూ, కూతురూ బండిఎక్కాక, గుడిసె లోంచి పాతభోషాణం ఒకటితెచ్చి బండిలో పెట్టించి, వెంగళప్పతో, “అల్లుడా! మీవది నెలకు కట్నాలూ, కానుకలతోపాటు, వాళ్ళు కావాలన్నవికూడా, ఈ భోషాణంలో వున్న వనిచెప్పు,” అని సాగనంపింది.

సాయంత్రానికి భార్యతో, ఇంటిముందు దిగాడు, వెంగళప్ప. ఆసరికి వాడు చచ్చి మామగారిని చేరి వుంటాడనుకున్నవాడి వదినెలు వాడు పసుపుబట్టలతో, బంగారపు బొమ్మలాంటి భార్యతో రావడంచూసి, విస్తుపోయారు.

బండివాడు భోషాణాన్ని లోపలిగదిలో పెట్టి వెళ్ళిపోయాడు. వెంగళప్పతో లోనికి రాబోతున్న స్వర్ణమంజరిని గుమ్మంలోనే వదినెలు అడ్డగించి, “లోపలికి అడుగు పెడితే కాళ్ళువిరగ్గొడతాం, ఎవత్తివేనువ్వు? ఎర్రగా బుర్రగా కనబడగానే కానీ కట్నం లేకుండా, మా మరిదిని బుట్టలోవేసి తాళి కట్టించుకుంటావా?” అన్నారు.

“మీక్కావలసినవన్నీ, ఆ భోషాణంలో వున్నాయని, మా అత్త మీకు చెప్పమన్నది,” అన్నాడు వెంగళప్ప. ఆ మాట వినగానే ముగ్గురువదినెలూ, చావు తప్పించుకుని