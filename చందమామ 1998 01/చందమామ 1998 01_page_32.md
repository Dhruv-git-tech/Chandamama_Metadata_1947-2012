# పచ్చల దీవులలో

రచన: మీరానాయర్ ♦ చిత్రాలు: గౌతమ్ సేన్

అండమాన్ దీవులను ఉత్తర అండమాన్, మధ్య అండమాన్, దక్షిణ అండమాన్, లిటిల్ అండమాన్ అని నాలుగు ముఖ్యమైన భాగాలుగా చెప్పుకుంటారు.

ఉత్తర అండమాన్ సమీపంలోనే బారెన్, నార్కొండామ్ అనే జనసంచారం లేని దీవులు ఉన్నాయి. ఇవి అగ్నిపర్వతాలు బద్దలవడం వల్ల ఏర్పడ్డాయి. బారెన్ దీవిని అండమానువాసులు 'మోలాటార్చోనా' అంటే 'పొగదీవి' అని అంటారు. సముద్ర మధ్యంనుంచి 608 మీ॥ ఎత్తుకు హాతాత్తుగా జ్వలించే అగ్నిపర్వతం ఒక్కటే సజీవమైనది. దాదాపు 200 సంవత్సరాల విరామం తరవాత అది 1991వ సం॥లో బద్దలయింది. నార్కొండామ్ను ఏర్పరచిన అగ్నిపర్వతం చల్లారిపోయింది.

అండమాన్ దీవుల రాజధాని పోర్ట్ బ్లాయిర్ దక్షిణ అండమాన్ లో ఉన్నది. ఇక్కడ విమానాశ్రయం కూడా ఉన్నది. పోర్ట్ బ్లాయిర్ సమీపంలో వున్న హాడో హార్బరుకులోకి వచ్చే ఓడలలోని ప్రయాణీకులను సముద్రంలో ఎగిరిపడే డాల్ఫిన్స్ తమ చిత్రమైన చేష్టలతో అలరిస్తాయి.

ఆర్కిబాల్డ్ బ్లాయిర్ అనే బ్రిటిష్ సర్వేయర్ 1789వ సం॥లో ఈస్టిండియా కంపెనీ దిగడానికి సరైన స్థావరంగా ఈ స్థలాన్ని ఎంపిక చేశాడు. ఆయన పేరు మీదుగానే ఈ పట్టణానికి పోర్ట్ బ్లాయిర్ అనే పేరు పెట్టారు.

రెండవ ప్రపంచ యుద్ధ సమయంలో అంటే 1942వ సం॥ ప్రాంతంలో జపాన్ వాళ్ళు ఈ దీవిని పట్టుకున్నారు. వాళ్ళు తమ స్వల్ప పరిపాలనా కాలంలో సముద్ర తీరంలో నిర్మించిన సిమెంటు 'బంకర్లు' ఇంకా ఉన్నాయి. ఆ కాలంలో జపాన్ నుంచి తీసుకువచ్చిన ఫలాలు, పంటలు అండమాన్స్ లో వ్యాపించి ఇంకా కొనసాగుతున్నాయి. ఈనాటికీ జపాను భాషను సరళంగా మాట్లాడే స్థానికులు పలువురు ఉన్నారు.

## వీర సావర్కార్

వినాయక్ సావర్కార్, ఆయన సోదరుడు గణేష్ సావర్కార్

మొదలైన విష్ణవనాయకులను సెల్యులార్ జైలులో బంధించారు.