దూత ఇబ్బందిగా నవ్వాడు తప్ప, మరేమీ మాట్లాడలేదు.

“నాయనా! రాజుగారంటే మాకెంతో అభిమానం, అరాధనాభావం ఉన్నాయి. అయితే, అయన దండయాత్ర పట్ల మాకేమాత్రంఅదరంలేదు. అన్నెంపున్నెం ఎరుగని అమాయక ప్రజలపై దాడి జరిపి క్రూరంగా హతమార్చడం, సంపన్న నగరాలను శ్మశానవాటికలుగా మార్చడం తప్ప ఈదండయాత్ర వల్ల ఒరిగేదేమిటి? ఈ దారుణాలన్నీ మహారాజు అశోకుడి పేరుమీదుగా జరగడం మరీ ఘోరం! యుద్ధాలలో భర్తలను, పుత్రులను, సోదరులను పోగొట్టుకుని హృదయ విదారకంగా విలపించే అసంఖ్యాకులైన అబలలను ఊహించుకుని ఎలా అనం

దించగలం? క్షతగాత్రులైన స్త్రీపురుషులు ప్రాణాలు వదులుతూ పెట్టే శాపనార్థాలు విని భరించగలమా? యుద్ధం అన్ని విధాలా అరిష్టదాయకం కదా? అందువల్ల, దండయాత్ర ఉద్దేశాన్ని విరమించుకున్నట్ట యితే, నేను పిల్లలతో రాజధానీ నగరానికి రాగలనని మీ మహారాజుకు నా మాటగా చెప్పు!” అన్నది విదీశాదేవి ఎంతో గంభీ రంగా.

“మహారాణీ! కరుణాపూరితమైన మీ సలహాకు ప్రత్యుత్తరమిచ్చే సావకాశం మహారాజుకు ఉంటుందో లేదో తెలి యదు. ఎందుకంటే, అప్పుడే దండయాత్రకు రంగం సిద్ధమయింది. జైత్రయాత్రకు బయలుదేరేముందు తమరిని ఒకసారి చూసి వెళ్ళడానికి రాజుగారు ఆశించి ఉండవచ్చు!” అన్నాడు దూత వినయంగా.

“అది సాధ్యం కాగలదని నేను భావించడంలేదు. అయితే, ఇక్కడినుంచే మీ రాజుగారి క్షేమాన్ని కోరుకుంటున్నాను. దాపులనున్న ప్రశాంతమైన గుహలో కూర్చుని ప్రార్థిస్తాను. అ ప్రార్థన రాజుగారికి యుద్ధంలో విజయం చేకూరాలని కాదు; అయన హృదయంలో వివేకం, విచక్షణా జ్ఞానం వికసించాలని! శాంతభావం ఉదయించాలని! నువ్వింత దూరం శ్రమపడి వచ్చినందుకు కృతజ్ఞతలు తెలియజేస్తు న్నాను!” అన్నది విదీశాదేవి కరుణార్ల నేత్రాలతో విచారంగా నవ్వుతూ.

దూత చేతులెత్తి నమస్కరించి అక్కడి నుంచి బయలుదేరాడు.

☆☆☆☆