“ఆ ముసలాయన పోతూ పోతూ, ఈ తద్దినాన్నిమననెత్తినపెట్టిపోయాడు!”అంటూ మెటికలు విరిచింది మూడవవదినె.

ఎలాగయినా వెంగళప్ప పీడ విరగడ చేసుకోవాలని, తోడికోడళ్ళు ముగ్గురూ కూడబలుక్కున్నారు.

అప్పటివరకూ పెరట్లోని కూరపాదు లకు, బావినీరు తోడిపోసిన వెంగళప్ప ఆయాసపడుతూ వాళ్ళ దగ్గరకు వచ్చి, “ఆకలిగావుంది వదిన్లూ! అన్నంలోకి కంది పచ్చడి, సారకాయపులుసూ కావాలి,” అన్నాడు.

ఆ మరుక్షణం ముగ్గురు వదినెలూ మూలుగుతూ, గదిలో చాపలు పరుచుకుని పడుకున్నారు. అదిచూసి వెంగళప్ప భయ పడిపోయి, “ఇంతలోనే మీకేమయింది? ఒంట్లోబాగాలేదా? నాన్నలా చచ్చిపోతు న్నారా?” అన్నాడు.

“నాకు సుత్తెతో మోదుతున్నట్టుగా, తల బద్దలయ్యే నొప్పి! గోధుమరంగు తాచు పాముకోరలు పీకి నిప్పులోవేసి, ఆ పాగ పీలిస్తేనేగానీ ఈ నొప్పిపోదు,” అన్నది పెద్ద వదినె.

“నాకు బండరాయి లోపలవున్నట్టుగా, ఒకటే కడుపునొప్పి! పులిపాలల్లో వాము పాడి కలుపుకుని తాగితే తప్ప, ఈబాధ తీరదు,” అన్నది రెండవవదినె.

“నాకు ఇసకపోసుకున్నట్టుగా, కళ్ళల్లో ఒకటే భగభగమంటలు! బ్రహ్మరాక్షసి కొమ్ము అరగదీసి, ఆ గంధం కాటుకలా పెట్టుకుంటేగానీ, ఈ మంటలు చల్లారవు,” అన్నది మూడవవదినె.

వెంగళప్ప, ఆ బాధలన్నీ తనకే వచ్చిన ట్టుగా విలవిలలాడిపోతూ, “వదిన్లూ, డబ్బు లివ్వండి! బజారుకుపోయి మీకు కావలసి నవన్నీ తెస్తాను,” అన్నాడు.

“అవి బజారులో దారకవు; అడవిలో వుంటాయి! నీకు తెలుసుగా, మీ అన్నయ్య లకు ఊపిరిసలపని పని. వాళ్ళకు అడవి లోకివెళ్ళే తీరికలేదు. ఈబాధలతో మేము చచ్చిపోవలసిందే!”అంటూ గట్టిగా మూల గసాగారు వదినెలు.

జాలిగుండెల వెంగళప్ప, వాళ్ళ మూలు గులు వినలేక, “ఇప్పుడే నేను అడవికి వెళ్ళి, మీక్కావలసినవన్నీ తెస్తాను,” అంటూ బయల్దేరాడు.

వాడటువెళ్ళగానే, లేచి కూర్చుంటూ, “ఈ రాత్రివెంగళప్పను తప్పక తాచు