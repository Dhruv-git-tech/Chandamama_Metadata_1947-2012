అశోకుడు సాయంకాలవేళ, పడమటి
కొండలలో అస్తమిస్తూన్న సూర్యణ్ణి చూస్తూ,
పాటలీపుత్ర రాజభవనం ఉపరితలంలో
పచార్లు చేస్తున్నాడు. కొంతసేపటికి
యశుడు అక్కడికి వచ్చి అశోకుడికి
నమస్కరించాడు. కాని అశోకుడు ఏమీ
మాట్లాడలేదు. యశుడు ఆయన మౌనా
నికి కారణం అడిగాడు. అశోకుడు గాఢంగా
నిట్టూర్చి, “ఈరోజు ఒకదాని వెనక ఒకటిగా
రెండు అశుభవార్తలను వినవలసి
వచ్చింది!” అన్నాడు.

“ఏమిటవి?” అని అడిగాడు యశుడు.

“కళింగ నుంచి మన గూఢచారులు
తెచ్చిన వార్త మొదటిది! కళింగరాజు,
వారసులు లేకుండా మరణించిన మాట
వాస్తవమే. కాని, కళింగలోని ఇరవై ఒక్క
పరగణాలను ఇరవై ఒక్కమంది అధికా
రులు ఉమ్మడిగా ఒక పాలకుడిలా
ఎంతో సమర్థవంతంగా పరిపాలిస్తున్నారు.
వాళ్ళ ఐకమత్యం అభేద్యం అంటున్నారు!
క్రమిశిక్షణకు పేరుగాంచిన వాళ్ళ సైన్యం
చాలా శక్తివంతమైనది. ఇక వర్తకవ్యాపారా
లంటావా? రాజు మరణానంతరం కూడా
ఏమాత్రం మందగించకుండా దినదినాభి
వృద్ధి చెందుతున్నవి!” అన్నాడు అశోకుడు
కోపంగా..

“సరే, రెండవ అశుభవార్త ఏమిటి?”
అని అడిగాడు యశుడు.

“మీ గారాల చెల్లెలు విదీశాదేవి, పిల్లలు అక్కడే ఆనందంగా ఉన్నారన్న సాకుతో, పాటలీపుత్రానికి రావడానికి నిరాకరించింది!” అన్నాడు అశోకుడు.

“మహారాజా! దానిని ఒకసాకు అని మీరెందుకు భావిస్తున్నారు? పిల్లలు అక్కడ నిజంగానే ఆనందంగా ఉన్నారు కదా!”
అని యశుడు కొంతసేపు అగి, ఆ తరవాత, “మహారాజు క్షమించాలి. నేను చెప్పబోయేది మీకు మూడవ దుర్వార్తగా ఉండవచ్చు!” అన్నాడు నెమ్మదిగా.

ఏమిటి అన్నట్టు కోపంగా చూశాడు
అశోకుడు.

“మనవ్యాపారనౌకలు రకరకాల వస్తు
వులతో సువర్ణ ద్వీప సముదాయానికి
వెళ్ళిన విషయం తమరెరిగినదే. అయితే,
జావా, సుమత్ర, బాలీమొదలైన ద్వీపాలలో
మన వర్తకులు ఏ ఒక్క సరుకునూ
అమ్మలేకపోయారు! అక్కడి ప్రజలు
కళింగ వర్తకుల నుంచి తప్ప, కొత్త వర్త