అర్జునుడు కృష్ణుణ్ణి ఎంచుకున్నాడు.
పది లక్షలమంది గోపాలయోధులను
తీసుకోవటానికి దుర్యోధనుడు సంతోషంగా
ఒప్పుకున్నాడు. తరవాత అతను బలరా
ముడి వద్దకువెళ్ళి, యుద్ధంలో సహాయం
చెయ్యమని కోరాడు.

బలరాముడుదుర్యోధనుడితో, “నాయనా,
విరాటనగరంలో పెళ్ళికి వెళ్ళినప్పుడునేను
మీ రెండు పక్షాలను సమానంగా చేసి
మాట్లాడాను. కాని కృష్ణుడు నాతో ఏకీభ
వించలేదు. ఏ పక్షానికీ సహాయం చెయ్య
రాదని నేను అప్పుడే నిశ్చయించుకున్నాను.
కాకపోయినా, నీకు ఒకరి సహాయంతో
ఏం పని? వెళ్ళి క్షాత్రధర్మంతో యుద్ధం
చెయ్యి!” అన్నాడు.

దుర్యోధనుడు పరమానంద భరితుడై,
బలరాముణ్ణి గట్టిగా కౌగలించుకుని, తనకు
విజయం కలిగినట్టే భావించుకుని, కృత
వర్మ వద్దకు వెళ్ళి, అయనను సహాయం
అడిగాడు. కృతవర్మ దుర్యోధనుడికి ఒక
అక్షాహిణీ సేన ఇచ్చాడు. దుర్యోధనుడు
ఈవిధంగా తాను వచ్చిన పనిపూర్తి చేసు
కుని హస్తినాపురానికి తిరిగివెళ్ళాడు.

దుర్యోధనుడు వెళ్ళిపోగానే కృష్ణుడు
అర్జునుడితో, “నేను యుద్ధం చెయ్యనని
చెప్పాను గదా, నన్నే కోరుకుని పెద్దసేనను
ఎందుకుపోగొట్టుకున్నావు?” అని అడిగాడు.

దానికి అర్జునుడు, “ఆ సేనను నువ్వు
ఒక్కడివే జయించగలవు. శత్రువులనం
దరినీ నేనాక్కణ్ణే జయించగలను. నువ్వు
యుద్ధంచేస్తే ఆ కీర్తి అంతా నీకే దక్కు
తుందిగాని నాకేం మిగులుతుంది? నాకు

కాస్త కీర్తికాంక్ష ఉండటం చేత, యుద్ధం
చెయ్యని నిన్నే కోరుకున్నాను. నువ్వు నాకు
ఒక్క సహాయం చెయ్యాలి. నువ్వు నాకు
రధసారధిగా ఉండాలి. ఈ కోరిక నాకు
చాలా కాలంగా ఉన్నది. నువ్వు సారధిగా
ఉంటే, ఈకౌరవ సైన్యాన్నేమిటి, సురా
సురులు ఏకమై వచ్చినా జయించగలను.
అందుచేత నా ఈ కోరిక కాదనకుండా
తీర్చు.” అన్నాడు.

“నీ కోరిక తప్పకుండా తీర్చుతాను,”
అని కృష్ణుడు మాట ఇచ్చి, అర్జునుణ్ణి
పంపేశాడు.

మద్రదేశపు రాజూ, నకులసహదేవుల
మేనమామా అయిన శల్యుడికి పాండవులు
పంపిన దూత ద్వారా పిలుపు అందింది.
అయన పాండవులకు సహాయం చెయ్య