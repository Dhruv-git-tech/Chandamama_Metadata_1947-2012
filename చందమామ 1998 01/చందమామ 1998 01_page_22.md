లుగా తీర్చిదిద్దాయి. ఇతరులకు సాయ పడడానికి వాళ్ళెప్పుడూ వెనుకాడే వారు కారు. బ్రాహ్మణులు అధికసంఖ్యలో ఉన్నప్పటికీ, అల్పసంఖ్యకులుగా వున్న జైనులనూ, బౌద్ధులనూ సమానంగా గౌరవించేవారు. సుప్రసిద్ధ జైనముని ఋషభనాధ్ తీర్థంకరుడు ఆ నగరానికి చెందినవాడే. తోశాలి ప్రజలు నగర మధ్యంలో బ్రహ్మాండమైన ఆయన శిలా విగ్రహాన్ని ప్రతిష్ఠించారు. దానిని మూడు మతాలకు చెందిన వారూ పూజించేవారు. మౌర్యవంశానికి ముందు మగధను పాలించిన ఒక రాజు ఆ శిలావిగ్రహాన్ని, పాటలీ పుత్రానికి బలవంతంగా తరలించుకుని వెళ్ళాడు. పాటలీపుత్రం మీదికి దండెత్తి వెళ్ళి, తమ శిలావిగ్రహాన్ని వెనక్కు తీసుకు రావాలని కళింగ రాజులు రెండు మూడు సార్లు ప్రయత్నించారు. కాని జైనులు

వారిని వారించారు. “సహనంలో, క్షమా గుణంలో మనం ఎదుటి వారికి ఆదర్శ ప్రాయంగా నిలబడాలి. కళింగముని విగ్రహం పాటలీపుత్రాన్ని అలంకరించ డంలో దోషమేమీ లేదు. మనం మరొక విగ్రహాన్ని మన నగరంలో ప్రతిష్ఠించు కోవడమే భావ్యం!” అని రాజులకు నచ్చ జెప్పారు.

కొత్త విగ్రహాన్ని ప్రతిష్ఠించే ప్రయత్నంలో ఉన్నప్పుడే కట్టకడపటి కళింగ రాజుకు మరణం సంభవించింది!

రాజు మరణానంతరం రాజ్యంలో శాంతి భద్రతలను కాపాడడంలోనూ, వర్తక వ్యాపా రాలను పెంచి, కళింగరాజ్య సంపదలను మరింత అభివృద్ధి పరచడంలోనూ పరగ ణాల అధికారులు నిమగ్నులైపోయారు.

ఆసమయంలో హాతాత్తుగా ఒకనాడు కళింగ రాజ్య సరిహద్దు ప్రాంతాలలో