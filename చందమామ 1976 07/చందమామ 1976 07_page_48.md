మర్నాడు రాత్రి కూడా కలీల్ వజీరు
మహల్ కేసి వెళ్ళాడు. కిందటి రోజులాగే
షబానా ఖురాను చదువుతున్నది. కలీల్
మళ్ళీ పై అంతస్థుకు ఎక్కి, దూరంగా
కూర్చుని షబానా తప్పులు సరి చేసి,
తిరిగి వచ్చాడు.

ఇలా రోజూ జరుగుతూ వచ్చింది.
ఒకనాడు, కలీల్ తీగల సహాయంతో పైకి
ఎక్కిరావటం వజీరు కంటపడింది.
ఆయనకు చాలా కోపంవచ్చింది. ఆయన
పైకి వెళ్ళి, గుమ్మం దగ్గిర పరదా వెనక
దాగి, జరిగినదంతా గమనించి చాలా
ఆశ్చర్యపడ్డాడు. షబానా కలీల్ అక్కడ
ఉన్న సంగతి కూడా ఎరగదని ఆయనకు
స్పష్టమయింది.

ఆటుతరవాత వారంరోజుల పాటు
వజీరు తన కుమార్తెనూ, కలీల్ నూ
గమనించాడు. వారి కార్యక్రమంలో
మార్పు ఏమీ లేదు.

ఈ వింత సంఘటన గురించి ఏం
చెయ్యాలో వజీరుకు పాలు పోలేదు.
ఆయన తగిన సమయం చూసి, పాదు
షాకు జరిగినదంతా చెప్పాడు. అంతా విని
పాదుషా మొదట ఆశ్చర్యపడి, తరవాత
చిరునవ్వు నవ్వి, వజీరు చెవిలో ఏదో
చెప్పాడు.

ఆ రాత్రి షబానా గది నుంచి దిగి
వస్తున్న కలీల్ ను ఇద్దరు సిపాయిలు
పట్టుకుని, ‘‘ఎందుకు పైకి పోయినావు?’’
అని ఆడిగారు.