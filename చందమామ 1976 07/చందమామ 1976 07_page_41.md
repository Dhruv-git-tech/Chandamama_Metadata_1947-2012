రాజు కుతూహలంతో రాజువరానికి బయలుదేరాడు. రాజూ, మంత్రి వెళ్ళే సరికి రంగయ్య ఊరి బయట చెరువు పద్ద ఉన్నాడని తెలిసింది. రంగయ్య డబ్బు బాగా సంపాదించాడట. ఇంకా శరీరంలో దార్థం ఉన్నా కొడుకులు రంగయ్యను ఏ “పనీ చెయ్యనియ్యరట.

భద్రసేనుడూ, మంత్రి వెళ్ళిన సమయానికి రంగయ్య ఒక చిన్న గరిటెతో చెరువు నుంచి నీరు తెచ్చి, పక్కనే ఉన్న గోతిలో పోస్తున్నాడు.

“ఏమిటి మీరు చేస్తున్న పని?” అని రాజు రంగయ్యను ఆడిగాడు. రంగయ్య నవ్వి, ఇలా అన్నాడు:

“అబ్బే. ఏమి లేదండీ! ఊరికే కూర్చునే అలవాటు లేదు. ఈ గరిటెతో ఈ చెరువును కాళీచెయ్యాలంటే ఎంత కాలం పట్టుతుందో తెలుసుకుందుకు ప్రయత్నిస్తున్నాను.”

“అందువల్ల ఏమిటి ప్రయోజనం?” అన్నాడు రాజు.

“ఎప్పుడైనా కామం వచ్చిందను కోండి, అప్పుడు నీరు పొదుపుగా వాడుకోవలసి ఉంటుంది గదా! పొదుపుగా వాడితే ఈ చెరువులో నీరు ఎంత కాలం వస్తుందో తెలుస్తుంది,” అన్నాడు రంగయ్య.

రాజు నవ్వి, “ఎప్పుడో రాబోయే కామం మాట దేవుడెరుగు. ప్రస్తుతం మీరు చెరువంతా కాళీచేసే ప్రయత్నంలో ఉన్నారు,” అన్నాడు వేళాకోళంగా.

“అందుకే గదా, నీళ్ళు వృధా కాకుండా గోతిలో పోస్తున్నాను?” అన్నాడు రంగయ్య.

“ఇలాంటి పనికిరాని పనులతో కాలం వ్యర్థంచెయ్యకపోతే ఏదైనా మంచి పని చేయరాదూ?” అన్నాడు రాజు.

రంగయ్యకు కోపం వచ్చి, “పెద పాడులో ఉండే కామయ్యను చూస్తే మీరేమంటారో?” అన్నాడు.

తక్కణం రాజూ, మంత్రి పెదపాడు బయలుదేరారు.