ఆవరణలో రూపరాం భక్తి పరీక్షకు ఏర్పాట్లు జరిగాయి. భట్టుజీ ఒక కొమ్ము చెంబు (బైరాగులు, సన్యానుల వద్ద వుండే కమండలం లాటిది) తెచ్చి, అందరి ఎదటనే దానిని కడిగి, రూపరాంకు యిచ్చే ముందు, చెంబులో నీళ్ళు పోసి, కొన్ని బీయ్యపు గింజలు వేశాడు.

రూపరాం కొమ్ముచెంబు తీసుకుని, ఓకసారి దేవాలయం కేసి తిరిగి దణ్ణం పెట్టి, చెంబుకు వున్న కొమ్ములోంచి బలంగా నాలుగైదు సార్లు ఊదాడు. వెంటనే చెంబులోని నీళ్ళ మీచ. బాగా ఉడికిన కొన్ని అన్నంమెతుకులు తేలినై.

ఈ అద్భుతం చూసి జమీందారు రామశాస్త్రి నిశ్చేష్టుడయాడు. అయన అక్కడికక్కడే రూపరాంకు రెండెకరాల పాలం దానం చేసి, కొడుకు సుగ్రీవశాస్త్రిని కావిలించుకుని, “సుగ్రీవ్, గట్టిగా కోప్పడి నందుకు ఏమీ ఆనుకోకు,” అన్నాడు.

ఆ సాయంత్రం సుగ్రీవశాస్త్రి, గుణ భట్టూ కలిసి మాయాపాలుణ్ణి చూడ బోయారు. సుగ్రీవశాస్త్రి, మాయాపాలుండికి డబ్బు యివ్వబోగా, అతడు నిరాకరించి, “ఈ ఇంద్రజాలం కటుకు చెప్పినవాణ్ణి నేను, దాన్ని తెలివిగా అమలుజరిపిన వాళ్ళు భట్టుజీ, రూపరాంలు. నేను చెప్పిన విధంగా భట్టుజీ రహస్యంగా చెంబుకు వున్న కొమ్ముమెలికలో, అన్నం మెతుకులు కొన్ని గట్టిగా దట్టించి, అందరూ చూస్తూండగా చెంబులో నీళ్ళు పోసి కడిగాడు. రూపరాం కొమ్ములో నుంచి గట్టిగా ఊదే సరికి, అక్కడ అంటుకు వున్న అన్నం మెతుకులు, చెంబులోని నీళ్ళలో పడి, పైకి తేలినై. ఈ అద్భుతం జమీందారు రామశాస్త్రి బాబులో పెద్దమార్పు తెచ్చితీరుతుంది,” అన్నాడు.

అతడు ఊహించినట్టే, ఆ తరవాత జమీందారు రామశాస్త్రి తన జమీలోని పేదల, ఆ స్పృశ్యుల పట్ల ఎంతో ఊదారంగా ప్రవర్తించుతూ, మంచి వాడని పేరు తెచ్చుకున్నాడు.