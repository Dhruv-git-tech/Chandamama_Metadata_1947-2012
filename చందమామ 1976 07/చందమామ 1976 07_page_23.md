ఇద్దరి ప్రభుత్వం

పూర్వం ఒక రాజుకు మార్లినీ, మంజరీ అని ఇద్దరు భార్య లుండేవారు. ఇద్దరూ అపురూప సౌందర్యవతులు. రాజుకు ఇద్దరి పైనా సమంగానే ప్రేమ ఉండేది. ఇద్దరిలో ఎవరు అలిగినా ఆయన చాలా బాధపడిపోయేవాడు. అయితే ఆ ఇద్దరికీ ఒక్క కణం కూడా పడేది కాదు. అందు చేత ఎవరో ఒకరు ఏదో ఒక కారణం చూసుకుని ఆలుగుతూ ఉండే వారు. వాళ్ళ అలకలు తీర్చలేక రాజు బాధపడి పోయేవాడు.

ఇలా బాధపడి, బాధపడి, చివరకు రాజు పెద్ద జీతం యిచ్చి నరహరి అనే ఒక ఆంతరంగిక సలహాదారును నియమించుకున్నాడు.

ఈనరహరి మంచి చమత్తారీ, సమయ స్ఫూర్తి గలవాడూనూ. రాణులు అకార ణంగా అలిగినప్పుడల్లా తన చాతుర్యంతో

వాళ్ళ అలకలు తీర్చి, రాజుగారికి మనశ్శాంతి కలిగేటట్టు చూడటం నరహరి పని. నరహరిని నియమించినాక రాజు గారికి నిజంగానే మనసు కాస్త స్థిమిత పడింది. రాజు భార్యల అలకలు తీర్చటంలో నరహరి ఎంతో సమర్థత చూపాడు.

ఇలా ఉండగా ఒకసారి ఒక ప్రభ్యాత చిత్రకారుడు ఆ రాజ్యానికి వచ్చాడు. అతను అందగత్తెలయిన అంతఃపుర స్త్రీల చిత్తరువులు మాత్రమే గీస్తాడు. అందు చేత, మాలినీ, మంజరీ ముచ్చటపడి, తమ తమ చిత్తరువులు అతని చేత వేయించుకున్నారు.

చిత్రకారుడు తన నైపుణ్యం అంతా వినియోగించి, జీవం ఉట్టిపడేలా ఇద్దరు రాణుల చిత్తరువులూ తయారుచేసి, వారికి యిచ్చాడు.