మంజరి కోపోదేకంతో అటూ ఇటూ పచార్లు చేస్తున్నది.

“అమ్మా, మీరు ఈ చిత్తరువును మరిచి వచ్చారు,” అంటూ నరహరి చిత్తరువును ఆమెకు ఇయ్యబోయాడు.

“దాన్ని అవతల పారెయియ్యి. నేను పారేసినదాన్ని ఎందుకు తెచ్చావు? దాని మూలంగా ఇవాళ నా అందానికి అవ మానం జరిగింది,” అన్నది మంజరి.

నరహరి ఆశ్చర్యం అభినయిస్తూ, “అదేమిటమ్మా, నేను వచ్చేసరికి రాజు గారు మీ అందాన్నే కదా తెగ మెచ్చు కుంటున్నారు!” అన్నాడు.

“అబద్ధాలు చెప్పి నువేమీ నన్ను మభ్యపెట్ట నవసరం లేదు. రాజుగారు నా చిత్రాన్ని ఒక సారి చూసి పక్కన పెట్టేసి, అలుపు వచ్చేదాకా మాలిని అందాన్ని తెగపొగిడారు,” అని మంజరి రుసరుసలాడింది.

నరహరి పెద్దగా నవ్వి, “అందుకు మాలినీదేవిగారికి కోపం రావాలి గాని,

మీకు కోపం దేనిక? మీ చిత్తరువు ఎంత బాగున్నా మిమ్మల్ని రోజూ చూసేవారికి అది అంత బాగులేదంటే, మీ అందం చిత్తరువులోకి పూర్తిగా రాలేదనే గదా అర్థం! మార్లినీదేవిగారి కన్న ఆమె చిత్త రువు బాగున్నట్టు రాజుగారికి తోచింది. వారు ఆమె చిత్తరువును మెచ్చుకోవటం ఆమె అందాన్ని కించపరచటమే గదా!” అన్నాడు.

మంజరి మొహం విప్పారింది. ఆమె చప్పున తన మెడలోని హారం తీసి నరహరి చేతిలో పెట్టి, “నేను అంతదూరం ఆలోచించలేదు సుమా! ఈ హారం తీసుకు పోయి నీ భార్యకియ్యి.” అన్నది.

“అమ్మా, నా కిప్పడు మరో హారం కొనే తాహతులేదు. నా చేతి కింద అంతరంగిక సలహాదారూలేడు. అలకపరిచిన వాళ్ళను శాంత పరచటం నా పల్ల కాదు. నాకు కూడా ఇద్దరు భార్యలున్నారు-దేవాంతకు రాళ్ళు!” అంటూ నరహరి ఆ హారాన్ని తీసుకోకుండా వెళ్ళిపోయాడు.