వజీరు కుమార్తె మర్యాద కాపాడటం
కోసం కలీల్, వాళ్ళతో, “దొంగతనానికి!”
అని చెప్పాడు.

“చూడటానికి మర్యాదస్తుడి లాగున్నావు. నువు దొంగవన్నమాట. ఎవరైనా జామీను ఇస్తే ఈ రాత్రికి నిన్ను వదిలేస్తాము. నువు రేపు ఉదయం పాదుషాసమక్షాన హాజరు కావాలి,” అన్నారు సిపాయిలు.

గత్యంతరం లేక కలీల్ తన తండ్రిదగ్గిరికి వెళ్ళి, జామీను ఉండమన్నాడు. కొడుకే అయేదిగాక, దొంగకు జామీను ఉండనన్నాడు కలీల్ తండ్రి. అప్పుడు కలీల్ తన స్నేహితుడైన జలీల్ వద్దకు వెళ్ళి, సంగతి చెప్పి, అతన్ని జామీను ఉండమన్నాడు. జలీల్ ఒప్పుకున్నాడు. సిపాయిలు జలీల్ కు కలీల్ ను అప్పజెప్పి, వెళ్ళిపోయారు.

మర్నాడు ఉదయం కలీల్ ను పాదుషావద్దకు తీసుకుపోవటానికి పాదుషాపంపిన సిపాయిలు వచ్చారు.

"నిన్నరాత్రి పట్టుబడిన దొంగను నేనే, నన్ను పట్టుకుపొండి." అన్నాడు జలీల్ సిపాయిలతో.

"అసలు దొంగను నేను. ఇతను నాకు జామీను ఇచ్చిన మిత్రుడు," అన్నాడు కలీల్.

ఎవరిని పట్టుకుపోవాలో తోచక సిపాయిలు ఇద్దరినీ పాదుషా వద్దకు పట్టుకుపోయారు. ఇద్దరూ పాదుషా దగ్గిర, నేను దొంగనంటే నేను దొంగనని చెప్పసాగారు.

చివరకు పాదుషా వారితో, "మీ రిద్దరూ దొంగలే. మీ ఇద్దరికీ శిక్షవిధిస్తున్నాను. కలీల్ పజీరు కూతురు షబానాను పెళ్లిడాలి. జలీల్ మా ఆస్థానంలో పండితుడుగా పని చెయ్యాలి. ఇవే మీకు తగిన శిక్షలు," అన్నాడు.

తరవాత పాదుషా జరిగిన దంతాసభికులకు చెప్పాడు. అందరూ పాదుషాఉదారతను ఎంతగానో మెచ్చుకున్నారు. కలీల్ కూ, షబానాకూ వైభవంగా వివాహం జరిగింది.