## నువ్వుపప్పుకు ముడినువ్వులు

ఒక వానాకాలం నేను ఒక పట్టణంలో ఒక బ్రాహ్మణుణ్ణి అతని ఇంట వానలు వెళ్ళిపోయినదాకా ఉండనియ్యమన్నాను. బ్రాహ్మణుడు సరేనన్నాడు. ఒకనాడు ఆయన తన భార్యతో, “రేపు దక్షిణాయణ పుణ్యకాలం వస్తుంది. సంక్రమణానికి బ్రాహ్మణులను పిలిచి భోజనం పెడదాం,” అన్నాడు.

ఆమె, “మనకే తినటానికి లేకపోతే బ్రాహ్మణుల కేం పెడదాం?” అన్నది.

“అలా అనకు, పేదవాళ్ళు కూడా ఉన్నంతలో అర్హులకు పెట్టాలి. పొదుపుగా ఉండటం తప్పలేదు గాని దురాశ పనికి రాదు. దురాశతోనే గదా నక్క ప్రాణాలు తీసుకున్నది?” అన్నాడు భర్త.

“ఏమిటా కథ?” అని భార్య అడిగింది. భర్త ఇలా చెప్పాడు:

### దురాశగల నక్క

ఒకనాటి ఉదయం ఒక వేటగాడు అరణ్యంలో ఒక అడవిపందిని బాణంతో కొట్టాడు. అది ఆ దెబ్బకు వెంటనే చావక వేటగాడి మీదికి వచ్చి, వాణ్ణి పడ దోసి, వాడి పాట్ట చీల్చి చంపేసింది. కాని కొద్ది కణాలకు అది కూడా, రక్తం కోల్పోయి, వేటగాడి పక్కనేచెచ్చిపడింది.

ఇది జరిగిన కొద్ది సేపటికి ఒక నక్కాటుగా వచ్చి, “అహా, ఏమినా అదృష్టం! ఈ శవాలను సాధ్యమైనంత హెచ్చు కాలం తింటాను. ఈ పూటకు ఈ విల్లుకు కట్టిన ఆల్లెతాడూ, కట్టుతాళ్ళూ (తోలువి) తింటే కడుపునిండుతుంది,” అనుకున్నది.

అది మెల్లిగా నేల మీది నుంచి విల్లును ఎత్తి, ఒక చివర ఉన్న కట్టుతాళ్ళు కొరుకుతూ, “ఉట్టుడియంగా దొరికిన సొత్తు నైనా మందులాగా పొదుపుగా వాడాలి గాని, దుబారా చెయ్యారాదు,” అనుకున్నది.

కాని అది కట్టుతాడు కొరికేసిన మరు కణం విల్లు తన్ని, దాని అంగుడులో నుంచి, తలలోకి దిగబడి ఆ నక్క కాస్తా అక్కడే చచ్చింది.