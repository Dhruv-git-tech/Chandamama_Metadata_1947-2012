ఇలా కొంతకాలం జరిగింది. ఒక
మండువేసవికాలంలో, మిట్టమధ్యాహ్నం
వేళ సుగ్రీవశాస్త్రి పారుగూరు నుంచి
తిరిగి వస్తూ, దారి పక్కనే వున్న మర్రి
చెట్టు కంద చెప్పలు కుడుతున్న,
రూపరాం అనే ఆస్పృశ్యుణ్ణి చూశాడు.
సుగ్రీవశాస్త్రి అతణ్ణి బాగా ఎరుగు. అతడు
రూపరాంను సమీపించి, “ఎలావున్నావు.
రూపరాం? పిల్లలంతా కులాసాయేగదా?”
అని అడిగాడు.

రూపరాం, సుగ్రీవశాస్త్రికి దణ్ణం పెట్టి.
“ బాబూ, మీ దయవల్ల అందరం కులాసా
గానే వున్నాం. ఇంత ఎండలో ప్రయాణం
ఏమిటి? కొంచెంసేపు విశ్రాంతి తీసుకోండి.
దాహం వెయ్యటంలేదా? ” అన్నాడు.

సుగ్రీవశాస్త్రి, రూపరాం పక్కనే వున్న
చెక్కపెట్టె మీద కూర్చున్నాడు. అతడికి
దాహం వెయ్యటమే కాదు, ఎండ తాపానికి
నాలుక పిడచకట్టుకు పోతున్నది.
రూపరాం అతడికి ముంతలో నుంచి
యింత నీరు ఒక రాగిగ్లాసులో పోసి
యిచ్చాడు. సుగ్రీవశాస్త్రి గ్లాసు అందుకుని
తాగుతూండగా, దారి మలుపులో నుంచి
గుర్రబ్బండి ఒకటి వేగంగా అటు కేసి
వచ్చింది. బండిలో జమీందారు రామశాస్త్రి
వున్నాడు. ఆయన ఏదో తొందరపనిమీద
పారుగు గ్రామం పోతున్నాడు. తన పెద్ద

కొడుకు, ఆస్పృశ్యుడిచ్చిన నీరు తాగటం
ఆయన కంటబడింది.

రామశాస్త్రి ఉగ్రుడైపోతూ, '' సుగ్రీవ్,
నువ్వు తకణం యింటికి వెళ్ళు. నేను
తిరిగి వచ్చేవరకూ ఎక్కడికీ పోకు. నీతో
మాట్టాడవలసిన ముఖ్య విషయం
వున్నది.'' అన్నాడు.

సుగ్రీవశాస్త్రి జవాబు చేప్పేలోపలే
గుర్రబ్బండి కదిలిపోయింది. రూపరాం
నిలువెల్లా వణికిపోతూ, '' చిన్నబాబూ !
జమీందారు పెదబాబు, నేను మీకు మంచి
నీళ్ళివ్వటం చూశాడు. ఇక నన్నాయన
ప్రాణాలతో వదలడు. నా పెళ్ళాం బిడ్డల
గతేమిటి ? '' అన్నాడు.