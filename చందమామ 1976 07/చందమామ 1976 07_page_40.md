పనిలేనివాడు

చంద్రగిరి రాజు భద్రసేనుడికి తన రాజ్యంలో పనిలేనివాళ్ళు ఎందరున్నారో, వాళ్ళు ఏం చేస్తూంటారో తెలుసుకోవాలనిపించింది. వెంటనే ఆయన తన మంత్రిని వెంటబెట్టుకుని మారువేషంలో దేశం పర్యటించడానికి బయలుదేరాడు.

రాజు, మంత్రీ ఒక పల్లెటూరు చేరుకున్నారు. ఆ ఊళ్ళో పనిలేని వాళ్ళెవరైనా ఉన్నారా అని వాకబు చేయగా సుబ్బయ్య అనే ఆయన ఉన్నాడని తెలిసింది. సుబ్బయ్య వయసులో ఉన్నంతకాలమూ కష్టించి పనిచేసి, బాగా డబ్బు సంపాదించాడు. ఇప్పుడాయనను కొడుకులు చూసుకుంటున్నారు.

భద్రసేనుడు మంత్రితో సహా సుబ్బయ్యను చూడబోయాడు. ఆ సమయానికి సుబ్బయ్య ఇంటి అరుగుమీద కూర్చుని, ధాన్యంగింజలు ఎంచుతున్నాడు.

రాజు ఆశ్చర్యంగా, ‘‘ఏమిటి మీరు చేస్తున్న పని?'' అని అడిగాడు.

సుబ్బయ్య తాను చేసే పని ఆపి, సుద్దముక్కతో నేల మీద అంకె వేసుకుని, ‘‘ఏమిటి, బాబూ, ఆడిగారు?.... అదా? ఏమిలేదండీ! ఊరికే కూర్చుంటేతోచక, బస్తాలో ధాన్యంగింజలు లెక్కపెడుతున్నాను. బస్తాలు తూకంలో సమంగా ఉంటే, వాటిలో గింజలు కూడా సమంగా ఉంటాయా, ఉండవా అని!'' అన్నాడు.

భద్రసేనుడు నవ్వి, ‘‘మీకు బొత్తిగా పనిలేకనే ఇలాంటి పనికిరాని కాల క్షేపంతో కాలం వృధాపుచ్చుతున్నారను కుంటాను,'' అన్నాడు.

సుబ్బయ్య కోపంగా, ‘‘రాజువరంలో రంగయ్య కంటే పనిలేనివాణ్ణి కానునేను!'' అన్నాడు.

“పనుంభర”