# వ్యర్థప్రయత్నం

రుద్రవర్మ పాలించే దేశంలో ఒక భయంకరమైన ఈతిబాధ పట్టుకున్నది. వానలు స్రక్రమంగా కురిసేవి, పంటలు చక్కగా పండేవి, కాని చేలు కోతకు సిద్ధంగా ఉన్న తరుణంలో మిడుతల దండ్లు వచ్చిపడి, పంట అంతా ధ్వంసం చేసి పోయేవి. ఈ విధంగా ప్రతి ఏడూ జరుగుతూ వచ్చింది. దాని ఫలితంగా రైతులు అపారంగా నష్టపోయారు. రాజు కూడా నష్టపడ్డాడు. దేశంలో దుర్భిక్షం ఏర్పడింది.

దేశానికి ఈ మిడుతల పీడలేకుండా చేసిన వారికి వారి ఎత్తు బంగారం బహుమానం ఇస్తానని రాజు అన్ని ప్రాంతాలా దండోరా వేయించాడు.

ఆ సమయంలో రాజుకు ఒక వింత విషయం తెలిసింది. ఒక రైతు ప్రతి ఏడూ తన పాలాన్ని మిడుతల బారినుంచి

కాపాడుకుని, పూర్తిపంట ఇంటికి తెచ్చు కుంటున్నాడట.

రాజు తన భటులను పంపి, ఆ రైతును పిలిపించాడు. యాబైఏళ్ళ వృద్ధుడు రాజు సభకు వచ్చాడు.

“నీకు మిడుతల బెడద ఏమి లేదట, మీ పంట కేమంగా ఇంటికి చేరుతున్నదట, నిజమేనా?” అని రాజు రైతును అడిగాడు.

నిజమే నన్నాడు రైతు.

“మీ ఒక్కరి పంటా దక్కితే సరా? దేశం సంగతి చూడవద్దా? ఏం ఉపాయంతో మీరు మిడుతల బారినుంచి తప్పించుకుంటున్నారు?” అని రాజు రైతును అడిగాడు.

రైతు సంశయిస్తూ, “మహారాజా, అందుకు చాలా ప్రయత్నం చెయ్యాలి. ఆ ప్రయత్నంలో నమ్మకం ఉంచాలి.