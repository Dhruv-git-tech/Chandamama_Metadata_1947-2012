నీవు నేర్పిన విద్యయే!

సుబ్బమ్మ ఆనే అవిడ తన కొడుకూ, కూతురికి ఒకేసారి పెళ్ళిచేసి, కూతుర్ని అత్త వారింటికి పంపి, కోడల్ని తెచ్చుకుస్నది. కోడలు వచ్చినా ఇంటిపెత్తనం తనకే ఉంచుకుని, కోడలిని కేవలమూ జీతంలేని పనిమనిషిలా చూడసాగింది.

పండక్కీ, పబ్బానికి సుబ్బమ్మ కూతురిని పలుచుకు వచ్చి, అమె ఉన్న నాలుగు రోజులూ దగ్గిర కూర్చోబెట్టుకుని, “అస్తమానమూ మీ అత్త చెప్పిన చాకిరీ ఆల్లా నోరుమూసుకు చేస్తూపోకు, చులకన అయిపోతావు. అప్పుడప్పుడూ కాస్త ఎదురు తిరుగుతూ ఉంటే మీ అత్తికిక్కురు మనకుండా ఉంటుంది. ఇన్నేళ్ళూ నిన్ను పెంచి, వాళ్ళింటికి పంపినది వాళ్ళకు వెట్టిచాకిరీ చేయటానికా? క్రమంగా ఇంటి అజమాయిషి నీ చేతిలోకి తెచ్చుకున్నావంటే, నీ మొగుడు కూడా నువు గీసిన గిరి దాటకుండా పడిఉంటాడు,” అని బోధించేది.

ఈ బోధలు సుబ్బమ్మ కూతురికి ఎంతవరకు ఉపయోగపడ్డాయో గాని, కోడలు మాత్రం వాటిని అప్పుడప్పుడూ విని, అన్నీ ఒంటపట్టించుకున్నది. దాని ఫలితంగా అమె సుబ్బమ్మనూ, తన మొగుణ్ణీ గుప్పిట పట్టుకుని ఆడించటం మొదలు పెట్టింది. అంతా స్వయంకృతాపరాధమే సని సుబ్బమ్మ గ్రహించేనరికి, అమె హోదా, ఆ ఇంటి పనిమనిషి స్థాయికి చేరుకున్నది.

—గవ్వల నిర్మలాదేవి