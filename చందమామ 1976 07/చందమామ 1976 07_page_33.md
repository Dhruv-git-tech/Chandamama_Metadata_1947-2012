ఆ యువకుడు చంద్రవర్మతో మూడు ఆటలు ఆడి, మూడుసార్లూ చంద్రవర్మను చిత్తుగా ఓడించాడు. ఇది చూసిన సభికులకు కలిగిన ఆశ్చర్యం అంతా యింతా కాదు.

“ఇంక నన్ను చదరంగం ఆటలో జయించగలవారు సభలో ఎవరూ లేనట్టే గదా! ఇక సెలవు తీసుకుంటాను,” అన్నాడు యువకుడు దర్పంగా.

“తొందర పడకు! నీ శక్తి ఏమిటో సోమశేఖర మహాప్రభువుగా రి మీద చూపించు,” అన్నాడు మంత్రి సుమంతుడు.

సోమశేఖరుడు ఆ యువకుడితో అడక తప్పలేదు. మొదటి ఆట ప్రారంభమైన కొద్దినిమిషాలకే యువకుడి ఆట కట్టింది. యువకుడి ముఖం చిన్నబోయింది. అతను మరొక ఆట అడమని సోమశేఖరుణ్ణి వేడుకున్నాడు. ఈసారి యువకుడి ఆట మరింత తొందరగా కట్టింది.

యువకుడు సోమశేఖరుడికి జోహారు చేస్తూ, “ఏలినవారిలాంటి ఆటగాణ్ణి నే నెక్కడా చూడలేదు. నా ప్రగల్ఫాలను మన్నించండి!” అని సెలవు తీసుకుని దించిన తల ఎత్తకుండా సభ నుంచి బయిటికి వెళ్ళిపోయాడు.

సోమశేఖరుడి ముఖాన విజయగర్వం తాండవించింది.

“బతికామురా, దేవుడా!” అను కున్నాడు మంత్రి సుమంతుడు.

ఆ రాత్రి ఆయన ఇంటికి వెళ్ళగానే ఆయన మేనల్లుడు, “ఏమిటి, మామయ్యూ? ఎన్నడూ చదరంగంలో ఓడని నన్ను ఆ మహారాజు మీద ఓడమన్నావు!” అని చిరాకు పడ్డాడు.

“నువు మా రాజుగా రి పదవి నిలబెట్టావురా! రేపే సోమశేఖర మహా రాజు తిరిగి వెళ్ళిపోతున్నారు. ఆయన ఎంత అనందంలో ఉన్నాడో చెప్పలేను,” అంటూ సుమంతుడు జరిగినదంతా తన మేనల్లుడికి చెప్పాడు.