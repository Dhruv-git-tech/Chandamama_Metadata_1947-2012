ఈ జరిగిన వింత కణాల మీద ఊరంతా తెలిసిపొయింది. మగపెళ్ళివారు యో వార్త విని వీణను చూడవచ్చి, “ఇదేంచిత్రం! ఈ పిల్ల మాకొద్దు. ఇదేదో రంగులు మార్చే భూతం లక్షణం,” అని వెళ్ళిపొయారు.

వీణావతి'తండ్రి నిరాశతో తల పట్టుకుని కూర్చున్నాడు. ఇలా ఎందుకు జరిగిందో ఎంత అలోచించినా, అతడికి అర్థం కాలేదు. ఎంత కట్టం డబ్బు వెదజల్లినా, ఈ రూపుతో వున్న కూతురు పెళ్ళి, తను జన్మలో చేయలేదు!

ఆయన కచ్చేరికి పొతున్న శౌరిరాజును అపి, “బాబూ, నీకు వీణ అంటే ప్రాణంతో సమానమని, నాకు తెలుసు. గిట్టనివాళ్ళెవరో దానికి చేతబడి చేశారు. రేపు ముహూర్తానికి అమ్మాయిని పెళ్ళాడి, నా పరువు నిలుపు.” అంటూ చేతులు పట్టుకున్నాడు.

శౌరిరాజు వెంటనే, “మీ యిష్టం. నాకెలాంటి అభ్యంతరంలేదు,” అన్నాడు.

ఆ మాటలు విన్ను వీణావతి కళ్ళనీళ్ళు పెట్టుకుని, “శౌరీ, నాలాంటి కురూపి, నీకు తగదు,” అన్నది.

శౌరిరాజు చిరునవ్వు నవ్వుతూ ఊరు కుని, ఆ రాత్రి తిరిగి మరుగుజ్జు మంత్ర గాడి దగ్గిరకు వెళ్ళాడు.

వాడు శౌరిరాజును చూస్తూనే, “ఏరా, అల్లుడూ! మన పథకం పారిందికదా?” అన్నాడు ఉత్సాహంగా.

“పారకేం—ఆ పెళ్ళికొడుకు తరఫు వాళ్ళు తారుకుని పారిపొయారు. రేపే వీణతో నా పెళ్ళి. నిన్నటి మంత్రపు బొగ్గుకు విరుగుడు యిస్తే, నీ ఆశీర్వాదం కూడా తీసుకుని వెళ్ళిపొతాను,” అన్నాడు శౌరిరాజు.

“విరుగుడేమిటి? అలాంటిదేమీ, నా దగ్గిర లేదే!” అన్నాడు మంత్రగాడు.

శౌరిరాజు నిర్ఘాంతపడి, “అయితే, వీణ ఎప్పటికీ అలా కారునలుపు రంగుతో వుండిపోవలసిందేనా?” అని అడిగాడు.