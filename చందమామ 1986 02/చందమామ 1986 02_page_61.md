వచ్చింది. అతను ఎంతో పశ్చాత్తాపపడి, చాణక్యుడి వద్దకు వెళ్ళి, వచ్చి మంత్రి పదవి నిర్వర్తించమని ప్రాధేయపడ్డాడు. కాని చాణక్యుడు తన దీక్ష మానలేదు. బిందుసారుడు తిరిగివచ్చి, తన అగ్రహ మంతా సుబంధుడి పైన వెళ్ళబోసు కున్నాడు. సుబంధుడు తాను నిర్దేషిననీ, చాణక్యుడి మనసు మారుస్తాననీ రాజుతో అన్నాడు. అప్రకారమే అతను చాణక్యుడి వద్దకు వెళ్ళి, ఏదో అనునయ వాక్యాలు మాట్లాడుతున్నట్టే మాట్లాడుతూ, నివురు గప్పిన నిప్పు కణిక ఒకటి చెత్తకుప్పలో జారవిడిచాడు. దానితో చెత్తకుప్ప అంటు కుని మండింది. చాణక్యు డా మంటలోనే బూడిద అయాడు.

బిందుసారుడి అనుమతితో సుబంధుడు చాణక్యుడి ఇల్లు ప్రవేశించి, ధనం కోసం ఇల్లంతా గాలించగా, చాణక్యుడి పెట్టెలో ఉన్న పేటిక బయట పడింది. దాన్ని తెరవగానే గుప్పున సువాసన పైకి చిమ్మింది. తరవాత అతనికి భూర్జు

పత్రాలు కనిపించాయి. చాణక్యుడి ధనం గురించిన రహస్యాలు అందులో ఉంటా యనుకుని సుబంధుడు చదివి చూసి తెల్లబోయాడు. సన్యాసి జీవితం గడపని వారు ఈ సుగంధం వాసన చూస్తే చచ్చి పొతారని భూర్జుపత్రాలపై రాసి ఉన్నది. అది నిజమో కాదో, తెలుసుకోవటానికి ఆ సుగంధాన్ని ఒక మనిషికి గట్టిగా వాసన చూపించాడు, సుబంధుడు, వాడు విరుచుకు పడిపోయి చచ్చాడు. ఎన్ని విరుగుళ్ళు·ప్రయోగించినా ఫలితం లేక పోయింది. తనకూ అదే గతి పడుతుందనుకుని సుబంధుడు తన మంత్రిత్వానికి నీళ్ళు వదిలి జైనగురువు వద్ద సన్యాసం పుచ్చుకున్నాడు. అది చిత్తశుద్ధితో పుచ్చు కున్న సన్యాసం కాదని బాగా ఎరిగి వున్న తోటి సన్యాసులందరూ అతణ్ణి చాలా హినంగా చూశారు.

చాణక్యుడి పై కుట్ర చేసిన ఫలితం సుబంధుడికి దక్కలేదు. చాణక్యుడు చచ్చి కూడా తన ప్రత్యర్థిని సాధించాడు.