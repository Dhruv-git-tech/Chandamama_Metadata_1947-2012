మహాదానందం పొందారు. కొండకు దిగు
వగా వారికి ఒక మహానగరం కనిపిం
చిందీ. ఆ నగరంలోని ఎత్తయిన భవనాల
మీద సూర్యకాంతిపడి కళ్ళుకు మిరుమిట్లు
కొలుపుతున్నది. నగరానికీ, కొండకూ
మధ్యనున్న ప్రదేశంలో పండ్లతోటలూ,
పంటపాలాలూ సమృద్ధిగా వున్నవి.

ఈ నగరం ఎవరిది? దీని పేరేమిటి?
అని చంద్రవర్మ ఆశ్చర్యపడుతున్నంతలో
రాజోద్యోగుల్లో ఒకడు వారిని సమీపించి,
దిగువనున్న నగరం కేసి చూసి, సంతో
షంతో ఉక్కిరిబిక్కిరైపొతూ, "శివపురం!
శివపురం!" అని కేకలు పెట్టాడు.

"ఇది శివపురం అని నీకెలా తెలుసు?
ఈ పట్టణానికి లోగడ ఎప్పుడైనా
వెళ్ళావా?" అని చంద్రవర్మ అతణ్ణి
అడిగాడు.

"అయ్యా, ఈ శివపురంలో కొంత
కాలం కిందట ఓ నెల రోజులపాటు
వున్నాను. ఇది రుద్రపురరాజ్యానికి పడ
మటి సరిహద్దు మీద వున్న పట్టణం. ఆ
తరవాత అంతా పెద్ద ఎడారి. ఈ శివపుర
నగరానికి రాజుప్రతినిధిగా వుంటున్న వీర
మల్లుధు అనబడే ఆయన కూడా నాకు
తెలుసు," అన్నాడు రాజోద్యోగి.

"అయితే, నీకు రుద్రపురాన్నుంచి, ఈ
పట్టణానికి వెళ్ళే మార్గం బాగా తెలుసు

నన్నమాట! ఆ మాట నాతో ఎన్నడూ
అనలేదే!" అన్నాడు చంద్రవర్మ అను
మానంగా.

ఆ ప్రశ్న వింటూనే రాజోద్యోగి కొంచెం
బెదురుకుని, "అయ్యా. నేను క్రితంలో
ఈ పట్టణానికి వచ్చిన మార్గం యిది కాదు.
రాజధానినగరం రుద్రపురం నుంచి, 'ఈ
శివపురానికి మరేదో మార్గం కూడా ఒకటి
వున్నది. అది ఇప్పుడు నాకు బాగా గుర్తు
లేదు," అన్నాడు.

చంద్రవర్మ, రాజోద్యోగితో యిలా
మాట్లాడుతున్నంతలో కొండకింది నుంచి
భేరి మోగిన ధ్యని వినబడింది. ఆ వెంటనే
దానికి ప్రత్యుత్తరంగా పట్టణ ప్రాకారం