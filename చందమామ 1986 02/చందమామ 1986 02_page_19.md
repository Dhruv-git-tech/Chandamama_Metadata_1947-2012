CHITRA

చెప్పారు. "కొండ అవతల ఏమున్నదో మనకు ఏమాత్రం తెలియదు. బహుశా అక్కడ ఆహారపదార్థాలు లభ్యం కాక పొవచ్చు. అలాంటప్పుడు కంచరగాడిదల మీద వున్న ఆహార ధాన్యాల్లో ఎక్కువ భాగం అడవిలో వదిలిపెట్టి, కేవలం మనిషి మోయగలిగినన్ని మాత్రమే తీసుకుని, కొండ అవతలికి వెళ్ళటం ప్రమాద కరం," అన్నారు వాళ్లు.

"ఈ కొండ ఎక్కేందుకు ఎక్కడా కాలిబాట కూడా వున్నట్టు లేదు. మనమే తాళ్ళు పట్టుకుని వాటి అసరాతో అతి కష్టం మీద కొండ ఎక్కవలసి వుంటుంది. అలాంటప్పుడు కంచరగాడిదలను కూడా

మనం కొండ పైకి తాళ్ళతో ఎలా లాగ గలం? కనుక కొంత ఆహార ధాన్యాన్ని. కంచరగా డిదలనూ ఈ అడవిపాలు చేయవలసిందే, తప్పదు!" అన్నాడు చంద్రవర్మ.

ఈ చెప్పినదానికి అనలుగురు రాజోద్యోగులూ తప్ప తతిమ్మావాళ్ళు అమోదం తెలిపారు.

అ వెంటనే గాడిదల మీద నుంచి బరువులు దించి, వాటిలో ఎవరు మోయ గలిగినన్ని వాళ్ళు మూటలు కట్టుకుని, వాటిని తల మీదా, భుజాల మీదా ఎత్తుకుని అందరూ నెమ్మదిగా కొండ ఎక్కటం ప్రారంభించారు.

ఈ కొండ ఎక్కే ప్రయత్నం సూర్యోదయం వేళ ప్రారంభమయింది. సరిగ్గా మిట్టమధ్యాన్నం వేళకు వాళ్ళు కొండ మీద ఒకానొక చదును ప్రదేశాన్ని చేరారు. అక్కడ అన్నాలు వండుకు తిని, కొంచెం సేపు విశ్రాంతి తీసుకున్న తరవాత, తిరిగి కొండ ఎక్కేపని ప్రారంభమయింది. సాయంకాలమై సూర్యాస్తమయం ఒకటి రెండు ఘడియల్లో అవుతుందనగా వాళ్ళు కొండ శిఖరాన్ని చేరారు.

అందరికన్న ముందుగా శిఖరాన్ని చేరిన చంద్రవర్మా. దేవలుడూ తమ కంట బడిన అద్భుత దృశ్యం చూసి