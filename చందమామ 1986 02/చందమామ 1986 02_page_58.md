కొంత బంగారం గడించాడు. కాని ఇలా కోశాన్ని నించటం దాదాపు అసాధ్యంగా కనిపించింది. అప్పుడు చాణక్యు డొక యుక్తి చేశాడు. ఆయన నగరంలోని ధనికులందరిని విందుకు పిలిచి భోజనం పెట్టి పుష్కలంగా తాగించాడు. అందరూ క్రైపు మీద ఉండగా చాణక్యుడు లేచి నిలబడి, తన అదృష్టం ఎలాంటిదో, రాజు ఎలా తన చెప్పుచేతలలో ఉంటాడో తెలియ జేసే శ్లోకం ఒకటి చదివాడు. వెంటనే మిగిలిన వాళ్ళు కూడా తమ గౌప్పలు చెప్పుకుని, ఎవరి దగ్గిర ఎంతెంత ధనం ఉన్నదీ బయట పెట్టుకు న్నారు. చాణక్యుడు వారి బొక్కసాలు కొల్లగొట్టి రాజుగారి బొక్కసం నించాడు.

చంద్రగుప్తుడి రాజ్యంలో ఒకసారి పెద్ద కరువు వచ్చింది. రాజధానిలో ఉండే జైనసన్యాసులకు భిక్ష కరువైపోయింది. వారి అచార్యుడైన సుస్థితుడు తన శిఘ్యులను నగరం విడిచిపోయి, మరెక్కడ నైనా భిక్ష చేసుకు బతకమని సలహాయిచ్చాడు. అందరూ వెళ్ళిపోయారు గాని ఇద్దరు శిఘ్యులు గురువును వదిలిపోవటానికి మనస్కరించక తిండి కోసఁ ఒక ఎత్తు వేశారు. వారికొక అంజనం తెలుసు. అది కళ్లకు పూసుకున్నవాళ్ళు అదృశ్యులవుతాథు. ఆ శిఘ్యలిద్దరూ ఆ అంజనం

పూసుకుని, అదృశ్యులై రాజగృహం ప్రవేశించి, చంద్రగుప్తుడి పళ్ళెం వద్దనే కూచుని, అతనితోబాటు భోజనం చేసి వెళ్ళిపోతూ వచ్చారు.

ఇలా కొంత కాలం జరిగినాక, చాణక్యుడు చంద్రగుప్తుడు చికికిపోతున్న లక్షణాలు గమనించి కారణమడిగాడు.

“నాకు కూడా కారణం తెలియలేదు. రోజూ నాకు మామూలు ప్రకారమే భోజనం వద్దిస్తున్నారు. కాని అదంతా నా కడుపులోకి పోవటం లేదని చెప్పగలను,” అన్నాడు చంద్రగుప్తుడు.

ఎవరైనా అదృశ్యంగా వచ్చి చంద్రగుప్తుడి అహారం తస్కరించుతూ ఉండ