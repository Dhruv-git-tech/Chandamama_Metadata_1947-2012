కాసాగింది. దాన్ని ఎంత దూరాన వదిలినా అది ఉద్యానం చేరుతూనే ఉన్నది. దాన్ని ఉద్యానంలోకి రాకుండా చెయ్యటానికి భారీఎత్తున ఏగ్పాట్లు చేస్తే జనంలో గుసగుసలు బయలుదేరి, అనవసరమైన ప్రచారం జరుగుతుంది. అందుచేత రాజు ఆ గాడిదను ఉద్యానంలోనే ఉండేటట్టు ఏర్పాటు చేశాడు. కాని ఆ గాడిద కనిపించినప్పుడల్లా రాజుకు తన సంగీతం గుర్తుకొచ్చి, బాధకలుగుతూనే ఉండేది.

చిన్నతనం నుంచీ తాను సంగీతం సాధన చేసి ఉంటే తన గానం నిజంగా బాగుండేదని ధవళసేనుడికి తోచింది. అందుచేత ఆయన కనీసం తన కొడుకైన సత్యసేనుడికి సంగీతం నేర్పించాలని నిశ్చయించాడు.

సత్యసేనుడు పదహారేళ్ళవాడు. అతను రాచవిద్యలన్నీ అభ్యసించాడు, కాని సంగీతం నేర్చుకోలేదు. తన కంఠం సంగీతానికి సరిపడదని అతని నమ్మకం. ఆయితే తండ్రి ప్రోత్సహించిన మీదట

అతను సంగీతం నేర్చుకోదలచాడు. అతనికి సంగీతం నేర్పడానికి గానాచార్యుల వారిని నియమించారు.

సంగీతసాధన రాజోద్యానంలోనే జరగటానికి ఏర్పాటయింది. రాజు ఉద్యానం చుట్టూ గట్టి కాపలాపెట్టించాడు. తన కొడుకు పాట విని మరోగాడిద రావచ్చునన్న భయం రాజుకు లేకపోలేదు.

తొలిపాఠం ప్రారంభమయింది. గానా చార్యుల వారు చిన్న ఆలాపన చేసి, సత్యసేనుణ్ణి అనమన్నాడు. సత్యసేనుడు పాడుతుంటే రాజుకు దుర్భరం అని పించింది.

పాఠం కొద్దిసేపు జరిగిందో లేదో, ఉద్యానంలో కట్టిపెట్టి ఉన్న గాడిద, కట్లు తెంచుకుని పారిపోయింది. అది మళ్ళీ ఎన్నడూ ఉద్యానం చాయలకు రాలేదు.

సత్యసేనుడి సంగీత విద్యాభ్యాసాన్ని ధవళసేనుడు వెంటనే ఆపుచేయించాడు. ఆయనకు గాడిదబెడద శాశ్వతంగా వదిలి పోయింది.