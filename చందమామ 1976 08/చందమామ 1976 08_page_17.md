"సాధకా! త్వరగాపోయి నీళ్లు తీసుకురా.
మనిషి దిమ్మెరపోయాడు తప్ప, బతికే
వున్నాడు," అన్నాడు.

సిద్ధసాధకుడు పరుగు పరుగునపోయి,
దాపులనున్న కొలనులోంచి కమండ
లంతో నీరు తీసుకుని, తిరిగి వచ్చాడు.
జయశీలుడు ముఖం మీద నీళ్లు చల్లగానే
చరకాచారి కళ్ళు తెరిచి, "నేనెక్కడున్నాను? బతికే వున్నానా, కొండచిలువ పాట్టలో వున్నానా?" అన్నాడు 'పెద్దగా మూలుగుతూ.

"నువ్వు బతికే వున్నావు. ముందు
యీ మంత్రజలం తాగు. నిన్ను పట్టిన
నిస్త్రాణా, ప్రాణభయం పోతుంది,"
ఆంటూ సిద్ధసాధకుడు, చరకాచారి చేత
నీళ్ళు తాగించాడు.

అంతవరకూ సగం మైకంలో వణికి
పోతున్న చరకాచారి అప్పుడు కళ్ళు
సాంతం తెరిచి, చుట్టూ కలయచూస్తూ,
"మీరెవరు? ఆ మొసలి ప్రభువెక్కడ?
వీరనారాయుడేమయ్యాడు?" అన్నాడు.

ఆ ప్రశ్నతో జయశీలుడికి, చరకాచారి
ఎవర్షి గురించి మాట్లాడుతున్నాడో అర్థమై
పోయింది. అతడు సిద్ధసాధకుడితో,
"సాధకా, ఇతడి మాటలు విన్నావా?
ఆ వింత ఏనుగు మీద వున్న మొసలి
ఆకారం వాడితో, యితడికేదో నేస్తం
వున్నది," అని చరకాచారితో, "నీ పేరే
మిటి? ఆ మొసలి ఆకారం వాడికి నువ్వు
బంటువా, స్నేహితుడివా?" అని
ఆడిగాడు.

చరకాచారి జవాబు చెప్పేలోపల
మొసలి ఆకారంవాడు చెట్లచాటు నుంచి
ముందుకు వచ్చి, "ఈ చరకాచార్యులు
నా సొంత వైద్యుడు. మీ రెవరు? నిజం
చెప్పకపోయారో, నా జలగ్రహంతో
మిమ్మల్ని నజ్జునజ్జయేలా తొక్కిస్తాను,"
అన్నాడు.

జయశీలుడూ, సిద్ధసాధకుడూ లేచి
నిలబడ్డారు. జయశీలుడు కత్తి పిడిమీద
చేయి వేశాడు. సిద్ధసాధకుడు దండం
ఎత్తి పట్టుకున్నాడు. —(ఇంకావుంది)