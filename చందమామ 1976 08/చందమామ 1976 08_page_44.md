సోమనాథుడు అంజన్ ఇంటికి రెండు ఇత్తడి పాత్రలతో వచ్చాడు. వాటికి మూతలు ఉన్నాయి. ఆ మూతలు తీస్తే ఆ పాత్రల పై భాగంలో అంగుళం లోతు గల ఇత్తడి అరలున్నాయి. ఈ అరలు ఎలా తయారు చేశారంటే, పాత్రల మీద మూత బిగిస్తే అరలు మూతలో బిగుసు కుంటాయి; మూతలో ఉన్నట్టు బయటికి కనబడవు, ఎందుకంటే మూతల నిడివి అంగుళం కన్న ఎక్కువ. పాత్రలు సుమారు ఒక అడుగు ఎత్తు ఉన్నాయి. వాటి పై భాగం వ్యాసం తొమ్మిది అంగుళాలు, దిగువన ఆరు అంగుళాలు. పాత్రలు చక్కగా మెరుగు దిద్ది, తళ తళలాడుతున్నాయి.

తాను ఏం చేయదలచుకున్నదీ సోమ నాథుడు అంజన్‌కూ, ప్రబోధకుమారుడికీ చెప్పాడు. వాళ్ళు అతని పథకాన్ని ఆమో దించారు.

పెళ్ళి రోజున అరుణ తనకున్న నగ లన్నీ ధరించింది. మరి కొన్ని బంగారు నగలు ఆక్కడా, ఆక్కడా ఆరువు తెచ్చి, ఒక ఇత్తడి పాత్రలోని అంగుళం లోతు ఆరలో నించాడు, సోమనాథుడు. అలాగే రెండో పాత్రలోని ఆరలో నూరు రూపాయల కట్టలు పెట్టాడు. ఆ అరల కిటుకు తెలియని వాళ్ళకు ఒక పాత్రనిండా బంగారు నగలూ, రెండో పాత్రనిండా నూరు రూపాయల కట్టలూ ఉన్నట్టు భ్రమకలుగుతుంది.