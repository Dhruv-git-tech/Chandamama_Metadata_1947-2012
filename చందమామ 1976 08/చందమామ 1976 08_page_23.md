ఆయత్తం చెయ్యకపోవటం చూసి రాజ సింహుడు తనకు అవమానం జరిగినట్టుగా భావించి, మరొక పొరుగురాజును ఆశ్రయించి, ఆ రాజు అందించిన సైనిక సహాయంతో చంద్రవర్మ మీదికి యుద్ధానికి వెళ్ళాడు. కాని అతనికి ఈసారి కూడా అపజయమే కలిగింది.

రాజసింహణ్ణి ఆదుకునేవారు బల వంతులెవరూ లేరని చంద్రవర్మకు తెలిసి పోయింది. మలయసింహణ్ణి గురించే అతను ఇంతకాలమూ భయపడుతూ వచ్చాడు. కాని మలయసింహుడు రాజ సింహుడికి సహాయపడడని తేలిపోయింది, అందుకే రాజసింహుడు మరొకరిని ఆశ్రయించవలసి వచ్చింది.

ఇప్పుడు చంద్రవర్మ అంగరాజ్య పరిస్థితిలో తీవ్రమైన మార్పులు చేసి, కొత్త రాజకీయ విధానాలు అమలు జరిపాడు. కీలకస్థానాలన్నిటిలోనూ కళింగులు నియమించబడ్డారు. వారికి పెద్దపెద్ద వేతనాలూ, సౌకర్యాలూ కలిగించబడ్డాయి. కళింగ పరిశ్రమలకు ఎక్కువ ప్రోత్సాహం ఇయ్య బడింది. కళింగలో తయారైన వస్తువులకే అంగదేశంలో ఎక్కువ చలామణీ లభించింది. అంగదేశాన్ని కళింగదేశం దేచుకునేటందుకు తగిన సదుపాయాలన్నీ చేయబడ్డాయి. సహజంగా అంగప్రజల శ్రమా, దరిద్రమూ హెచ్చిపోయాయి. ఆ మేరకు కళింగుల సుఖమూ, సంపదా పెరిగాయి.