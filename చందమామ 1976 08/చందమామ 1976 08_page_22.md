ముందుచూపు

పూర్వం వంగ రాజ్యాన్ని మలయ సింహుడు పాలించేవాడు. వంగదేశాన్ని ఆనుకుని ఉన్న అంగదేశాన్ని రాజ సింహుడు పాలించేవాడు. రెండు దేశాల రాజులమధ్యా, ప్రజలమధ్యా కూడా బంధుత్వాలు ఉండేవి. ఉభయదేశాల మధ్యా పరస్పర సహకారం ఉండేది.

ఇలా ఉండగా కళింగ రాజైన చంద్ర వర్మ ఆకస్మికంగా అంగరాజ్యం మీద యుద్ధం చేశాడు. అంగరాజైన రాజ సింహుడూ, ఆతని సైన్యాలూ వీరోచితంగా పోరాడినా అపజయం తప్పలేదు. రాజ సింహుడు వంగదేశం పోయి, మలయ సింహుడి అండన చేరాడు. నిజానికి రాజ సింహుడు అంత సమర్థుడైన పాలకుడు కాదు. అయినా అంగదేశానికి సంభవించిన పరాజయం తమ పరాజయంగానే భావించారు వంగదేశ ప్రజలు. మలయ

సింహుడు రాజసింహుడి పట్ల సానుభూతి చూపాడు. ఆతను తలుచుకుంటే రాజ సింహుడి ఓటమికి ప్రతీకారం చెయ్యగల శక్తిగలవాడే. అయినా ఎందుకో ఆతను అలాటి ప్రయత్నం ఏమీ చెయ్యకుండా పూరుకున్నాడు.

ఒకప్పుడు మలయసింహుడు ఎవరికీ తెలియకుండా తన అంగరక్కులతో అంగ రాజ్యం ప్రవేశించాడు. అక్కడ ఆతనికి ఏ విధమైన అలజడీ కనిపించలేదు. కొత్త రాజైన చంద్రవర్మను గురించి ప్రజలలో ద్వేషంగాని, ఓడిపోయిన రాజు గురించి విచారంగాని ఉన్నజాడలు కనిపించలేదు; తమ జీవితాలు తాము, ఏమీ జరగనట్టే, జీవిస్తున్నారు.

ఎంత కాలం గడిచినా మలయ సింహుడు అంగరాజ్యాన్ని కళింగరాజు నుంచి విడిపించటానికి తన సైన్యాలను