సాగాడు. ఈ కేకలు విని, ఏమిజరిగిందా అని ఆశ్చర్యపోతూ జమీందారు కూడా అక్కడికి వచ్చాడు.

ఆ పళ్ళు జమీందారుగారికి కావాలని సిద్ధయ్య కేకలుపెడుతున్న గడ్డంవాణ్ణి బ్రతిమాలుకున్నాడు.

‘‘ఎవ్వరికీ ఇచ్చేది లేదు. నువు కోసిన పళ్ళకు వెయ్యివరహాలు ఇచ్చుకో,’’ అన్నాడు గడ్డంవాడు.

‘‘అయిదుపళ్ళకు వెయ్యివరహాలా?’’ అన్నాడు సిద్ధయ్య ఆశ్చర్యంగా.

‘‘నా యిష్టంవచ్చిన ధర చెబుతాను. అంతగతిలేనివాడివి ఎందుకు తోటలోకి వచ్చావు?’’ అని గడ్డంవాడు పొరుషంగా ఆడిగాడు.

సిద్ధయ్య వాడిచేత అలా మాటలు పడటం జమీందారుకు నచ్చలేదు. అతను గడ్డంవాడితో, ‘‘అబ్బీ. ఇతను ఎవరను కుంటున్నావు ? గండరగండదైన వస్తాదు ! తలుచుకు న్నాడం టే నిన్ను పచ్చడి చెయ్యటం మా వాడికి కణాల మీద పని,’’ అన్నాడు.

ఈ మాట వింటూనే గడ్డంవాడు సిద్ధయ్యతో కలియబడి, కణంలో సిద్ధయ్యను మట్టి కరిపించాడు. ఇది చూసి జమీందారు భిన్నుడయాడు. అంత గౌప్ప వస్తాదు ఒక మామూలు మనిషితో ఓడిపోవటం జమీందారుకు తలకొట్టేసి నట్టయింది. ఇంటికి వచ్చినా అతనికి ఆ బాధపోలేదు.