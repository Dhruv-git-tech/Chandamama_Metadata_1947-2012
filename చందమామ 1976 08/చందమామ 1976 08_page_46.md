# పరాలైనశాపాలు

ఒక గ్రామంలో నారాయణ అనే పేద వ్యవసాయదారు ఇతరుల పాలాలు కౌలుకు తీసుకుని వ్యవసాయం చేసి జీవించేవాడు. అతనికి రెండు తీరని కోరికలుండేవి. ఒకటి దేశాటన చెయ్యటం; రెండోది రాజభోజనం తినాలని. అయితే అవి అతని వంటి పేద రైతుకు తీరే కోరికలు కావు.

కనీసం రాజధానిలో జరిగే వసంతోత్సవాలైనా చూడాలని నారాయణ ఒక సంవత్సరం, తన స్నేహితుడైన కేశవుడితో కలిసి, రాజధానికి బయలుదేరాడు. వాళ్ళు పగలల్లా ప్రయాణం చేసి, చికటి పడే సమయానికి అరణ్యం మధ్యలో చిక్కుకుపోయారు. ఆ రాత్రి తలదాచు కోవటానికి ఒక గుడి కనిపించింది. నారాయణ ఉత్సాహంతో, ఆ రాత్రి ఆ గుడిలో గడుపుదామన్నాడు.

కేశవుడు తల అడ్డంగా ఊపుతూ, “ఇది చండముఖి అనే దేవత గుడి. ఆ దేవత మహా ముక్కోవి. ఆమె పగలల్లా సంచారం చేసి, ఝాముపాద్దుపోయే సరికి గుడికి తిరిగి వస్తుంది. ఆ సమయానికి గుడిలో ఎవరైనా కనిపిస్తే వాణ్ణి శపిస్తుంది. ఆందుచేత రాత్రివేళ ఎవరూ గుడిలోకి అడుగు పెట్టరు,” అన్నాడు.

“దేవత అగ్రహిస్తే అగ్రహించనీ. నే నింక ఒక్క అడుగైనా ముందుకు రాలేను,” అంటూ నారాయణ ఆవులించి, గుడిలోకి వెళ్ళాడు. కేశవుడు ముందుకు సాగిపోయాడు.

గుడిలో నడుమువాల్చిన మరుక్కణం నారాయణకు నిద్ర పట్టేసింది. కొంత రాత్రి గడిచినాక ఎవరో కొరడాతో కొట్టి నట్టు తోచి, నారాయణ నిద్ర మేలు కున్నాడు. ఎదురుగా ఒక దేవత, ఎర్రటి