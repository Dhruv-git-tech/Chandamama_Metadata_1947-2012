అయినా అక్కడినుంచి వెళ్ళిపోతున్నప్పుడు వాడు జీతం కోసం ప్రాకులాడ దలుచుకో లేదు. భూస్వామికి కృతజ్ఞతలు పెప్పుకుని చేతులెత్తి నమస్కరించి అక్కడినుంచి కదల బోయాడు. అంతలో భూస్వామి భార్య ఎప్పటి లాగే మూట అందించి, “ఈ రోజు ఆకలికి ఇది సరిపోతుంది. తీసుకెళ్ళు,” అన్నది.

హీరాలాల్ ఆమె కేసి కృతజ్ఞత నిండిన కళ్ళతో చూసి, వంగి నమస్కరించి, మౌనంగా అక్కడి నుంచి బయలుదేరాడు. భూస్వామి ఇంట లభించే వసతులు పోగొట్టుకుంటున్నా మన్న విచారం అతనికి ఏ కోశానా లేదు. భవిష్యత్తును తలుచుకుంటూ ముందుకు వేగంగా నడవసాగాడు. ఎన్ని రోజులు నడిస్తే కాశీ చేర గలమన్న విషయం కూడా అతనికి తెలియదు. ఆ పెద్ద నగరం గురించి గొప్పగొప్ప విషయాలు ఎందరోచ్చుకుంటూండగా విని, తన అదృష్టాన్ని వెతుక్కుంటూ బయలుదేరాడు.

సాయంకాలానికి బాగా అలిసిపోయాడు. ఒక పెద్ద మగ్రిచెట్టు కనిపించింది. దాని కింద ఆ రాత్రికి నడుం వాల్చాలనుకుని అక్కడ అనువైన చోటు కోసం వెతికాడు. తను చూసిన చోటికి కొద్ది దూరంలో ఒక వృద్ధుడు పడుకుని నిద్రపోవడానికి ప్రయత్నిస్తూండడం అతడు గమనించాడు. ఆయన జడలు కట్టిన పొడవాటి జుట్టును ముడివేసుకుని, చింపిరి బట్టలతో కనిపించాడు.

హీరాలాల్ ను చూడగానే ఆయన లేచి కూర్చుని, పలకరించాడు. హీరాలాల్ క్షణాల్లో తనను గురించిన వివరాలు, ఉపాధికోసం కాశీకి వెళుతూన్న విషయం చెప్పాడు.

వృద్ధుడు మందహాసం చేస్తూ, “నాయనా, ఇప్పటికి వచ్చావన్న మాట! నా జ్ఞానాన్ని నీతో పంచుకోవాలని ఇన్నాళ్ళు నీకోసం ఎదురు చూస్తున్నాను,” అన్నాడు.

పంచుకోవడం అనే మాట వినగానే హీరాలాల్ కు భూస్వామి భార్య కట్టి ఇచ్చిన భోజనం మూట జ్ఞాపకం వచ్చింది. అతడు వెంటనే ఆ మూటను విప్పి, వృద్ధుడికి కొంచెం పంచి ఇచ్చాడు. ఇద్దరూ తినడం పూర్తిచేశారు. ఈ వృద్ధుడు తనకెలాంటి జ్ఞానం అందివ్వగలడా అని హీరాలాల్ ఆసక్తిగా ఎదురుచూశాడు.

“చాలా దూరం నడిచి రావడంతో నువ్వు బాగా అలిసిపోయావు. రాత్రికి బాగా నిద్రపో. ఉదయం లేవగానే జ్ఞానబోధ చేస్తాను,” అని చెప్పి వృద్ధుడు, అలాగే పడుకుని నిద్రపోయాడు.

హీరాలాల్ కూడా తన చోటికి వెళ్ళి పడు కుని కొంతసేపటికి నిద్రపోయాడు.

తెల్లవారక ముందే ఇద్దరూ లేచి కూర్చు న్నారు. వృద్ధుడు తన అనుభవాలనూ, తను బైరాగి కావడానికి గల కారణాలనూ, లోక