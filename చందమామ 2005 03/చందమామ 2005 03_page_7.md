ఆ వెంటనే యువకుడు, ఆయనకు తలవంచి నమస్కరించి, “మహామంత్రివర్యా! నా పేరు సృసింహవర్మ. మహారాజుగారు, మన రాజ్యం మీద దాడి చేసే హూణుల ఆగడాలు కట్టించేందుకు సైన్యంలో ధైర్యసాహసాలుగల యువకులను చేర్చుకుంటున్నారని తెలియ వచ్చింది. అందుకోసం వచ్చాను,” అన్నాడు.

“అంటే, సైనికయోధుడుగా హూణులతో యుద్ధం చేయదలచావన్న మాట, బావుంది! ఐతే, నీ మీసం వాలకం చూస్తే, ఎంతటి శత్రువూ కత్తిదూయడానికి జంకు తాడు,” అంటూ మంత్రి చిరునవ్వున్నాడు.

“మహామంత్రివర్యా! మీసం అలావుండా నికి కారణం ఏమిటో పెద్దకుథవుంది!” అన్నాడు నృసింహవర్మ. “అలాగా! ఆ కథేమిటో సంగ్రహంగా చెప్పు,” అన్నాడు మంత్రి.

నృసింహవర్మ ఒక సారి గొంతు సవరించుకుని, “నాలోవున్న దేశభక్తికారణంగా, అన్ని టికీ తెగించి, హూణుల నాయకుడుండే శిబిరానికి వెళ్ళాను. వాడు పులి చర్మంతో తయారైన ఆసనం మీద భల్లూక చర్మం కప్పుకుని కూర్చునివున్నాడు. చుట్టూరా బాణాలు, కత్తులూ చేతబట్టిన భటులు నన్ను

చూసి ఎవరివని ప్రశ్నించే ముందే, నేనా హూణుల నాయకుణ్ణి-ఒరే, నిన్ను చూసిన వాళ్ళకెవరికైనా, నువ్వు శునకానివా లేకనక్కవా అన్న అనుమానం కలుగుతుంది. మారాజ్యం మీద మిడతల దండులా వాలి దోచుకు తింటున్నావు. నిన్ను... అని నేను మాట ముగించేలోపలే, వాడు తన భటులను, ‘ఒరే, వీడి పీక నరకండి!’ అని ఆజ్ఞాపించాడు. ఆ వెంటనే ఒక భటుడు కత్తిని, నా కంఠం కేసి విసిరాడు. అది గురితప్పి నా కుడి మీసాన్ని సగం ఖండించి, ఖంగు మంటూ కింద పడి పోయింది. ఆ మరుక్షణం నేను వేగంతో దూకి, వాళ్ళకు చిక్కకుండా పారిపోయాను,” అన్నాడు.

“ఆహా, ఇదంతా ఎప్పుడు జరిగింది?” అన్నాడు మంత్రి.

“ఎప్పుడోనా, ఒక పావుగంట ముందు,” అన్నాడు నృసింహవర్మ తొణక్కుండా.

మంత్రి పాట్ట చెక్కలయ్యేలా నవ్వి, “ప్రస్తుతం రాజుగారికి కావలసింది, ఆస్థాన విద్యాషకుడు! నా వెంట రా, రాజదర్శనం చేయిస్తాను,” అంటూ నృసింహవర్మను వెంటబెట్టుకుపోయాడు.