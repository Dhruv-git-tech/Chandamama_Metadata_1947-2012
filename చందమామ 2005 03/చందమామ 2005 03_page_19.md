శైలవరం గ్రామస్థుడు వీరదాసుకు నాలు గెకరాల పాలముంది. ఆయనకు ముగ్గురు కొడుకులు. చిన్నవాళ్ళు రామదాసు, కృష్ణ దాసు అమాయకులు. పెద్దవాడు ధర్మదాసు పాలంపనులకు ఇష్టపడక, ఏదైనా గురుకు లానికిపెళ్ళి చదువుకుంటానని తండ్రికి చెప్పి, అందుకాయన ఒప్పుకోక పోతే ఇల్లు విడిచి వెళ్ళిపోయాడు. ఆ తర్వాత ఎన్ని ప్రయత్నాలు చేసినా, వీరదాసుకు అతడి జాడ తెలియ లేదు.

కొన్నేళ్ళకు వీరదాసుకు జబ్బు చేసి మాట పడిపోయింది. చాలామంది ఘనవైద్యులు వచ్చి పరీక్షించి, ఆ రోగానికి మందు లేదని తేల్చారు. ఆ తర్వాత రామదాసు, కృష్ణదాసు లను, నమ్మినవాళ్ళే మోసం చేశారు. దాంతో వ్యవసాయంలో బాగా నష్టం వచ్చింది. ఇల్లు గడవడానికి చేసిన అప్పులు అలా అలా పెరిగి

ఉన్నపాలం కాస్తా అమ్ముకోవాల్సిన పరిస్థితి ఏర్పడింది.

ఈలోగా, ఇల్లు వదిలిన ధర్మదాసు, సర్వ శ్రేయుడనే గురువు వద్ద చేరాడు. ఆయన ధర్మదాసుకు ఎన్నో శక్తులను ప్రసాదించాడు. వాటి ప్రభావంతో అతడికి తన కుటుంబం పడుతున్న కష్టాలు తెలిసి, గురువు వద్ద బాధపడ్డాడు.

గురువు అతడితో, “గురు ముఖంగా నీ చదువు పూర్తయింది. నీ శక్తులతో పదిమందికీ మేలు సమకూర్చమని, నా ఆజ్ఞ. కానీ గురు వైనా తల్లి తర్వాతనే కాబట్టి, నా ఆజ్ఞ పాటించ డానికి నీ తల్లి అనుమతించాలి. అందుకని ఇప్పుడు నీవు శైలవరం వెళ్ళి, ఇల్లు చక్కదిద్ది నీ బాధ్యత నెరవేర్చుకో. అప్పుడు తల్లి అనుమతి తీసుకుని ఊరు విడిచిపెట్టు. నీ కుటుంబంలో ఒకరికి నీ శక్తులు కొన్ని ప్రసాదించనిదే, నీ వారిని విడిచిపెట్టలేవు,” అని చెప్పాడు.

ఆ ప్రకారం ధర్మదాసు శైలవరం వెళ్ళి, కుటుంబంలో అందరికీ ధైర్యం చెప్పాడు. రామదాసుకు వ్యహాయంలోసలహాలిచ్చాడు. కృష్ణదాసు చేతబియ్యం దుకాణం పెట్టించాడు. వ్యవసాయపు పంటకు ఎవరికీ పలకనంత ధరపలికింది. బియ్యం వ్యాపారంలో మంచి లాభాలొచ్చాయి. ఇది చూసి, ధర్మదాసు వద్ద ఏవో శక్తులున్నాయని ఊళ్ళో చెప్పుకోసాగారు. క్రమంగా ధర్మదాసు తల్లికి కూడా, ఆ మాటల్లో నమ్మకం కుదిరి, ఒక రోజున అతడితో, “నాయనా! నువ్వు ఇల్లు విడిచి పెట్టి శక్తి మంతుడివయ్యావు. మరి మీ నాన్నకు జబ్బు