భారత దర్శిని

బానిసవంశం పాలకులు

రాజులు, చక్రవర్తులు, సుల్తానులు, నవాబులు రాజ్యాలేలడం గత చరిత్రలో సర్వసాధారణ విషయం. అయితే, ఒకప్పుడు మనదేశాన్ని బానిసవంశపు రాజులు పాలించడం వింతయిన విషయం. ఇదెలా సాధ్యమయింది? 1192లో ఆఫ్ఘన్ పాలకుడు మహమ్మద్ ఘోరీ పంజాబ్ ప్రాంతాన్ని ఆక్రమించాడు. అయితే, అతనికి ఆఫ్ఘన్ ను వదిలిపెట్టి రావడం ఇష్టంలేదు. అందువల్ల అతడు కుతుబుద్దీన్ ఐబాక్ అనే తనకు విశ్వాసపాత్రుడైన బానిసను ఢిల్లీలో తన ప్రతినిధిగా నియమించాడు. ఆ కాల ఘట్టంలో ఢిల్లీ పంజాబ్ లో ఒకభాగంగా ఉండేది. ఐబాక్ అతడి వారసులు దాదాపు 300 సంవత్సరాలు పాలించారు. వారినే బానిసవంశం పాలకులుగా పేర్కొం టారు. ఐబాక్ తన విజయాలకు సంకేతంగానే ఢిల్లీలో 78 మీ. ఎత్తయిన కుతుబ్ మీనార్ ను నిర్మించాడు.

రుద్రాక్షల మహిమ!

సాధువులు, సన్యాసులేమొట్టమొదట రుద్రాక్షల ఆధ్యాత్మిక, ఔషధ విలువలను గుర్తించారు. వాటిని కంఠహారాలుగా ధరించడం ప్రారంభించారు. ఇటీవలి కాలంలో వీటి శక్తిని గుర్తించడం వల్ల సామాన్య ప్రజలు కూడా, రుద్రాక్ష మాలలను ధరిస్తున్నారు. వాటికున్న పార్శ్వా(ముఖా)లను బట్టి రుద్రాక్ష లను వివిధ రకాలుగా విభజిస్తారు. పంచముఖ రుద్రాక్షలు అంటే అయిదు పార్శ్వాలుగల రుద్రాక్షలు ఎక్కువగా కనిపిస్తాయి. ఇరవై ఒక్క ముఖాలుగలిగినవి చాలా అరుదైనవి. ఏక ముఖ రుద్రాక్ష అదృష్టాన్నీ, కీర్తినీ తెస్తుందని కొందరు విశ్వసిస్తారు. చతుర్భుఖ రుద్రాక్షలు విద్యను ప్రసాదిస్తాయని చెబుతారు. త్రిముఖ రుద్రాక్షలు అంటే మూడు పార్శ్వాలు కలిగినవి ఆరోగ్యాన్నిస్తాయని మరికొందరి నమ్మకం!