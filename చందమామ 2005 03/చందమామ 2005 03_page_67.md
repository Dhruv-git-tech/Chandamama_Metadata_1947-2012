# విజ్ఞానం .... వినోదం .... వికాసం ....

## విజ్ఞాన వీచికలు :

### వెనువెంటనే ఫోటోలు

ఎడ్విన్ ల్యాండ్ భార్యాపిల్లలతో కలిసి వినోదయా-త్రకు వెళ్ళాడు. ఆనంద వాతావరణంలో హాయిగా నవ్వు తూన్న తన కూతురి ఫోటో తీశాడు. కెమెరా క్లిక్ మన గానే ఆనందాతిరేకంతో చప్పట్లు చరిచిన అతని కూతురు జెన్నిఫర్, ఫోటో ఎక్కడ అన్నట్టు తండ్రికేసి చూసింది. తండ్రి విస్మయం చెందాడు. చిన్నారి అప్పటి కప్పుడే తన ఫోటో చూడాలని పట్టుపట్టింది. దాంతో ఎడ్విన్ ల్యాండ్‌లో కొత్త అన్వేషణ, ఆలోచన ఆరంభ మయ్యాయి. అలా ఒక చిన్నారి అమాయకత్వంతో కోరిన కోరిక - ఇన్‌స్టంట్ ఫోటోలు తీసే కెమెరా కను గొనడానికి కారణమయింది.

అయినా దీనిని ఇన్‌స్టంట్ ఫోటో అని చెప్పడంలో కొంత అతిశయోక్తి లేకపోలేదని ఎడ్విన్ ల్యాండ్ అభిప్రాయ పడుతున్నాడు. ఎందుకంటే కెమెరాలో ఫోటో తయారుకావడానికి ఎంత సమయం పడుతుందన్నది ఫిల్మ్ చుట్టూ ఉన్న ఉష్ణోగ్రతనుబట్టి వుంటుంది. ఒక గది ఉష్ణోగ్రతలో 'లో కాంట్రాస్ట్' ఛాయాచిత్రం తీయడానికి కొన్ని సెకనులు చాలు. హైకాంట్రాస్ట్ పిక్చర్ రూపొందడానికి కొన్ని నిమిషాలు పడతాయి. ఉపయోగించడానికి చాలా సులభంగా ఉండే ఈ పరికరాన్ని రూపొందించడానికి ఆయన ప్రత్యేక శ్రద్ధను కనబరచాడు.

## మన పరిసరాలు :

### జెట్ మేఘాలు!

జెట్ విమానం వెళుతూన్నప్పుడు దాని వెనకగా తెల్లటి పుంతబాట ఏర్పడడం, కొంతసేపటికి పలచబడి అదృశ్యమైపోవడం మనమందరం చూసే సుందర దృశ్యమే. అయితే, ఈ పుంతబాట ఒక మేఘం అన్న సంగతి మీకు తెలుసా? అది ఎలా ఏర్పడుతుందో ఇప్పుడు చూద్దాం.

మోటారు కార్లు, బస్సులు మొదలైన వాహనాల్లాగే జెట్ విమానంకూడా వేడి వాయువులను, పొగలను వెలువరిస్తుంది. వాటిలో అధికశాతం నీటి అవిరి ఉంటుంది. ఎత్తయిన ఆకాశంలో 30 డిగ్రీల సెంటి గ్రేడ్‌కు మించిన ఉష్ణోగ్రత ఉండదుగనక, వెలువడిన వెంటనే నీటి అవిరి ఘనీభవించి సన్నటి మంచు శకలాలు తయారవుతాయి. ఆ తరవాత కొంత సేపటికి అవిరి అయిపోతాయి. అందుకే ఈ తెల్లటి పుంతబాట ఏర్పడుతుంది. కొంతసేపటికి కరిగిపోయి కనిపించ కుండా పోతుంది.