పూలను, కడలి అలలను, ప్రేమించారు. అది నాకెంతో ఆనందం కలిగించింది. ఇప్పుడేం వరం కావాలో కోరుకోండి. బంగారం కావాలా? ప్రకృతి రహస్య ప్రేమ కావాలా?” అన్నదా కంఠస్వరం.

“ప్రకృతి యాస్య ప్రేమ!” అన్నారు అన్నా చెల్లెళ్ళు ముక్తకంఠంతో.

“అద్భుతం! ప్రకృతి మీతో ఎప్పుడూ స్నేహంగా ఉంటుంది!” అన్నది కంఠస్వరం.

“కృతజ్ఞతలు!” అని చెప్పిన అన్నాచెల్లెళ్ళు, కడుపునిండా తిని, పడక మీద పడుకుని హాయిగా నిద్రపోయారు. తెల్లవారాక వాళ్ళు కళ్ళు తెరిస్తే భవనం లేదు. చుట్టూ బందిపోటు దొంగలు నిల బడిఉన్నారు. “నడుండి, మీరు మాకు బానిసలు!” అన్నాడు దొంగల నాయకుడు.

“మేము రాము,” అన్నారు అన్నా చెల్లెళ్ళు.

“రారా? అహాః” అంటూ దొంగల నాయ కుడు కత్తి ఝళిపించాడు. మరుక్షణమే దొంగ వెలవెల పోయాడు. దిక్కులు విక్కటిల్లేలా గర్జిస్తూ దొంగ మీదికి ఉరికిన సింహం వాణ్ణి నోట కరుచు కుని ఎటో వెళ్ళిపోయింది. మిగిలిన దొంగలు దిక్కుకొకరు పారిపోయారు.

ప్రకృతి రహస్య ప్రేమ తమను కాపాడిందని గ్రహించిన అన్నా చెల్లెళ్ళు సముద్ర తీరంలో

నడవసాగారు. కొంత దూరం వెళ్ళగా లంగరు దింపిన ఒక ఓడ కనిపించింది. కొందరు నావికులు వారికేసి వచ్చారు. “మేము మా తల్లిదండ్రుల దగ్గరికి పెళ్ళాలి. సాయపడగలరా?” అని అడిగిన అన్న కార్మా, తమ ఊరి గురించి వివరించాడు.

“అలాగే, ఓడలోకి రండి. మిమ్మల్ని మీ ఊళ్లో దిగబెడతాను,” అన్నాడు ఓడయజమాని.

అన్నా చెల్లెళ్ళు సంతోషంగా ఓడలోకి ఎక్కారు. లంగరెత్తడంతో ఓడ ముందుకు కదిలింది. కొంత దూరం వెళ్ళాక ఓడ యజమాని బిగ్గరగా నవ్వుతూ, “నేను నీ చెల్లెల్ని పెళ్ళాడతాను. నువ్వు నాకు సేవకుడిగా ఉండిపో,” అన్నాడు కార్మాతో.

“నిన్ను పెళ్ళాడ్డమా, ఓరి దుర్మార్గడా?” అన్నది పుష్పనీల కోపంగా. ఓడ యజమాని పట్టరాని ఆగ్రహంతో ఆమెను అమాంతం ఎత్తి సముద్రం అలల మీదికి విసిరికొట్టాడు. “అయ్యో, చెల్లెలా!” అంటూ అరిచాడు కార్మా. అతని కళ్ళెదుటే ఆమె ఒక పెద్ద తిమింగిలం నోట్లో పడింది!

“నువ్వు చచ్చేదాకా నా సేవకుడిగానే పడి వుండు,” అన్నాడు నావికుడు కార్మాతో. అయితే, ఆ క్షణమే తుపాను చెలరేగింది. అల్లకల్లోలమైన కడలి తరంగాలపై అటూ ఇటూ ఊగిసలాడిన ఓడ, తుత్తునియలై సముద్రంలో మునిగిపోయింది. కార్మా ఒక ఓడ చెక్కను గట్టిగా పట్టుకుని సముద్రంపై తేలసాగాడు. ఆ చెక్కను రెండు డాల్ఫిన్ చేపలు తోసుకుంటూ రావడం గమనించాడు. కొంతసేపటికి అలాగే స్పృహ కోల్పోయాడు.

అతడు స్పృహలోకి వచ్చి కళ్ళు తెరిచేసరికి, ఒక గుడిసెలో పడుకుని వున్నాడు. పక్కనే నిల బడ్డ ఒక వృద్ధురాలు, “మూడు రోజుల క్రితం సముద్ర తీరంలో పడివుండడం చూశాను. దేవు