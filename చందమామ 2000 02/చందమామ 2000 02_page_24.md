ఆ ప్రశ్నకు శివానందుడు సాలోచనగా,
“మంత్రబద్ధమైన మహాసర్పాలు,
సాధారణంగా ఉచ్ఛాటనా మంత్రాలు
పరించగానే అదృశ్యమవుతాయి. కాని, ఆ
సర్పం ఏనిధితై కాపలాగా వుందో, అనిధి
ఒక ప్రత్యేక వ్యక్తికోసం అయితే మాత్రం,
సర్పాన్ని కదిలించటందాదాపు అసాధ్యం.
అవ్యక్తికి తప్ప అది మరే శక్తికీ లాంగదు!
ప్రస్తుతానికి మన ప్రయత్నం మనం
చేద్దాం. ఇప్పటివరకూ మనకు అనుకూ
లించిన ఆ దైవం, ఇప్పుడు కూడా మనకు
విజయం చేకూరుస్తాడనే ఆశిద్దాం,”
అంటూ మహారాజు అనుమతి కోస
మన్నట్టుగా ఆగాడు.

“హే, కానివ్వండి!” అన్నాడు మహారాజు.

శివానందుడు వెంటనే తనతో బాటు
తెచ్చిన కమండలంలోని నీటిని చేతిలోకి
తీసుకోబోతూ, విజయదత్తుడితో,
“నాయనా, ఒకసారి సర్పంతో తలపడట
మంటూ ప్రారంభించాక, ఎటువంటి
విచిత్ర పరిస్థితులైనా ఎదురుకావచ్చు,
సిద్ధంగా వుండు” అన్నాడు.

ఆ మాటవినగానే విజయదత్తుడి
చేయి, అప్రయత్నంగా ఒరనున్న ఖఢగంపై
బడింది. శ్రీదత్త, విజయదత్తులతో సహా

అందరూ నివ్వరపోతూ చూస్తూండగా,
శివానందుడు గోతిలోకి దిగి, ఉచ్ఛస్వరంతో
మంత్రాలు పరిస్తూ చేతిలోని మంత్ర
జలాన్ని సర్పంపై చిలకరించాడు. సర్పం
మాయంకాలేదుగాని, వేడిగాలులు
చిమ్ముటం మాత్రం ఆపింది. తన మంత్రా
లకు సర్పం మాయంకాకపోవటంతో,
మళ్ళీ మంత్రజలాన్ని అందుకో
బోయాడు, శివానందుడు.

అంతలో, ఆ సర్పం “ఓ మంత్రవేత్తా!
నేనొక మహత్కార్యంకోసం సృష్టించ బడిన
సర్పాన్ని! నన్ను సృష్టించిన మంత్ర తంత్ర
ప్రావీణ్యుడు, నాకొక ప్రశ్న, దానికి
సమాధానమూచెప్పాడు. నేను అడగ బోయే
ఆ ప్రశ్నకు, ఆ సమాధానం చెప్పిన వ్యక్తికే
నేను లాంగుతానుతప్ప, ఉచ్ఛాట నాది
మహామంత్రాలు వేటికీ లాంగను,” అన్నది.

ఆ మాటలు వినగానే శ్రీదత్త, విజయ
దత్తులిద్దరూ ముఖముఖాలు చూసు
కున్నారు. శివానందుడు మారుమాట్లాడక
వెనుదిరిగివచ్చి, విజయదత్తుడితో,
“నాయనా, ఇప్పుడిక నీవంతు వచ్చింది.
నిర్భయంగా ముందుకు వెళ్ళి సర్పం
అడగబోయే దానికి జవాబు చెప్పు,”
అన్నాడు.
-(ఇంకావుంది)