క్రితం రథోత్సవానికి మాధవనేనుడు వెళ్ళినప్పుడు జరిగిన మాటల్లోనే, ఆ పథకం తయారుచేయబడింది.

అనాడు అంతా తిరుగులేని విధంగా నిర్ణయించిన మరాళభూపతి, మాధవ నేనుడితో, “మిత్రమా, మీరు అన్యధా భావించక, ఈ విషయాలన్నీ అంతఃపుర స్త్రీలనుంచి మాత్రం గోప్యంగా వుంచండి. ఎంత మహారాణి అయినప్పటికీ స్త్రీస్తీయే. అడవారి నోట్లో నువ్వుగింజ నానదంటారు. ఇటువంటివన్నీ వాళ్ళకు తెలియజెప్పటం మనకు చాలా ప్రమాదం,” అన్నాడు.

అప్పటికే మరాళుడి మాటలకు బాగా సమ్మోహితుడైవున్న మాధవనేనుడికి, ఆ మాటలు సబబుగానే అనిపించాయి. తప్ప, తన కుమార్తెకు మాట మాత్రం చెప్పకుండా, అమెకు వరుణ్ణి నిశ్చయించి,

నిశ్చితార్థపు పీటలమీదికి తీసుకు పోవటమనేది అన్యాయంగా తోచలేదు. మరాళుడు వధువు ఇష్టాయిష్టాలతో ప్రమేయంలేకుండా ప్రవర్తిస్తున్నాడన్న ఆలోచనా రాలేదు. అందువల్ల, అతడు భార్యాబిడ్డలకు ఏ విషయమూ తెలియ నివ్వలేదు.

అయితే, కాళింది మహారాణి అయిన వసుమతిగురించి, మరాళ, మాధవనేను లిద్దరూ చాలా తక్కువ అంచనావేశారు. మేధావీ, యుద్ధనీతులు తెలిసినదయిన వసుమతి, ఎదిరి మనసును చక్కగా గ్రహించగల సమర్థురాలు. రథోత్సవంలో చంపక ప్రభువు, తన భర్తకిస్తున్న మర్యాదా, గౌరవమూ కాస్త అతిగా కనిపించాయామెకు. రథోత్సవం నుంచి తిరిగివచ్చిన నాటినుంచి, ఏదో అనుమానంతో భర్తను మరింత సూక్ష్మంగా గమనించటం ప్రారంభించిన అమెకు-తన పుట్టినింటి పట్ల భర్త తీరుతెన్నుల్లో స్పష్టమైన తేడా కనిపించింది. దానితో వ్యధ చెందిన వసుమతి, తనకు తానుగా కొంతమంది వేగులను ఏర్పాటు చేసు కుని, మొత్తం గ్రహించింది. పరిస్థితి తన చేయిదాటిపోయిందని అర్థం చేసుకున్న అమె, అంతా వివరంగా కూతురు శ్రీలేఖకు చెప్పి, నమ్మకస్తురాలైన ఒక చెలికత్తె సహాయంతో అమెను అన్న దగ్గరకు పంపివేసింది. నిశ్చితార్థపు రోజు ఉదయం వరకూ రాకుమారి అదృశ్యం గురించి బైటికి పాక్కకుండా జాగ్రత్తపడిన అమె, అప్పుడే తనకూ తెలిసినట్టు నటించింది.