మరింత దగ్గరికి వెళ్ళాడు. అయినా, దాని వెనక
వైపుగా నిలబడి దాని చూపు తన మీద
పడకుండా జాగ్రత్త పడ్డాడు!

సాధువు అంబోతు స్వభావం తెలియని
వాడు కాదు. అయన దానిని సమీపించే కొద్దీ
నిదానంగా అడుగులు వేస్తూ మెల్లగా, “శివ
శంకరా! శివశంకరా!” అంటూ దానిని దాటి
వెళ్ళాడు. అ గుడిలోని దేవుడి పేరును భక్తితో
చెబితే చాలు. దానిని వినగానే అంబోతు
శాంతం వహించేది. కాబట్టి ఎటువంటి
సమస్య లేకుండానే సాధువు బైటపడ్డాడు.

సాధువు మెల్లగా ఉచ్ఛరించిన దేవుడి పేరు,
దగ్గరగా నిలబడ్డంవల్ల ఒక్క శివశంకరుడికి
మాత్రమే వినిపించింది. అంబోతును శాంత
పరచే రహస్యం తెలిసి పోవడంతో వాడి మనసు
ఆనందంతో పొంగిపోయింది. వాడిపేరు కూడా
అక్కడి గుడిలోని దేవుడి పేరు, అంటే-శివశం
కరుడు కావడం తలుచుకోవడంతో ఆ
ఆనందం రెట్టింపయింది!

“అహా! సాధువు చాలాధైర్యవంతుడు!”
అన్నారు మిత్రులు ఒక్కసారిగా చప్పట్లు
కొడుతూ. మిత్రుల దగ్గరికి వచ్చిన శివశం
కరుడు, “నేనూ అంబోతు పక్కగా నడుస్తాను.
దానిని కిక్కరుమనకుండా చేస్తాను,” అన్నాడు.

“వద్దు! అలాంటి పని చెయ్యొద్దు,”
అన్నారు మిత్రులు.

వాళ్ళహెచ్చరికను పట్టించుకోకుండా,
అంబోతును అదుపుచేసే రహస్యం తెలిసి
పోయింది అన్న ధీమా కొద్దీ శివశంకరుడు
అమితోత్సాహంతో వెళ్ళి అంబోతును సమీ
పిస్తూ మెల్లగా, “నేను! నేను!” అన్నాడు.
వాడిపేరు కూడా శివశంకరుడు కదా అందు
కని అలా అన్నాడు!

అంబోతు ముందెన్నడూ లేనంతగా రెచ్చి
పోయి, బుసలు కొడుతూ వాడిమీదికి ఉరక
బోయింది. హడలిపోయిన శివశంకరుడు
ప్రాణభయంతో ఎటు వెళ్ళాలో తెలియక
పరుగులంకించుకుని, కాలికి ఏదో బలంగా
అడ్డు తగలడంతో కిందపడి, దొర్లుకుంటూ
వెళ్ళి పాదలమాటున పడ్డాడు.

దూరంగా వెళుతూన్న సాధువు, అలికిడి
విని తిరిగిచూసి, వేగంగా వచ్చి కుర్రాణ్ణి
లేవనెత్తాడు. అంతలో వాడి మిత్రులు కూడా
పరిగెత్తుకుంటూ వచ్చారు.

శివశంకరుడు కళ్ళనీళ్ళ పర్యంత
మయ్యాడు. అంతకుమించి—పారబాటు
ఎక్కడ జరిగింది? అన్న అంతుబట్టని
అశ్చర్యం వాడి మనసును పీడించ సాగింది.