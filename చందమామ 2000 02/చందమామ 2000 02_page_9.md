అ సాధించ దలచిన దాన్ని గురించి నీకు స్పష్టమైన అవగాహన వున్నదా? అది లోపించినప్పుడు వివేకశర్మలాగా, సాధించినదాన్ని అఖరి క్షణంలో చేజార్చు కోగలవు. నీకు హెచ్చరికగా వుండేందుకు, అతడి కథ చెబుతాను, శ్రమ తెలియ కుండా, విను,” అంటూ ఇలా చెప్ప సాగాడు:

సాహిత్యపురంలో వివేకశర్మ అనే కవి వుండే వాడు. ఆయన ఎన్నో కావ్యాలు రాశాడు. విన్న వారందరూ అలాంటి కావ్యాలు తాము జీవితంలో వినివుండ లేదని మెచ్చుకునేవారు.

అయితే, వివేకశర్మ గురించి సాహిత్య పురంలోనే చాలా మందికి తెలియదు. తనను గురించి తెలియకపోయినా,

నలుగురూ తన కావ్యాలు చదివితే, అందువల్ల సమాజానికి ప్రయోజనమని ఆయన అనుకునేవాడు. కానీ అదీ జరగలేదు.

“సామాన్యులు నీ కావ్యాన్ని చదవా లంటే, అందుకు ప్రచారం కావాలి. ఒక భాగ్యవంతుణ్ణి ఆశ్రయించు. పెద్ద సభ చేయించు. నీకు సన్మానం జరిపించమను. అక్కడ నీ కావ్యంలోని గొప్పతనంగురించి నువ్వూ చెప్పు, అందరిచేతా చెప్పించు. అప్పుడే సామాన్యులకు నీ కావ్యం పట్ల ఆసక్తి పుడుతుంది!” అని ఒక మిత్రు డాయనకు సలహా యిచ్చాడు.

అందుకు వివేకశర్మ, “నేను చెప్ప కుండా నా కావ్యం గొప్పతనం అందరికీ తెలియాలి. అప్పుడే నాకు సంతోషం. నువ్వు చెప్పింది చేయడం నావల్లకాదు,” అని మిత్రుడి సలహాను తిరస్కరించాడు.

ఇలా వుండగా- అ దేశపు రాజు ప్రగల్భ వర్మ ఒక చాటింపు వేయించాడు. ఆయన స్వయంగా మహాకవి అయినప్పటికీ, మరొక కవితో కలిసి కావ్యం రాయాలని వున్నదట! తానెన్నుకున్న మహాకవికి ఘన సన్మానం, అఖండ ప్రచారం చేయగలనని, ఆయన చాటింపు సారాంశం.

ఇది విన్న వివేకశర్మ మిత్రుడు, “ఇది చాలా మంచి అవకాశం. ఏ కవికైనా రాజాదరణ తెచ్చే గుర్తింపును మించినది లేదు. వెంటనే వెళ్ళు,” అని ఆయనను ప్రోత్సహించి అప్పటికప్పుడే ప్రయాణం కట్టించాడు.