పొలంలో కష్టపడి పనిచేసి, తమకు కావలసిన ధాన్యం పండించుకునేవారు.

ఒకరోజు కుండాపోతగా వాన అరంభమయింది. మర్నాటికి కూడా తగ్గలేదు. సాయంకాలానికి కూడా జడివాన తగ్గుముఖం పట్టికపోయేసరికి, గురువు తన శిష్యుల మధ్యకూర్చుని, “కుంభవృష్టిగా వుంది. చెరువుకట్ట

తెగి పంటపాలం మునిగిపోతుందో ఏమో!” అన్నాడు విచారంగా.

అ మాట ఆరుణి చెవిలో పడింది. గురు కులంలో చదువు పూర్తిచేసి, స్వస్థలానికి వెళ్ళడానికి గురువు అనుమతి కోసం ఎదురు చూస్తూన్న చురుకైన విద్యార్థి ఆరుణి.

అతడు వేదవేదాంగాలనూ, పురాణాలనూ వివరించగలడు. వేదాంత అర్థాలను విడమరచి చెప్పగలడు. యోగవిద్యను కూడా అభ్యసించాడు.

గురువు మనసులోని భావాన్ని పసిగట్టిన ఆరుణి అప్పటికప్పుడే చెరువు కట్టకేసి బయలుదేరాడు. వాన కొంచెం తగ్గింది. కారుమేఘాల చాటునుంచి వెన్నెల మసక మసకగా ప్రసరిస్తోంది. ఆరుణి వేగంగా వెళ్ళి కట్టను చేరుకున్నాడు.

చెరువుకట్టకు ఒకచోట గండిపడి నీళ్ళు పంటపాలం మీదికి ఉరుకుతున్నాయి. ఆరుణి పక్కనున్న రాళ్ళను, మట్టినీ చేత్తో తీసి గండికి అడ్డుగా వేశాడు. నీటి వేగం తగ్గలేదు సరికదా, క్షణం క్షణం పెరుగుతోంది. ఆరుణి తీవ్రంగా ఆలోచించి, ఒక్క ఉదుటున వెళ్ళి గండికి అడ్డంగా పడుకున్నాడు. నీళ్ళు వెళ్ళడం క్రమంగా ఆగిపోయింది.

మళ్ళీ మబ్బులు దట్టంగా కమ్ముకుని గాలివాన అరంభమయింది. మరోవైపు చెరువులో నుంచి నీటి అలల తాకిడి. భయంకరమైన చలి, అయినా ఆరుణి పడుకున్న చోటు నుంచి అటూ ఇటూ కదలలేదు. అన్నీ భరిస్తూ అలాగే ఉండి పోయాడు. అర్థరాత్రి దాటాక స్పృహ కోల్పోయాడు.

రాత్రి వెళ్ళిన ఆరుణి ఇంకారాలేదేమిటి అన్న ఆతృతతో గురువు తెల్లవారకముందే కొందరు శిష్యులను వెంటబెట్టు కుని చెరువు దగ్గరికి వెళ్ళాడు. గట్టుతో పాటు గట్టుగా స్పృహతప్పి పడివున్న ఆరుణిని పైకెత్తి, పక్కన పడుకోబెట్టారు. కొందరు శిష్యులు