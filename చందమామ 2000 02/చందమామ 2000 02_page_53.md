స్వయంగా బలహీనుడే అయినప్పటికీ, దుష్టుడు ప్రజలకు హానిచేయడానికి ఎదుటివారిని రెచ్చగొట్టగలడు. సానరాయి స్వతహాగా నరకలేకపోయినప్పటికీ, కత్తికి పదునెక్కిస్తుంది
—సుభాషిత రత్సభాండాగారం

పతంగుడికి అకస్మాత్తుగా గుండె ఆగి
పోయినట్టయింది. వాడి దగ్గర ఉన్న
కొయ్యకత్తి తలలు నరకదు సరికదా,
దాన్ని ఒరనుంచి పైకి తీస్తే, అది అసలు
కత్తి కాదన్న సంగతి కాస్తా బయటపడి,
పతంగుడి తలకే ఎసరువస్తుంది!

“మహారాజా, నన్ను క్షమించి ఈ పని మరెవరికైనా ఇవ్వండి,” అన్నాడు వాడు కంగారుపడుతూ.

“ఎందుకలా కంగారుపడుతున్నావు?
నా ఆజ్ఞ ధిక్కరిస్తావా?” అన్నాడు రాజు.

“అది కాదు, మహారాజా! నేను సైని
కుణ్ణి, తలారిపని చెయ్యటం నాకు సాధ్యం
కాదు. యుద్ధరంగంలో శత్రువును
చంపగలను కాని, బంధించి ఉన్న
నిరాయుధుడి తల నరకలేను,” అన్నాడు
పతంగుడు.

“అది పాపమైతే ఆ పాపం నాదే. ఆజ్ఞ
నిర్వర్తించకపోయావో నీకు మరణదండన
విధిస్తాను,” అన్నాడు రాజు భరించరానంత
కోపంగా.

పతంగుడు కళ్లు మూసుకుని, చేతులు
జోడించి, “తల్లీ భవానీ, నన్నీ ఆపద నుంచి
నువ్వేకాపాడాలి. నేను చేసేది నేరమయ్యే
పక్షంలో నాకత్తిని కొయ్యకత్తిగా మార్చెయ్యి”
అంటూ ఒర నుంచి కత్తి పైకి లాగాడు.
కత్తి పిడి కింద జానెడు పాడుగు కొయ్య
కత్తి మాత్రమే ఉన్నది.

పహరావాళ్ళంతా గొల్లున నవ్వారు.
రాజుగారికి కూడా నవ్వాగలేదు. అయన
పతంగుడి తప్పు క్షమించి, వాడి యుక్తికి
మెచ్చుకుని వాణ్ణి పహరా నుంచి తీసేసి,
తన అంగరక్షకుడుగా వేసుకున్నాడు.