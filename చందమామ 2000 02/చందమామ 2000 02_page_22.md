ఆ తర్వాత వసుమతి చెప్పిన ప్రకారం,
మాధవ నేనుడు పంపిన పెంపుడు
పావురం, సూర్యోదయ సమయానికి
శ్రీదత్తుడి శయనమందిరపు గవాక్షం దగ్గర
చేరి, అదేపనిగా రెక్కలు టపటపలా
డించడం ప్రారంభించింది. ఆ అలికిడితో
శ్రీదత్తుడు కళ్ళుతెరవగానే, నగిషీలుగా
చెక్కిన ఆ గవాక్షపు సందుల్లోంచి లోపలికి
దూరి, ఒక్క ఊపున అతడి పక్కన
వాలింది.

పావురం ప్రవర్తనను బట్టి, అది
శిక్షణపాందిన పావురమని గ్రహించిన
శ్రీదత్తుడు దాన్ని నిమిరి, దాని కాలికి
కట్టబడివున్న లేఖను తీసుకున్నాడు. అది
చదివిన శ్రీదత్తుడికి క్షణకాలం, అది కలో
నిజమో అర్థం కాలేదు. తక్షణం
కబురుపంపి, శ్రీలేఖ విజయదత్తులను
రప్పించిన అతడు, పావురం తెచ్చిన
లేఖను కొడుక్కు యిచ్చాడు.

అది చదివిన విజయదత్తుడు చిరు
నవ్వుతో, దాన్ని శ్రీలేఖకు అందిస్తూ,
“ఇటువంటి శుభసమాచారం కోసమేసేను
ఎదురుచూస్తున్నాను, నాన్నా! శ్రీలేఖ
యిక్కడికి రావటం, మామయ్యలో
మార్పుకు కారణం కావచ్చునని, నేను
అశపడుతూనే వున్నాను,” అన్నాడు.

శ్రీదత్తుడు చాలా అనందంగా,
“విజయా, ఇది మనకు కలిగిన రెండవ
శుభం! ఇక కొద్ది గంటల్లో ప్రారంభం
కాబోయే తవ్వకాలు మరెంతటి శుభాన్ని
తెస్తాయో, చూద్దాం!” అన్నాడు.

ఆసరికి బాగాతెల్లవారింది. మరొక
గంట తర్వాత, రాజగురువు శివానందుల

అధ్వర్యంలో, నగరపు తూర్పు దిక్కున
తవ్వకాలు ప్రారంభమవుతాయి.

త్వరత్వరగా ప్రాతఃకాల విధులు
పూర్తిచేసుకున్న మహారాజు, శ్రీలేఖా
విజయదత్తులతో కలిసి, స్వయంగా
తవ్వకాలు జరుగుతున్న చోటుకు
బయలుదేరారు.

ఖాళీగా వున్న తూర్పు వైపు మైదానంలో,
శివానందులు వలయాకారంలో గుర్తించి,
మంత్రజలం చల్లినంత మేరా దాదాపు
అరవైమంది కూలీలు, చురుగ్గా తవ్వు
తున్నారు. ఆ తవ్వకాలు అలా మధ్యాహ్నం
దాకాసాగి, మధ్యాహ్నానికి పది, పన్నెండు
అడుగులలోతుకు భూమి తవ్వబడింది.

మధ్యాహ్నం భోజనానికి కూలీలు లేవ
గానే, మహారాజు కూడా కొడుకు, కోడలితో
కలిసి రాజభవనానికి తిరిగి వచ్చాడు.