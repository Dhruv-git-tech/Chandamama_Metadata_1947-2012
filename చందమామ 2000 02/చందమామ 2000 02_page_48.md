హర్యశ్వుడికి ఇచ్చి రెండు వందల గుర్రాలు
తీసుకున్నాడు.

మాధవి వల్ల ఒక కొడుకును కనిన
తరవాత హర్యశ్వుడు అమెను గాలవుడికి
తిరిగి ఇచ్చేశాడు. తరవాత గాలవుడు
మాధవిని తీసుకుని దివోదాసుడు ఏలే
కాశీకి వెళ్ళాడు. దివోదాసుడి వద్దకూడా
గాలవుడు కోరిన గుర్రాలు రెండువందలే
ఉన్నాయి. అతను ఒక కొడుకు
పుట్టినదాకా మాధవిని తన భార్యగా
చేసుకుని, తరవాత అమెను గాలవుడికి
తిరిగి ఇచ్చేశాడు.

అప్పుడు గాలవుడు అమెను ఉశీనరుడు
ఏలే భోజనగరానికి తీసుకుపోయి, అతనికి
కొడుకు పుట్టినదాకా మాధవిని భార్యగా
ఇచ్చి, తిరిగి అమెను వెంట బెట్టుకుని
బయలుదేరాడు. ఉశీనరుడి వద్దకూడా
రెండువందల గుర్రాలే ఉన్నాయి.

ఇంకా రెండు వందల గుర్రాలు కావాలి.
అవి ఎక్కడ దొరుకుతాయో తెలీదు.
అంతలో గాలవుడికి గరుత్తంతుడు ఎదురై,
జరిగినదంతా విని, “గాలవా, మిగిలిన
గుర్రాల కోసం శ్రమపడకు. ఒక చెవి నల్లగా
ఉండే తెల్లని గుర్రాలు ప్రపంచంలో మరి
లేవు. మిగిలిన రెండు వందల గుర్రాలకు
బదులు ఈ మాధవినే విశ్వామిత్రుడికి
ఇచ్చెయి్య,” అని సలహా ఇచ్చాడు.

గాలవుడు మాధవిని విశ్వామిత్రుడి వద్దకు
తీసుకుపోయి, గురుదక్తిణ కింద అరు వందల
గుర్రాలనూ, మాధవినీ ఇచ్చాడు. విశ్వా
మిత్రుడుసంతోషంగా స్వీకరించాడు.

నారదుడు ఈ కథచెప్పి, “దుర్యోధనా
మొండి పట్టుదల వల్ల గాలవుడు ఇన్ని
పాట్లు పడవలసి వచ్చింది. అందుచేత
నువ్వు మొండితనం మాని, నీ హితంకోరి
చెప్పేవాళ్ళ మాటలు విను,” అన్నాడు.

అప్పుడు ధృతరాష్ట్రుడు కృష్ణుడితో,
“కృష్ణా, జరుగుతున్నదేదీ నాకు సమ్మతం
కాదు, కాని నేను పరాధీనుణ్ణి. ఈ దుర్యో
ధనుడికి బుద్ధిచెప్పటం మాకెవరికీ సాధ్యం
కాలేదు, నువ్వు చెప్పి చూడు,” అన్నాడు.

కృష్ణుడు దుర్యోధనుడితో, “దుర్యోధనా,
నువ్వు తలపెట్టినది నీ వంటి వారు చేసే
పనికాదు, దుర్మార్గులు చెయ్యవలసినది.
నీకు సలహా ఇస్తున్న వారి కన్న నువ్వే
జ్ఞానివి. పాండవుల సఖ్యం మీకు ధర్మార్థ
కామాలనిస్తుంది. యుద్ధం మహా నాశన