# ప్రతి-చరిత్ర

చరిత్రకారులెవరూ ఆ సిద్ధాంతంలోని నిజానిజాలను నిలదీసి నిగ్గుతేల్చలేదు. అలాగే అంగీకరించారు!” అన్నాడు దేవ నాథుడు విచారంగా.

అంతలో కొందరు మిత్రులు సందీపుణ్ణి వెతుక్కుంటూ వచ్చారు. పాఠశాలలో వార్షికోత్సవం కోసం ఏర్పాట్లు జరుగుతున్నాయి. వాటి విషయంగా ఉపాధ్యాయులతో మాట్లాడడానికి మిత్రులు సందీపుణ్ణో కూడా రమ్మని పిలిచారు. సందీపుడు తాతయ్య దగ్గర అనుమతి తీసుకుని వాళ్ళతో వెళ్ళాడు.

“తాతయ్యా! మీరు నిన్న సందీపుడికి నచికేతుడికథ చెప్పారట. అన్నయ్య దాన్ని నాకు చెప్పి గొప్పలు పోయాడు. అలాంటి పాతకథ ఒకటి నాకిప్పుడు చెప్పండి. అన్నయ్య రాగానే నేను చెబుతాను,” అన్నది శ్యామల.

“అలాగే చెబుతానమ్మా! రా, కూర్చో. పూర్వకాలంలో గురు శిఘ్యుల మధ్య సంబంధం ఎలాంటిదో తెలియజెప్పే కథ ఇది. మరొక విషయం ఏమంటే ఇది కేవలం కథ కాదు. మునుముందు గొప్ప మునిగా పేరు గాంచిన ఒక విద్యార్థి జీవితంలో జరిగిన సంఘటన!” అంటూ దేవనాథుడు ఇలా చెప్పసాగాడు:

“ఒక అందమైన లోయలో ధౌమ్యముని ఆశ్రమం ఉండేది. ఆశ్రమానికి వెనక ఎత్తయిన కొండలూ, ఎదుట చిన్న అడవీ ఉండేవి. ధౌమ్యుడి ఆశ్రమంలో ప్రధాన భాగం అయన నడిపే గురుకులం. ధౌమ్యుడు గొప్ప గురువుగా పేరుగాంచడం వల్ల, చుట్టుపక్కల నుంచి చాలామంది విద్యార్థులు వచ్చి, ఆ గురుకులంలో చదువుకునేవాళ్ళు. కొందరు యోగా భ్యాసం చేసేవాళ్ళు,” అని ఆగాడు దేవ నాథుడు.

“యోగాభ్యాసం అంటే ఏమిటి తాతయ్యా?” అని అడిగింది శ్యామల.

“యోగం గురించిన విషయాలను మీ అన్నయ్య వచ్చాక, ఇద్దరికీ కలిపి ఒకేసారి చెబుతాను,” అన్నాడు దేవనాథుడు.

“సరే, ఇప్పుడు కథ చెప్పండి తాతయ్యా!” అన్నది శ్యామల.

“ధౌమ్యుడు నడిపే గురుకులానికి ఒకవైపున చిన్న చెరువూ, చెరువు కింద పాలమూ ఉండేవి. ఆశ్రమంలోని వారే ఆ