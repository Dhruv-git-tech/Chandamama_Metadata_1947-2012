గాలవుడి ప్రాణం మీదికి వచ్చింది.
అతని దగ్గిర చిల్లిగవ్వలేదు. గురువుగారు
కోరే గుర్రాలు ఎక్కడ ఉంటాయో తెలీదు.
అతను విష్ణుమూర్తిని ధ్యానించాడు.

అంతలో గరుత్మంతుడు వచ్చి, “నన్ను విష్ణువు పంపాడు. ఎక్కడికి కావాలంటే అక్కడికి తీసుకుపోతాను,” అన్నాడు.

గాలవుడు సంతోషించి, గరుత్మంతుడి వీపుమీద ఎక్కి తూర్పుగా పామ్మన్నాడు. గరుత్మంతుడు అతివేగంగా పోతుంటే గాలవుడికి ఏమీ కనిపించలేదు, స్పృహ తప్పిపోతున్నది. “అయ్యో, అంతవేగంగా పోకు. నేను గుర్రాలకోసం వెతుకుతున్నాను,” అన్నాడు గాలవుడు.

“ఆ మాట మొదటే ఎందుకు చెప్పు లేదు?” అని గరుత్మంతుడు గాలవుడితో

కూడా ఋషభం అనే పర్వతంమీద దిగాడు. శాండిలి అనే తపస్విని వారికి అతిథ్యం ఇచ్చింది.

తరవాత గరుత్మంతుడు, “నీకు ముందు ధనం కావాలి: దానితో గుర్రాలు సంపాదించు. ప్రతిష్ఠానపురం ఏలే యయాతి నా మిత్రుడు, గొప్ప ధనికుడు. అతని వద్దకు పోయి ధనం అడుగు,” అని గాల వుణ్ణి యయాతి దగ్గరికి తీసుకుపోయాడు.

యయాతి గరుత్మంతుడి ద్వారా గాల వుడి వృత్తాంతం తెలుసుకుని గరుత్మంతుడితో, “మిత్రమా, పూర్వంలాగా నా దగ్గిర ఇప్పుడు ధనంలేదు. అయినా, నా కుమార్తెను మాధవిని ఈ బ్రాహ్మణుడికి స్తాను. ఆమె సహాయంతో ఇతని కోరిక తీరనీ,” అని గాలవుడికి మాధవిని ఇచ్చాడు.

“ఈ పిల్ల ద్వారా నీకు కావలసిన గుర్రాలు సంపాదించుకో. నేను పోతాను,” అని గరుత్మంతుడు వెళ్ళిపోయాడు.

తరవాత గాలవుడు మాధవిని వెంట బెట్టుకుని అయోధ్యరాజైన హర్యశ్వుడనే వాడి వద్దకు వెళ్ళాడు. అతను వచ్చిన పని తెలిసి హర్యశ్వుడు, “గాలవ మహర్షీ, పిల్ల సర్వలక్షణ సంపన్నగా ఉన్నది. నా దగ్గర గుర్రాలు అనేకంగానే ఉన్నాయి గాని, నీకు కావలసిన గుర్రాలు రెండు. వందలు మాత్రమే ఉన్నాయి,” అన్నాడు.

“నన్ను ఈ విధంగా ఇతర రాజులకు కూడా ఇచ్చి, నీకు కావలసిన ఎనిమిది వందల గుర్రాలూ సంపాదించుకో,” అని మాధవి చెప్పిన మీదట గాలవుడు ఆమెను