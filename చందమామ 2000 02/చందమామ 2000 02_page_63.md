## వార్తలు-
విశేషాలు:

ఈ శతాబ్దపు చివరి వలసపాలిత ప్రాంతం

హింసాయుతంగానో, అహింసామార్గంలోనో ఉద్యమం సాగించకుండా ఏ వలసపాలిత ప్రాంతం స్వాతంత్ర్యం సాధించింది? కేవలం తిరుగుబాటు కూడా జరపకుండా ఏ ప్రాంతం పరాయిపాలన నుంచి విముక్తి పొందింది? అని ప్రశ్నించినట్టయితే మకావో అని సమాధానం చెప్పవచ్చు. చైనాకు చెందిన ఒక చిన్న దీవి మకావో. గత 4,42 సంవత్సరాలుగా దీనిని పోర్చగీసులు పాలిస్తూ వచ్చారు. అది ఆసియా, యూరపు ఖండాల మధ్య వాణిజ్య కేంద్రంగా అభివృద్ధి చెందింది. దానిద్వారా ఎక్కువ ప్రయోజనం పొందే దేశం చైనా. అసంఖ్యాకమైన రకరకాలచీనావస్తువులు మకావో గుండా యూరపు చేరుకుంటాయి.

భారతదేశానికి చెందిన గోవా కూడా పోర్చు గీసు వలసపాలిత ప్రాంతంగానే ఉండేది. భారతదేశం

దానిని బలవంతంగా విడిపించవలసి వచ్చింది. అయితే, ఇటీవలి కాలంలో ఎంతో మార్పు వచ్చింది. పోర్చుగల్ తానంతటతాను తన వలస ప్రాంతాన్ని చైనాకు అప్పగించింది. చైనా మాత్రం దానిని తిరిగిపొందడానికి తొందరపడలేదు.

ఇరవైయవ శతాబ్దంలో ప్రపంచ వ్యాప్తంగా వలసరాజ్యాలన్నీ పతనమవుతూ వచ్చాయి. అలా ఈ శతాబ్దం చిట్టచివర విముక్తి పొందిన ప్రాంతం-4,36,000 జనాభా గల మకావోదీవి. డినెంబర్ 19వ తేదీ అర్ధరాత్రి సమయంలో ఈ మార్పు జరిగింది: మకావో భద్రతాదశానికి చెందిన నలుగురు అధికారులు పతాకను మడిచి, పోర్చు గీసు గవర్నర్ వాస్కో రోచా వీయ్‌రాకు అందించారు. ఆయన దానిని తన వక్షస్థలానికి తాకించి 1991వ సం॥నుంచి తన కార్యాలయంగా వున్న ప్రభుత్వ భవనాన్ని ఒక్కసారి తేరిపార చూశారు. గవర్నర్ ఆ పతాకను లిస్టన్‌కు తీసుకువెళ్ళి-మకావో సాంస్కృతిక పరిశోధూ సంస్థలో ప్రదర్శనకు పెడతారని, పోర్చుగీసు ప్రతినిధి తెలియజేశారు.

ఈ పరిణామాన్ని గురించి పోర్చుగల్ గవర్నర్ జార్జ్ సాంపాయియో ఇలా అన్నారు: 500 సంవ త్సరాల చరిత్ర కొన్ని క్షణాలలో నా మనోనేత్రాల ముందు కదిలి వెళ్ళినప్పుడు ఒక్కసారిగా విభిన్న భావాలు నాలో కలిగాయి.

మార్పులు జరిగే తీరు అంతే!