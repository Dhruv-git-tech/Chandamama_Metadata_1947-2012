చంద్రమామ
కబుర్లు

అతిప్రాచీనమైన చేప

మహావిష్ణువు ఎత్తిన దశాపతారాలలో మత్స్యా వతారం, అంటే- చేప అవతారమే మొట్ట మొదటిది అని మన పురాణాలు వేర్కొంటున్నాయి. చెట్టు చేమల తరవాత జలచరాలే మొదటపుట్టుకువచ్చాయనిపరిణామసిద్ధాంతం కూడా చెబుతున్నది.

అ విషయం అలా వుంచితే, భూమి మీద అసలు చేప ఎప్పుడు పుట్టింది? ఇటీవల

చైనాలోని చెంగ్జియాంగ్‌లో రెండు చేపల శిలా జాలు బయటపడ్డాయి. అవి దాదాపు 5,300 లక్షల సంవత్సరాలకు పూర్వం నాటివని చెబుతున్నారు. ఆ రెండు చేపల్లో ఒక చేప మరొక చేపకు పూర్తిగా భిన్నమైన జాతికి చెందినదని తెలియవచ్చింది. ఆ రెండు చేపలకూ మూలమైన, చేప మరికొన్ని లక్షల సంవత్సరాలకు పూర్వం బతికివుండవచ్చని విజ్ఞానవేత్తలు అభిప్రాయపడుతున్నారు.

అందువల్ల అసలు చేప పుట్టుక మామూలుగా అనుకునే దానికన్నా కనీసం 500 లక్షల సంవత్సరాలకు పూర్వం నాటిదై వుంటుందని భావిస్తున్నారు!

చుట్టుముట్టుతూన్న అపాయం!

ఇటీవల ప్రపంచ ఆరోగ్యసంస్థ జరిపిన సర్వే ప్రకారం-వాయుకాలుష్యం వల్ల యేటా ఒక లక్షమంది మరణిస్తున్నారు!

ఈ అపాయం గురించి, మీ మిత్రులకు చెప్పండి. ప్రాణాలు తీస్తున్న ఈ వాయుకాలుష్య నివారణకు మన చేతనైన, మనవంతు కృషిని మనం చేసి తీరాలి. మామూలు సైకిళ్ళు సరిపోయే చోట మోటారు సైకిళ్ళ ఉపయోగాన్ని తగ్గించాలని కొన్ని దేశాలలో కోరుతున్నారు.

నష్టాలను తగ్గించే అటవీ సంపద!

ఇటీవల ఒరిస్సాలో వీచిన పెనుతుపాను ఒరిస్సా తీరాన్ని అతలాకుతలం చేసి, వేలాది మందిని పాట్టన వెట్టుకున్నది. కొంతకాలం క్రితం ఇక్కడి సముద్రతీరంలో వున్న మాంగ్రోవ్ అడవులు ఇప్పుడు వున్నట్టయితే, ఇంత జన నష్టం, ఆస్తి నష్టం జరిగేది కాదని-ఈ విషయంగా పరిశోధనలు జరుపుతున్న కేంద్రిడ్జ్ కోస్టల్ యూనిట్‌కు చెందిన నిపుణులు అభిప్రాయపడుతున్నారు. గత నలభైయేళ్ళలో భారత దేశంలోని సగం మాంగ్రోవ్ అడవులు నశించి పోయాయి!