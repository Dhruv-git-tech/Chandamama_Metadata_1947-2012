అతడు అడుగులో అడుగు వేసుకుంటూ
పోయి, భవనంలో ప్రవేశించాడు.

ముందు విశాలంగా వున్న గదిలో,
అద్భుత సౌందర్యరాసులైన ముగ్గురు
యక్షిణులు నవ్వుతూ కబుర్లు చెప్పు
కుంటున్నారు. వాళ్ళు హాతాత్తుగా లోపలికి
వచ్చిన రామయ్యను చూసి నిర్ఘాంత
పోయి, “ఎవరు నువ్వు?” అని అడిగారు.

రామయ్య వాళ్ళకు తనను గురించి
చెప్పుకుని, “ఇదేదో నేవిన్న ఇంద్రభవనంలా
వున్నది. ఒకసారి భవనమంతా తిరిగి
చూసి, నా దారిన పోతాను,” అన్నాడు.

అ జవాబుకు యక్షిణులు అదిరిపడి,
“మానవ మాత్రులకు ఇందులో ప్రవేశం
నిషిద్ధం, వెళ్ళిపో. కావాలంటే ముగ్గురం
తలొకవరం యిస్తాం,” అన్నారు.

“ఈ భాగ్యానికి వరాలు దేనికి! నేను వెళ్ళిపోతాను,” అంటూ వెనుదిరిగాడు రామయ్య.

“అగు! నీకు వరాలు పుచ్చుకోవడానికి ఇష్టంలేకపోయినా, మాకు ఇవ్వాలన్న కోరిక కలిగింది. మా పేర్లు ఉదయ, సంధ్య, నిశి. ఒక్కొక్క వరం కోరుకునే టప్పుడు, ఒక్కొక్కరి పేరు ఏడుసార్లు స్మరించు,” అన్నారు యక్షిణులు.

రామయ్య, ఉదయ అనే యక్షిణి పేరు
ఏడుసార్లు స్మరించి, “మాదేశం మీదికి
దండెత్తిన పారుగురాజు మనసుమార్చుకుని
వెనుదిరిగి పోవాలి!” అని కోరాడు.

“నీ దేశభక్తి బహు దొడ్డది!” అని మెచ్చుకున్నది ఉదయ.

ఈసారి రామయ్య, సంధ్యపేరు ఏడు
సార్లు స్మరించి, “మా ఊరు అతివృష్టి,
అనావృష్టిలాంటివి లేకుండా, కలకాలం
పచ్చగా వుండాలి!” అని కోరుకున్నాడు.

“పుట్టిన గడ్డమీద నీకున్న ప్రేమా
అమోఘం!” అన్నది సంధ్య.

రామయ్య కొద్దినేపు ఆలోచించి, “మా
ఇంటిల్లిపాది వున్నంతలో తృప్తిగా,
సంతోషంగా వుండాలి,” అన్నాడు.

“చాలా గొప్ప వరం కోరావు! మనిషికి
సంతోషం సగం బలం అంటారు. మరే
వరం కోరినా, ఇంతటి సంతోషం మీకు
దక్కదు. ఇంతకన్నా మంచివరం కోరలేదే
అనే బాధ జీవితాంతం, మీ ఇంటి
వాళ్ళందర్శి దుఃఖించే లాగా చేస్తుంది,”
అన్నది నిశి.