అప్పుడు రాముడికొక కలవచ్చింది. ఆ కలలో వాడు రాజకుమారుడైపోయాడు. గౌరి తల్లిదండ్రులు వెతుక్కుంటూ వచ్చి గౌరితో వాడికి వివాహంజరిపించారు. వాడికి జీవితం రంగరంగ వైభోగంగా గడిచి పోతున్నది.

భీముడిక్కూడా ఒక కల వచ్చింది. కమల తల్లిదండ్రుల నెదిరించి తన ఇంటికి వచ్చేసి, తనను వివాహం చేసు కున్నది. అత్తమామలను కన్నకూతురులా చూసుకోసాగింది. భీముడికి స్వర్గంలో వున్నట్లుంది.

కృష్ణుడి కలలో గజపతి వాడిని ఇంట ల్లుణ్ణి చేసుకున్నాడు. స్వాతినీ, వాణ్ణీ సుఖంగా జీవించమని, ఇంటిపనులన్నీ తను చూసుకోసాగాడు. ఇలాంటి వైభోగం ఇంద్రుడిక్కూడా వుండి వుండదన్న భావం కృష్ణుడిలో కలిగింది.

స్పృహవచ్చాక రాముడు, భీముడు, కృష్ణుడు ఒకరికలలొకరికి చెప్పుకున్నారు.

అసమయంలో గుబురు మీసాల వాడు, వాళ్ళవద్దకు వచ్చి, “అబ్బాయిలూ! నేను మీకు మంచితీర్థంలో మాదకం అనే అద్భుతమైన ఔషధం కలిపి యిచ్చాను. ఆ ప్రభావంతోనే మీకిలాంటి కలలు వచ్చాయి. ఈ ఔషధం మాదకం మొక్కల పూలనుంచి తయారు చేశాను. ఇక్కడ మాదకం తోట వున్నది. అందులో పనిచేయడానికి మనుషులు కావాలి. మీరాప్పుకుంటే, మిమ్మల్నాపనిలో పెట్టు కుంటాను. పట్టంలో ఈ మాదకానికి

ఎంతో గిరాకీ వున్నది. సుఖసంతోషాల కోసం ఎందరో ఈ మాదకాన్ని ఎంత డబ్బయినా యిచ్చి కొంటారు. నావద్ద పని చేస్తే ఒక్క నెలలో మీరు ఒక్కొక్కరూ లక్ష వరహాలు సంపాయించుకోవచ్చు,” అన్నాడు.

అంతేకాక, ప్రతిరోజూ మాదకం కలిపిన మంచితీర్థం యిస్తానని వాడు, వాళ్ళకు ఆశచూపాడు.

రాముడు, భీముడు, కృష్ణుడు ఎంతో సంతోషించి సరేనన్నారు. నలుగురూ కలిసి మాదకవనం కేసి కొంత దూరం వెళ్ళేంతలో ఎక్కడినుంచో ఒక నల్లత్రాచు బుస్సుమంటూ కృష్ణుణ్ణి కాటేసి పారి పోయింది. ఇది చూసి గుబురు మీసాలవాడు ఎంతో ఆశ్చర్యపడి, “ఎన్నో ఏళ్ళుగా ఇక్కడుంటున్నాను. ఇలా