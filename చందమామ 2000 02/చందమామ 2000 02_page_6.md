# ఈ నెలలో జన్మించిన ప్రముఖులు

శ్రీ అరవిందులు తలపెట్టిన మహత్కార్యాన్ని మరింత ముందుకు నడిపించిన శ్రీమాతగా మన్నునలందుకుంటూస్తు అమ్మ-ప్యారీస్ నగ రంలో 1878వ సం॥ ఫిబ్రవరి 21వ తేదీ జన్మించారు. ఆమె పసిపాపగా ఉన్నప్పుడే తన జీవిత పరమార్థం అసాధారణమైనదని గ్రహించింది.

1914వ సం॥లో ఆమె మొట్టమొదటి సారిగా పాండిచ్చేరికి వచ్చి శ్రీ అరవిందులను దర్శించారు. ఆ మహాపురుషుడు-మానవజాతి భవి ష్యత్తును దర్శించగల మహాచైతన్యస్వరూపుడని ఆమె అప్పుడే గ్రహించారు. 1920వ సం॥లో మళ్ళీ పాండిచ్చేరికి వచ్చిన ఆమె ఆ తరవాత అక్కడి నుంచి తిరిగి వెళ్ళలేదు. ఆమె రాకతో-తల్లి చుట్టూ చేరే బిడ్డల్లా, అరవిందా శ్రమవాసులందరూ అను రాగంతో ఆమె చుట్టూ చేరారు. ఆశ్రమం అభివృద్ధి చెందసాగింది.

## శ్రీమాత

మానవ ప్రకృతిని గురించి విభిన్న, వినూత్న భావాన్ని వెలి ఋచ్చారు శ్రీ అరవిందులు. ఇంత వరకు మనిషి జీవితంలో మనసే ప్రధాన పాత్ర వహిస్తుందని భావిస్తూ వచ్చారు. మానవుడు పరిణామ క్రమంలో మరొక మెట్టు పైకి ఎగబాకగలడని శ్రీ అరవిందులు భావించారు. మనిషి మనసును అధిగమించ గలడు. మనసే ప్రధానంగాగల ఈనాటి మానవజాతి-మనసుకు అతీతమైన దివ్యమానవజాతిగా పరిణమించ గలడు.

నూతన మానవజాతి ఆవిర్భవానికి మార్గం సుగమం చేయడానికి శ్రీ అరవిందులు,

శ్రీమాత యోగసాధన చేశారు. చైతన్య పరిథిలోనే వారి కృషి కొనసాగిందని గుర్తుంచుకోవడం ముఖ్యం. ఒకనాటికి మానవజాతి తప్పకుండా నూతన చైతన్యస్థాయికి ఎదుగుతుంది.

శ్రీమాత ఇలా అంటారు: రాయి రప్పల నుంచి, చెట్టు చేమలకూ; చెట్టు చేమలనుంచి జీవరాశికీ; జీవరాశుల నుంచి మనిషి వరకు ప్రకృతి పరిణామ క్రమంలో స్పష్టమైన వెరుగుదల కనిపిస్తుంది. ప్రస్తుతం మనిషి-అభివృద్ధి పరిణామ క్రమంలో ఆఖరిదశలో వుండడం వల్ల, ఈ భూ ప్రపంచంలో తనకు మించినది ఏదీ లేదు అని భావిస్తున్నాడు. ఇది పారబాటు. భౌతి కంగా పరిశీలిస్తే మనిషి ఇంచుమించు జంతువే; కావాలంటే ఆలోచించే జంతువు, మాట్లాడే జంతువు అని చెప్పవచ్చు. కాని అలవాట్లు, స్వభావం మాత్రం జంతువుకు దగ్గరగానే ఉన్నాయి. అనిర్దుష్టమైన, అసంపూర్ణమైన ఈ స్థాయితో ప్రకృతి ఊరుకోదు. మరింత ఉత్ప్రష్టమైన, ఉన్నతమైన ప్రాణికోసం ప్రయత్నిస్తుంది. జంతువునుంచి మనిషి పరిణమించి నట్టు; మనిషి మరొక జీవిలా పరిణమిస్తాడు. అంటే, భౌతికంగా మామూలు మనిషిగా కని పించినప్పటికీ, చైతన్యరూపంలో-అజ్ఞానానికి ఊడిగంచేనే మానసిక స్థితి నుంచి ఉన్నతమైన చైతన్య స్థాయిని అందుకుంటాడు.