కల నిజం

రాముడూ, భీముడూ, కృష్ణుడూ అనే
ముగ్గురు యువకులూ, ఒకే ఊరివాళ్ళు.
వింతగా ముగ్గురికీ పెళ్ళిళ్ళు విషయంలో,
కొద్దిపాటి తేడాలో ఒకే రకమైన సమస్య
ఎదురైంది. రాముడూ, గౌరి అనే అమ్మాయీ
పెళ్ళి చేసుకుందామనుకున్నారు. కానీ
అమె తల్లి దండ్రులు, ఎంతో అందగత్తి
అయిన తమ కూతుర్ని పెళ్ళాడేందుకు
ఎందరో ధనిక యువకులు సిద్ధంగా
వుండగా, పేదవాడైన రాముడితో అమె
పెళ్ళి జరగదని ఖచ్చితంగా చెప్పేశారు.

భీముడిదీ పెళ్ళి సమస్యే. వాడికీ
కమల అనే అమ్మాయికీ ఒకరంటే ఒకరికి
యిష్టం. కానీ కమల తల్లిదండ్రులు వాణ్ణి
ఇల్లరికం రమ్మన్నారు. భీముడి తల్లి
దండ్రులు వృద్ధులు. వాళ్ళు పూర్తిగా
భీముడిపై ఆధారపడి బతుకుతున్నారు.
ఇప్పుడు వాడు ఇల్లరికం పోతే, వాళ్ళు

దిక్కులేని వాళ్ళవుతారు. అందువల్ల,
వాడు ఇల్లరికానికి ఒప్పుకోలేదు.

కృష్ణుడికి నా అన్నవాళ్ళు లేరు.
తెలివైనవాడు, మంచి అందగాడు. గజపతి
అనే కర్కోటకుడి వద్ద బానిసలా పని
చేస్తున్నాడు. అదృష్టమో, దురదృష్టమో గజ
పతి కుమార్తె స్వాతి వాణ్ణి పెళ్ళాడతా
నన్నది. కూతుర్ని ఏమీ అనలేక గజపతి,
కృష్ణుడికి ఒక షరతు పెట్టాడు. వాడు
రోజూ నూరు వరహాలు సంపాయించి
తేవాలి! ఇది ఏమాత్రం సాధ్యపడేది కాదని
కృష్ణుడు నిరాశచెందాడు.

ఒకనాడు రాముడు, భీముడు, కృష్ణుడు ఒకరి కష్టాలొకరికి చెప్పుకున్నారు. కొంతనేపు తర్కించుకున్న మీదట తమ కష్టాలన్నింటికీ మూలకారణం డబ్బని వాళ్ళకు తోచింది. డబ్బుంటే అన్ని సమస్యలూ పరిష్కారమవుతాయి. కానీ ఆ