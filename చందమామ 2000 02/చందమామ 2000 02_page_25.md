ఒక గొప్ప నాగరికతలోని ఘట్టాలు-
తరతరాలుగా సత్యంకోసం జరిగిన అన్వేషణ!

## ఒ. వీర్షం కురిసినే రాత్రి...

దేవనాథుడు తన గదిలో కూర్చుని చదువుకుంటూండగా ఏదో చప్పుడై తల పైకెత్తాడు. సందీపుడు తన చెల్లెలు శ్యామలతో లోపలికి వస్తూ, "ఈ గడుసు పిల్ల, ఆర్యులు మనదేశంపై దండెత్తి రాలేదని నిరూపించగలవా? అని సవాలు చేస్తోంది, తాతయ్యా!" అన్నాడు.

దేవనాథుడు చదువుతూన్న పుస్తకం మూసి పక్కనపెట్టి కొంతసేపు మౌనంగా ఊరుకుని, "సందీపా! మరి, శ్యామలను హొనొలూలూ నుంచో, మడగాస్కర్ నుంచో రాలేదని నిరూపించమని నువ్వు అడగలేక పోయావా?" అని అడిగాడు.

"అదెలా అడగగలను తాతయ్యా? ఆ అమ్మాయి నాతో పాటు ఇక్కడే ఉన్నది. మేమిద్దరంఒకేఇంట్లోఉంటున్నాం కదా?" అన్నాడు సందీపుడు.

"అలా చెప్పావు, బావుంది. మీరు ఈ ఇంటికి చెందిన వాళ్ళు కారనీ, హొనొలూలూ నుంచో, మడగాస్కర్ నుంచో వచ్చిన వారనీ నేను చెప్పాననుకోండి. అప్పుడు దానిని నిరూపించడం, రుజువు చేయడం లాంటివి కావాలి. అంతే కదా?" అన్నాడు దేవనాథుడు.

"అవును!" అన్నాడు సందీపుడు.

"భారతీయుల విషయంలోనూ అంతే. వారు అనాది కాలం నుంచి ఇక్కడే ఉన్నారు. హిమాలయాలకు ఆవలినుంచి

వచ్చిన వారని చెప్పడానికి ఎలాంటి అధారాలూ లేవు. భారతీయ సాహిత్యమే ప్రపంచ సాహిత్యంలో ప్రాచీనమైనది. అందులో ఏ ఒక్కచోట కూడా వాళ్ళు వదిలిపెట్టివచ్చిన, స్వస్థలం గురించిన ప్రస్తావన లేదు. ఆ విషయాన్ని సూచించే పురాణ కథలు గాని, సంప్రదాయం గాని, చారిత్రక విశేషాలు గాని మచ్చుకు కూడా కనిపించవు. చెప్పాలంటే మన పూర్వులే ఇక్కడి నుంచి దూరతీరాలకు వెళ్ళి మన సంస్కృతీ సంప్రదాయాలతో అక్కడి నాగరికతలను ప్రభావితం చేసి వచ్చారని చెప్పే అధారాలు కోకొల్లలుగా ఉన్నాయి!" అన్నాడు దేవనాథుడు.

"తాతయ్యా, మరి ఆర్యులు దూర దేశాలనుంచి మనదేశానికి వచ్చారనే సిద్ధాంతం మన మధ్య ఎలా పాతుకు పోయిందంటారు?" అని అడిగాడు సందీపుడు అనుమానంగా.

"మంచి ప్రశ్న అడిగావు. మనల్ని పాలించిన బ్రిటిష్ వాళ్ళు, ఈ సిద్ధాంతాన్ని కల్పించారు. భారతీయులలో అధిక సంఖ్యాకులు ఒకానొకప్పుడు దూర దేశాల నుంచి ఇక్కడికి వచ్చి స్థిరపడినవాళ్ళే గనక; దూరతీరాల నుంచి వచ్చిన తాము కూడా వాళ్ళ మీద అధికారం చెలాయించడంలో అసహజంగానీ, అన్యాయం గానీ లేదు, అన్న భావాన్ని ప్రజలలో ఏర్పరచడం వాళ్ళ ఉద్దేశం కావచ్చు. ఇక్కడ వేదన కలిగించే విషయం ఏమిటంటే-మన