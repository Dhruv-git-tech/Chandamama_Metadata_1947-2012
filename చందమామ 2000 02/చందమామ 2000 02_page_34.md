కావేరీ తీర ప్రయాణం-5

# మేకదాటు కావేరి

రచన: జయంతి మహాలింగం

చిత్రాలు: గౌతమ్ సేన్

కొవేరి శివసముద్రం దాటి వచ్చాక, బెంగుళూరుకు దాదాపు 113 కి.మీ దూరంలో కనకపుర వద్ద అర్కావతి అనే ఉపనది వచ్చి కలుస్తున్నది. సందిదుర్గ కొండలలో పుట్టి ప్రవహిస్తూన్న అర్కావతి నదికి అడ్డుగా చామరాజసాగర్ రిజర్వాయర్ నిర్మించబడింది. ఈ రిజర్వాయర్ నుంచే బెంగుళూరుకు నీటి సరఫరా జరుగుతోంది. దట్టమైన అడవుల మధ్య రెండు నదుల సంగమం జరుగుతోంది. పట్టుపురుగుల పెంపకానికి ఈ ఆటవిక ప్రాంతం ప్రసిద్ధిగాంచింది. దారి పాడవునా, వెదురు తడికలకు వేలాడుతూ వేలాది పట్టుపురుగుల గూళ్ళు కనిపిస్తాయి.

కావేరి అత్యంత వేగంతో రకరకాల బండల మధ్య దూసుకుపోతూ, ఒకచోట అగాథంలో కనిపించకుండా పోతూ, దూరంగా మరొక చోట అమిత వేగంతో పైకి ఉటుకుతూ, ఉత్సాహవంతుడైన చిలిపి కుర్రాడిలా దాగుడుమూతలాడుతూ ముందుకు సాగుతున్నది. కావేరీ వేగం కన్నా పెద్ద పెద్ద బండల మధ్య అది ప్రవహించే రాళ్ళదారి భయంకరమైనది. కావేరికి రెండు వైపులా వున్న బండలు నీలం, నలుపు, లేత ఎరుపు, తెలుపు ఇలా రకరకాల రంగులతో ఉన్నాయి. యుగయుగాలుగా ఉధృతంగా ప్రవహిస్తూన్న జలప్రవాహం కారణంగా, ఆ బండలకు ఒకచోట ఏనుగుపాదాలు, మరొక చోట పెద్దరాక్షసపళ్ళం, ఇంకొక చోట గుండ్రటి రూపం అంటూ చిత్ర విచిత్రమైన అకారాలను ఏర్పరచి ఉన్నది.

మేకదాటు

వేగంగా ప్రవహిస్తూన్న నదికి మధ్యలో ఒక భయంకరమైన సుడిగుండం ఏర్పడి ఉన్నది. దానిని ‘హన్నడు చక్ర’ అని అంటారు. ఏదైనా వస్తువు ఈ సుడి గుండంలో చిక్కుకున్నట్టయితే, గిర్రున పన్నెండుసార్లు తిరిగి ఆ తరవాతే అగాథంలో మునిగిపోతుందంటారు!

అర్కావతి సంగమానికి ఐదు కి.మీ దూరంలో సుప్రసిద్ధమైన ‘మేకదాటు’ కావేరి ఉన్నది. రెండు ఎత్తయిన బండల నడుమ 18 మీ. లోతుకు కావేరి ఉరుకుతూ వెళుతుంది. బ్రహ్మండమైన