# ఈ చతుబ్దం కానుక (?)

ఒకప్పుడు గొప్ప అద్భుతాలనుకునేవి, కాలం గడిచే కొద్దీ మామూలు విషయాలుగా మారిపోతాయి. 1914వ సం॥లో పనామా కాలువను ప్రారంభించినప్పుడు, దానిని చరిత్రలో ముఖ్యాఘట్టంగా కొనియాడారు. పనామా దేశం గుండా యాభై మైళ్ళు ప్రవహించే ఈ కాలువ -పసిఫిక్ మహాసముద్రాన్నీ, అట్లాంటిక్ మహాసముద్రాన్నీ కలుపుతున్నది. ఈ కాలువను తవ్వడంలో దాదాపు ఆరువేల మంది శ్రామికులు తమ ప్రాణాలు కోల్పోయారు. ఈ కాలువ, న్యూయార్క్- శాన్ ప్రాన్సిస్కో నగరాల మధ్య దూరాన్ని 8,000 మైళ్ళు తగ్గించింది. ఈ కాలువ కారణంగా ఉభయ నగరాల మధ్య సరకుల రవాణా సమయం దాదాపు వందరెట్లు తగ్గింది.

అమెరికా అధ్యక్షుడు రూజ్వెల్ట్ రూపకల్పన మేరకు పనామా కాలువ తవ్వకం జరిగింది. రూజ్వెల్ట్ స్వయంగా ఈ కాలువ గుండా ఓడలో ప్రయాణం చేశాడు. అంతకు ముందెన్నడూ అధికారంలో వున్న అమెరికా అధ్యక్షులెవ్వరూ దేశాన్ని వదిలి వెళ్ళలేదు!

ఈనాడు పరిస్థితులు మారాయి. ఇంత కాలం, కాలువపై అమెరికా దేశానికే అధికారం

ఉండేది. నిజానికి అది అమెరికా ఆస్తి. పనామా గట్టుకు ఇరువైపులా చిన్న చిన్న అమెరికా వలస ప్రాంతాలు వెలిశాయి. అక్కడ అమెరికాదేశస్థులు, తుపాకీలు పేల్చడం, ఆయుధ సామగ్రిని పరిశోధించడం వంటివి చేసేవారు. అలాంటి ప్రేలుళ్ళు ముందు హెచ్చరిక లేకుండా జరిపినప్పుడు అడవిలో కట్టెలు కొట్టే పలువురు స్థానికులు చనిపోయారు. ఈ దుందుడుకు చర్యకు పనామా ప్రజలు తీవ్ర నిరసనలు తెలియజేశారు.

క్రమంగా పనామా కాలువ ప్రాముఖ్యతను కోల్పోయింది. ఇవాళ వస్తుసామగ్రిని కార్గో విమానాల ద్వారా, రోడ్డురవాణా ద్వారా దూర ప్రాంతాలకు చేరవేస్తున్నారు. అధునిక నౌకలు, పరిమాణంలో మరీపెద్దవిగా వుండడం వల్ల కాలువగుండా వెళ్ళడానికి సాధ్యపడడం లేదు. పైగా పనామా దేశస్థులు ఇప్పుడు ఈ కాలువ తమ ఆస్తిగా మారిందని పోరాడసాగారు. 1977వ సం॥లో అప్పటి అమెరికా అధ్యక్షుడు జిమ్మీ కార్డర్, అమెరికా హక్కులను పనామాకు మార్చే ఒప్పందం మీదసంతకంచేశారు. 1999వ డిసెంబర్ 31వ తేదీ హక్కుల మార్పిడి కార్యక్రమం లాంఛన ప్రాయంగా జరిగింది.