గట్టును బాగు చేశారు. మరికొందరు శిష్యులూ, గురువూ అరుణిని అశ్రమానికి మోసుకువెళ్ళి, ఉపచారాలు చేసి స్పృహ తెప్పించారు. అరుణి కోలుకుని మామూలు మనిషి అయ్యాక, గురువు అతన్ని దగ్గరికి పిలిచి, “నాయనా! ఈనాటితో నీ విద్య పూర్తయింది. ఇక నువ్వు ఇంటికి వెళ్ళవచ్చు!” అన్నాడు అప్యాయంగా.

అరుణి కృతజ్ఞతతో నమస్కరించాడు.

దేవనాథుడు కథను పూర్తిచేయగానే, “గొప్పసాహసం! తాతయ్యా,” అన్నది శ్యామల అశ్చర్యంగా.

“అరుణిలోని సాహసాన్ని, ఉదాత్త గుణాన్నీ గ్రహించావు, చాలా సంతోషం. ఇక్కడ గమనించవలసిన ముఖ్యవిషయం ఏమంటే-గురువు పెట్టిన పరీక్షకు సమాధానం అచరణలో చేసి చూపి నెగ్గాడు అరుణి. అతడు గొప్ప పండితుడు. అయినా, అవసరమైనప్పుడు కష్టమైన శరీరశ్రమకు వెనుకాడలేదు. తన

లక్ష్యాన్ని సాధించడంలో, అంటే పంట పాలాన్ని కాపాడ్డంలో అతడు చూపిన పట్టుదల అచంచలమైనది. అదర్శం- అచరణ ఈ రెండింటికీ సమానమైన ప్రాముఖ్యతనిచ్చేదీ; మనిషిలోని అహంకారాన్ని పోగొట్టి త్యాగగుణాన్ని పెంచేదే నిజమైన విద్య. తాను చేసిన ఒక్కపనితో అరుణి ఆ గుణాలన్నింటినీ సాధించినట్టు చక్కగా నిరూపించాడు. అర్థమయిందా?” అన్నాడు దేవనాథుడు.

“అర్థమయింది, తాతయ్యా! నేనిప్పుడే వెళ్ళి అన్నయ్యకు ఈ కథ చెబుతాను,” అంటూ లేచి నిలబడింది శ్యామల ఎంతో ఉత్సాహంగా.

“కథను అన్నయ్యకు చెప్పడం మాత్రమే కాదు. అరుణి కనబరచిన మంచి గుణాలను మీరందరూ అలవరచు కోవడానికి ప్రయత్నించాలి. తెలిసిందా?” అన్నాడు దేవనాథుడు.

“అలాగే, తాతయ్యా!” అన్నది శ్యామల సంతోషంగా. — (ఇంకాఉంది)