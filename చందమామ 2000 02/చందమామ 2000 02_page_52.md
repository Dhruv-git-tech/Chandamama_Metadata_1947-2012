రాజభవనం సమీపంలోనే పతంగుడికి ఒక వడ్డంగి మిత్రుడున్నాడు. పతంగుడు అతని దగ్గిరికి వెళ్లి, తన ప్రాణం మీదికి వచ్చిందని జరిగిన సంగతి అతడికి చెప్పాడు.

“పెద్ద కష్టమే వచ్చిపడింది నీకు. కాని నేను మాత్రం ఏం చెయ్యగలను? కొయ్య కత్తి ఒకటి చేసి ఇస్తాను. పైకి కనిపించేది పిడి మాత్రమే గనక, దాన్ని జాగ్రత్తగా తయారుచేస్తాను. ఈపూట గండం గడిచాక, రేపు నీ కత్తి ఎవరో ఎత్తుకుపోయారని రాజుగారి దగ్గిర ఫిర్యాదు చేసి, కొత్త కత్తి అడిగి పుచ్చుకో,” అన్నాడు వడ్డంగి.

అతను తెల్లవారే లోపల ఒక చిన్న కొయ్యకత్తి చేసి ఇచ్చాడు. దాని పిడి మాత్రం చాలా పనితనంగా, అసలు కత్తి పిడిలాగే తయారుచేశాడు.

సూర్యోదయం వేళ మిగిలిన పహరా వారందరితో బాటు పతంగుడు కూడా సోల్పులో నిలబడ్డాడు. కొద్దినేపటికి రాజు గారు అక్కడికి వచ్చాడు. సాధారణంగా అయన పహరా తనిఖీకి ఒంటరిగానే వచ్చే వాడు. కాని ఈసారి అయన వెంట నలుగురు రాజభటులు ఒక బంధించిన ఖైదీని తెచ్చారు.

రాజుగారు పహరావాళ్ళకా ఖైదీని చూపించి, “వీడు రాజద్రోహి, వీడికి మరణదండన విధించాను. ఆ శిక్షనాకళ్ళ ఎదటే జరగాలని ఇక్కడికి తెప్పించాను,” అంటూ పహరా వాళ్ళందరి కేసి ఒకసారి చూసి, పతంగుడి మీద కొంచెం నేపు దృష్టి నిలిపి, “నువ్వు వచ్చి, నీ కత్తితో ఈ దుర్మా ర్గుడి తల నరికెయ్యి,” అన్నాడు.