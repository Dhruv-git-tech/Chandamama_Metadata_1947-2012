పెట్టి అక్కడ వున్న రాగిఉంగరాన్ని కొంగుకు ముడివేసుకుని, తన ఇంటికి వెళ్ళిపోయింది. ఆ ఉంగరం తీసుకుని, రాజయ్య అప్పటికప్పుడు అడవిచేరి, ఉంగరాన్ని వేలికి పెట్టుకుని, యక్షిణుల భవనంలోకి ప్రవేశించాడు.

రాజయ్యను చూసి యక్షిణులు నివ్వెర పోయి, “ఎవరు నువ్వు? ఇక్కడికెందు కొచ్చావు?” అని గద్దిస్తూ అడిగారు.

“మూడు వరాలకోసం వచ్చాను!” అన్నాడు రాజయ్య తొణక్కుండా.

యక్షిణులు తమలో తాము కూడ బలుక్కుని, “నీకు వరాలుయిస్తాం. అయితే, అరాగి ఉంగరం మాకిచ్చేయాలి,” అన్నారు.

“అలాగే యిస్తాను. అయితే, వరాలు నేనిక్కడకోరను. మా అమ్మ, నా భార్య, నేను తలా ఒకటీ మా ఇంట్లో కోరుకుంటాం. మీ పేర్లు ఏడుమార్లు స్మరించాలి, వరం కోరాలి! అదేకదాప్థతి?” అన్నాడు రాజయ్య.

“అవును, అలాగే చేయాలి!” అంటూ రాజయ్య దగ్గరి ఉంగరం తీసుకున్నారు యక్షిణులు.

అ మరుక్షణం యక్షిణులు లేరు, భవనంలేదు. రాజయ్య అడవిమధ్యలో వున్నాడు!

వచ్చిన పని అయిందికదా? యక్షిణులుంటేనేం, లేకుంటేనేం, అనుకుంటూ, రాజయ్య ఉత్సాహంగా ఇల్లు చేరేసరికి, భార్యా, తల్లీ అతడికోసం అత్రంగా ఎదురుచూస్తున్నారు.

రాజయ్య వాళ్ళకు జరిగింది చెప్పాడు. వెంటనే యక్షిణి ఉదయ పేరును రాజయ్యతల్లి ఏడుసార్లు, సంధ్యపేరును రాజయ్యభార్య ఏడుసార్లు, నిశిపేరును రాజయ్య ఏడుసార్లు స్మరించి-ఏంవరం కోరుకోవాలా అన్న ఆలోచనలో పడ్డారు.

ముందుగా రాజయ్యతల్లి, “నాకు నిండు నూరేళ్ళు అయువు కావాలి,” అని కోరుకున్నది.

అనారోగ్యంగా వున్న అత్తకు సేవ చేయలేక సతమతమవుతున్న రాజయ్య భార్య, “అయువుదేనికిఅత్తా? బతికినంత కాలం లేచి తిరగగలిగితే అదేపదివేలు!” అన్నది.

అంతే రాజయ్యతల్లి తక్కున మంచం మీద లేచి కూర్చున్నది.