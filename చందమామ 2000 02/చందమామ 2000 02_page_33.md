మరొక కారణం వున్నది. అదేమంటే ఎదుటి వాళ్ళను మీరు ఓడించినప్పుడు, వాళ్ళ ముఖాల్లో ఓడిపోతున్నామన్న బాధనుచూసి విజయగర్వంతో అనందించడం మీకు అలవాటయ్యింది. ఇప్పుడు మంత్రిగారు ఓడిపోయినప్పటికీ, వారి ముఖంలో అ బాధ తాలూకు ఛాయలు మచ్చుకైనా లేవు కాబట్టి, మీకు అ ఆనందం కలగడం లేదు. ఎందువల్ల నంటే, మంత్రిగారు మిమ్మల్ని ఆటలో గెలవగలిగివుండీ కూడా కావాలని ఓడిపోతున్నారు కాబట్టి,” అన్నాడు.

రత్నపాలుడు మాట్లాడకుండా, కళ్ళు మూసుకుని గతాన్ని ఒకసారి జ్ఞప్తికి తెచ్చు కున్నాడు. అనందుడు చెప్పిన విషయం అక్షరాలా నిజం. రత్నపాలుడు అనందుడి తెలివితేటలకు అబ్బుర పడ్డాడు.

తర్వాత ఆయన కళ్ళుతెరిచి, అనందుడి వంకచూస్తూ, “మన మొదటి ఆటలో నువ్వెలా ఓడిపోయావు?” అని అడిగాడు.

అనందుడు చిరునవ్వు నవ్వి, “నేను మిమ్మల్ని, మీరు అడే విధానాన్ని గమని స్తున్నాను. సహజంగా మీకు ఆటలో నైపుణ్యం ఉంది. అందువల్లనే ఓడించారు.

మీ పద్ధతి తెలిసింది కాబట్టి, అ తర్వాతి ఆటలో దాన్ని ఎదుర్కొని కొత్త కొత్త ఎత్తు గడలతో అడాను. మీరు నా ఎత్తులు గమనించడం లేదు. అందుకే ప్రతిసారీ ఓడిపోయారు,” అన్నాడు.

“మరి మా మహామంత్రి ప్రతిసారీ నిన్ను ఓడించాడు. అదెలా సాధ్యమైంది?” అని అడిగాడు రాజు.

“ఆయన నాకు చదరంగం ఆటను నేర్పిన గురువుగారు. అంతేగాక, ప్రతి రోజూ ఒక స్నేహితుడిలా, ఆటలో మెలు కువలు తెల్చే మా తండ్రిగారు!” అంటూ తన మారువేషం తొలగించి, రత్నపాలుడి పాదాలకు నమస్కరించి, తన సాహసాన్ని మన్నించమని వేడుకున్నాడు, అనందుడు.

రత్నపాలుడు పట్టరాని అనందంతో, చూపులతోనే అనందుణ్ణి ప్రశంసించి లేవనెత్తి అక్కున చేర్చుకున్నాడు.

అది మొదలు రత్నపాలుడు, తీరిక దారికినప్పుడల్లా అనందుడితోనూ, సుధాముడితోనూ చదరంగం ఆటలో జయాపజయాలను పట్టించుకోకుండా ఆటలో నిజమైన అనందాన్ని అనుభవించ సాగాడు.