మొదలైన వారిని బంధించి పాండవుల వశం చేసి, వారితో సంధి చేసుకోండి,” అన్నాడు.

ధృతరాష్ట్రుడు ఈ మాటకు కంగారు పడి దుర్యోధనుడికి గాంధారిచేత చెప్పించి చూశాడు. ప్రయోజనం లేకపోయింది.

కృష్ణుడు దుర్యోధనుణ్ణీ, అతని మంత్రులనూ బంధించి పాండవులకు అప్పగించ బోతున్నట్టు దుశ్శాసనుడు దుర్యోధనుడితో చెప్పాడు. “మనమే ముందుగా కృష్ణుణ్ణీ బంధించి, పాండవులను కోరలు తీసిన పాముల్లాగా చేద్దాం,” అన్నాడతను.

ఈ సంగతి సాత్యకి ఎలాగో పసికట్టాడు. అతను కృతవర్మతో, “నేను కృష్ణుడితో ఈ సంగతి చెప్పివస్తాను. నువ్వు ఈలోపల మన సైనికులతో సభాద్వారం దగ్గర సిద్ధంగా ఉండు,” అని చెప్పి, సభలోకి వెళ్ళి కృష్ణుడితో అతన్ని కట్టెయ్య టానికి దుష్టచతుష్టయం ప్రయత్నించ బోతున్నట్టు చెప్పాడు. తరవాత అతను ఇదే సంగతి ధృతరాష్ట్రుడికీ, విదురుడికీ చెప్పి, సభలో ఉన్నవారందరికీ చెప్పాడు.

ధృతరాష్ట్రుడు దుర్యోధనుణ్ణీ సభకు పిలిపించి చీవాట్లు పెట్టాడు. విదురుడు కూడా అతన్ని మందలించాడు. కృష్ణుడు అతనితో, “నేనిక్కడ ఒంటరిగా ఉన్నాననానీ ఉద్దేశం? నా వెంట సమస్త పాండవ నేనా, అంధుక వ్యస్టియోధులూ, ఆదిత్యులూ, రుద్రులూ, వసువులూ, ఋషులూ ఉన్నారు, చూడు!” అన్నాడు.

మరుక్కణం కృష్ణుడి శరీరమంతటా అందరూ అంగుళం ప్రమాణంలో మెరు పుల్లాగా ప్రకాశిస్తూ, మంటలు కక్కుతూ కనిపించారు. కృష్ణుడి నుదుట బ్రహ్మ వక్తస్థలాన ఏకాదశ రుద్రులూ, భుజాలలో దిక్సాలకులూ, ముఖాన అగ్నీ కనిపించారు.

అ ఘోరరూపాన్ని చూడలేక సభలో అందరూ కళ్ళుమూసుకున్నారు. కృష్ణుడు దివ్యదృష్టి ఇవ్వటం చేత ద్రోణుడూ, భీష్ముడూ, విదురుడూ, సంజయుడూ అ విశ్వరూపాన్ని చూడగలిగారు.

“ఈ కలకలం ఏమిటి?” అని ధృత రాష్ట్రుడు అడిగాడు. కృష్ణుడు ధృత రాష్ట్రుడికి కూడా దివ్యదృష్టి ఇచ్చాడు.