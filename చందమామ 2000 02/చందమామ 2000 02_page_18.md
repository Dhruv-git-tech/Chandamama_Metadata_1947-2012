స్వర్ణ సింహాసనం – 3

## 3

[దక్షిణాపథాన్నంతటినీ ఏకచ్ఛత్రంగా ఏలిన హైహయ వంశస్తుడైన కౌండిన్య దేశాధిపతి పౌరస్వతుడి పదవతరం వాడు శ్రీదత్తుడు. ఆయన కాలానికి సామంత రాజ్యాలన్నీ విడిపోయాయి. శ్రీదత్తుడు, గురుకులంలో విద్యాభ్యాసం చేస్తూన్న తన ఏకైక కుమారుడు విజయదత్తుణ్ణో రాజధానికి రప్పించి, తమ రాజ్యంలోని నిధినిక్షేపాలను కొల్లగొట్టడానికి పౌరుగు రాజులు చేస్తూన్న కుట్రను గురించి చెప్పాడు. ముఖ్యంగా తమ బంధువైన కాళింది ప్రభువు మాధవనేనుడి ఐశ్వర్య వాంఛను గ్రహించి, చంపక రాజ్యాధిపతి మరాఠుడు అతన్ని కుట్రలో భాగస్వామిని చేసుకున్న తీరును వివరించాడు. రాజగురువు శివానందుల సలహా ప్రకారం నగరానికి తూర్పుదిశగా వున్న మైదానంలో తవ్వకాలు జరపడానికి నిర్ణయించారు. మాధవనేనుడి కుమార్తె శ్రీలేఖ పురుష వేషంలో అక్కడికి వచ్చింది. శ్రీదత్తుడు అప్పటికప్పుడే విజయదత్తుడికీ, శ్రీలేఖకూ గాంధర్వవివాహం జరిపించాడు.

> ఇక్కడ విజయదత్తుడు, శ్రీలేఖా పాణిగ్రహణం చేస్తూన్న సంతోష సమయంలో, అక్కడ కాళింది దేశంలో, శ్రీలేఖ తండ్రి మాధవనేనుడు దిక్కుతోచని వాడిలా నిస్సహాయంగా కూర్చునివున్నాడు.

మరొక భవంతిలో చంపక ప్రభువు మరాళభూపతి, అతడి కుమారుడు చక్రభూపతి అకలిగొన్న సింహాల్లా కూర్చుని వున్నారు. ఆ రోజు జ్యేష్ఠశుద్ధ ఏకాదశి. శ్రీలేఖా, చక్రభూపతుల నిశ్చితార్థానికై నిర్ణయించిన ముహూర్తపు రోజు. అంతకు రెండు రోజులు ముందుగానే మరాళ, చక్రభూపతులు కొంత సైన్యాన్ని వెంటబెట్టుకుని కాళింది దేశానికి వచ్చారు. జ్యేష్ఠశుద్ధ ఏకాదశి నాడు నిశ్చితార్థం చేసుకుని, బహుళ దశమిదాకా కాళిందిలో గడిపి, అనాటి రాత్రి సనైన్యంగా కౌండిన్య మీదికి దండెత్తడ మనేది, మరాళ, మాధవనేనులు నిర్ణయించుకున్న పథకం. నాలుగు నెలల