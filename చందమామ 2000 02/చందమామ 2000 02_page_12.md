శరణాలయంలో చేరినవారికి సకల సదుపాయాలూ వుంటాయి. నెలనెలా హెచ్చు జీతం కూడా లభిస్తూంటుంది. రాజడిగినప్పుడల్లా సలహాల నివ్వడ మొక్కటే వారి బాధ్యత. అందుకు వారికి గుర్తింపు వుండదు. పైగా, శరణాలయంలో వుండేవారు ప్రతిభావంతులే అయినప్పటికీ, వారి ప్రతిభవల్ల ప్రజలకు ప్రయోజన ముండదన్న ప్రచారం సాగింది. అందు వల్ల, ప్రజలకు శరణాలయంలో వుండే వారిపట్ల సదభిప్రాయంలేదు. ప్రతిభకు ఆ విధంగా గుర్తింపునిచ్చే రాజు సహృ దయతనే ప్రజలు ప్రశంసిస్తూంటారు.

ఇదంతా తెలిశాక, ఒకసారి వివేకశర్మ శరణాలయానికి వెళ్ళాడు. అక్కడ ప్రతిభా వంతులందర్శ్నీ కలుసుకున్నాడు. వారి అసాధారణ ప్రతిభకు అతడెంతో అశ్చర్య పడ్డాడు. అక్కడి కొందరు కవులవద్ద, తన కావ్యాలుండడంచూసి, అవి ఎలావచ్చా యని అడిగాడు.

“ఇది రాసిన మహాకవి తమరా? మీ దర్శనభాగ్యంతో మేము కృతార్థుల మయ్యాం. ఈ కావ్యాలు శ్రద్ధగా చదివి, అభిప్రాయం చెప్పవలసిందిగా, ప్రగల్భ వర్మ ప్రభువు మమ్మల్పడిగాడు. ఈ కావ్యాలు అన్నివిధాలా ఉత్తమమైనవి,” అంటూ ఆ కవులు, ఆ కావ్యాల్లోని తమకు నచ్చిన ఉత్తమాంశాలు చెప్పారు.

వివేకశర్మకు ఎంతో సంతోషమైంది. “మీరు నిస్సందేహంగా అసమానమైన ప్రతిభ కలవారు. అలాంటప్పుడు, ఈ శరణాలయంలో ఎందుకుండిపోయారు?” అని అడిగాడు.

“మాకిక్కడ రోజులు సుఖంగా ఏలోటూ లేకుండా వెళ్ళిపోవడం, ఒకకారణం. ఈ శరణాలయంలో గొప్పపాండిత్య ప్రతిభ వున్నవారికి మాత్రమే స్థానం లభిస్తుంది. అందువల్ల, సత్సాంగత్యం లభిస్తుందన్నది రెండవ కారణం. ఇకపోతే నిజమైన ప్రతిభావంతుడికి గుర్తింపును గురించి