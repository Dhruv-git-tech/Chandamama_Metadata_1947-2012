సమంగా దౌడు తీశాయి. శ్రీపురం దారి
ఎటో, బండి ఎటుకేసి పోతున్నదో కూడా
భీమన్నకు తెలియరాలేదు.

అంతలో భీమన్నకు పగ్గాలు బిగలాగాలని
తట్టింది. బండిని ఆప దలిచినప్పుడు బండి
వాడు పగ్గాలు లాగి, “హో! హో! హో!”
అంటాడని భీమన్నకు గుర్తు వచ్చింది. అదే
ప్రకారం భీమన్న కూడా పగ్గం గట్టిగా బిగ
లాగి, “హో! హో! హో!” అన్నాడు.
దురదృష్టవశాత్తూ భీమన్న ఒకే పగ్గం
లాగటం చేత ఎద్దులు పక్కకు తిరిగి, దారి
పక్కనే ఉన్న కాలవలోకి తిన్నగా దిగి
ఆగిపోయాయి.

అంత దూరాస కాలవలో బట్టలు ఉతుకు
తూన్న చాకలి ఒకడు ఇదంతా చూసి
పరిగెత్తుకుంటూ వచ్చి, “ఏం బాబూ?
బండిని కాలవలోకి తోలేశారేమిటి?” అని
భీమన్నను అడిగాడు.

“కావాలనే తోలాను! కళ్ళు కనిపించటం
లేదా? ఎడ్లకు దప్పిక అయింది. నీళ్ళు
తాగుతున్నాయి చూడు,” అన్నాడు భీమన్న.

భీమన్న మాట పూర్తి కాకుండానే
ఎద్దులు నీళ్ళు తాగటం మానేశాయి. బండిని
కాలవలో నుంచి బాట మీదికి ఎక్కించటం
భీమన్నకు సాధ్యం కాలేదు. చాకలివాడే
సహాయం చేసి బండిని దారి మీదికి తెచ్చాడు.

“చూడు! శ్రీపురానికి దారి ఎటూ?”
అని భీమన్న చాకలిని అడిగాడు.

“శ్రీపురానికి వెళ్ళే పనయితే ఇటు రానే
కూడదు. ఈ దారిస తిన్నగా వెనక్కు
పోతే కొంతదూరం వెళ్ళినాక అడ్డంగా రహ
దారి తగులుతుంది. కుడివైపు తిరిగి ముక్కు
సూటిగా పోతే శ్రీపురం వస్తుంది,” అన్నాడు
చాకలి. భీమన్నకు సందేహం వచ్చింది.
“ముక్కు సూటిగా అంటే ఎవరి ముక్కుకు
సూటిగా? నా ముక్కుకా? ఎద్దుల
ముక్కుకా?” అని అతను చాకలిని
అడిగాడు.