బగ్గాదులోని ఖలీఫా భవనం నుంచి అనీ,
ఎగిరిపోవటానికిగాను ఆమె పక్క ఉడుపు
ఉపయోగించిందనీ, వెళ్ళిపోయేటప్పుడామె
తన తల్లితో తాను వాక్-వాక్ దీవులలో
ఉంటానని చెప్పిందనీ కూడా హసన్
చక్రవర్తి పెద్ద కుమార్తెకు చెప్పేశాడు.

అంతదాకా మౌనంగా ఉన్న నూరల్
హుదా, “నీ భార్యకు నీపై ప్రేమ లేకపోతే
తానుండే చోటు చెప్పి ఉండదు; నీపైన
ప్రేమ ఉంటే నిన్ను విడిచి వెళ్ళిపోయి
ఉండదు,” అన్నది.

తన భార్య తనను గాఢంగా ప్రేమించి
నట్టు లక్ష నిదర్శనాలున్నాయనీ, ఎగరా
లన్న కోరికచేత వివశురాలై ఆమె, ‘వెళ్ళి
పోయిందనీ హసన్ ప్రమాణంచేసి చెప్పాడు.
అంతా చెప్పి అతను, తన భార్య తనకు
లభించేటందుకు సహాయం చెయ్యమనీ,
వాక్-వాక్ దీవులకు వచ్చిన తన సాహసాన్ని
కమించమనీ అతను ఆమెతో అన్నాడు.

ముసలిది కూడా ధైర్యం తెచ్చుకుని
చక్రవర్తి కూతురి కాళ్ళపై పడి, "మహా
రాణీ, నిన్ను పెంచి పెద్దదాన్ని చేసిన
నా మొర ఆలకించు. ఈ అభాగ్యణ్ణి శిక్షం
చకు. ఇతను ఇన్ని కష్టాలూ గడిచి దేవుడి
దయచేతనే ఇక్కడికి చేరాడు. మనం
ఇతన్ని అతిథిగా చూడటం భావ్యం. ఇతను
చేసిన తప్పులు భార్యపై గల ప్రేమతో చేసి
నవి; వాటిని కమించవచ్చు. అదంతా అలా
ఉంచి ఇతను చక్కని ఆశుకవిత్వం చెబు
తాడు. ఒకసారి మేలిముసుగు తొలగించి
నీ ముఖం చూపించావంటే అద్భుతమైన
పద్యాలు అల్లుతాడు," అన్నది.

హసన్ ఎలాటి కవిత్వం చెబుతాడోనని
నూరల్ హుదా కుతూహలపడి తన ముఖా
నికి అడ్డంగా ఉన్న మేలిముసుగు తొలగిం
చింది. హసన్ ఆమె ముఖం కేసి చూస్తూనే
కెవ్వున కేకపెట్టి మూర్ఛపొయాడు.

—(ముగింపు పై మాసంలో)