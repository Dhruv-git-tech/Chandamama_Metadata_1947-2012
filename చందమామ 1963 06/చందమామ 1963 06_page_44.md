అభిప్రాయభేదం

ఇద్దరు అన్నదమ్ములు ఊరి బయట ఉండగా ఆకాశంలో ఎగిరివస్తూ ఒక
అడవి బాతు కనిపించింది. అన్న బాణం తీసి వింటికి సంధిస్తూ, “ఆ బాతును పడగొడతాను. ఇంటికి తీసుకుపోయి ఉడకబెట్టి తిందాం,” అన్నాడు.

“పద్దు, పద్దు. వేపి తింటే ఇంకా బాగుంటుంది,” అన్నాడు తమ్ముడు.

ఇద్దరూ కొంతసేపు వాదించుకున్నాక పెద్దవాళ్ళను అడిగి తెలుసుకుందా
మని ఊళ్ళోకి వెళ్ళారు. ముందు కొంచెం ఉడకబెట్టి తరవాత వేపటం ఉత్తమ
మని పెద్దలు చెప్పారు.

అన్నదమ్ములు తృప్తిపడి బాతును కొట్టటానికి మళ్ళీ ఊరి బయటికి
వెళ్ళారు. కాని అప్పటికే అది, ఎటో వెళ్ళిపోయింది.