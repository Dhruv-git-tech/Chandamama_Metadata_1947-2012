దుర్మార్గులైన శ్వాసకర్షి ముఠావాళ్ళు మన కేసి వస్తున్నారు. మనం ప్రాణాలతో పారి పోలేం,” అన్నారు.

శ్వాసకర్షి అన్నపేరు వింటూనే జయమల్లు ఆశ్చర్య పడి, “ఎవడా శ్వాసకర్షి? పేరు వింతగా వుందే! వాడి ముఠావాళ్ళు మన మీదికి ఎటు నుంచి దాడి చేసేందుకు వస్తున్నారు?” అని అడిగాడు.

గుహావాసులు జవాబు చెప్పే లోపలే, కోయగోమాంగ్ పక్కకు తిరిగి చూస్తూ, “అవిగో కాగడాలు! ఒక మందకు మందమన కేసి వస్తున్నారు,” అంటూ బాణం ఎక్కు పెట్టాడు. జయమల్లూ, కేశవుడూ

అతడు చెప్పిన వైపుకు చూశారు. గుహా వాసుల్లాగే వున్న చాలా మంది అడవి మనుషులు, ఈటెలు పట్టుకుని, కాగడాలు పూపుతూ నిశ్శబ్దంగా తమ కేసి రావటం వాళ్ళకు కనిపించింది.

జయమల్లు బాణం ఎక్కు పెట్టి వాళ్ళ కేసి కొంత దూరం నడిచి ఆగి, “మీరెవరో మాకు తెలియదు. మీకూ మాకూ ఎలాంటి శక్తుత్వం లేదు. మీ దారిన మీరు పొండి. అలా చేయక పోయారో, మీకు మా చేతుల్లో చావు తప్పదు,” అన్నాడు. కేశవుడూ, కోయగోమాంగ్ కూడా బాణాలు ఎక్కు పెట్టి, అతడి పక్కన నిలబడ్డారు. గుహా వాసు లిద్దరూ వాళ్ళ వెనక దాక్కున్నారు.

కాగడాల వెలుగులో ముందు నడుస్తున్న ఒక అడవి మనిషి, చేతిలోని ఈటెను పై కెత్తి, “మీకూ మాకూ శక్తుత్వం లేని మాట నిజం. మీ దారిన మీరు పొండి. మాక్కావలసిం దల్లా, మీ వెంట వున్న, బిడాలి ముఠావాళ్ళు. వాళ్ళిదర్శి మాకు ఒప్పగించండి,” అన్నాడు.

ఎవరీ బిడాలి? అన్న అనుమానం జయమల్లునూ, అతడి తోటి వాళ్ళనూ ఆశ్చర్య పరిచింది. శ్వాసకర్షి, బిడాలి—ఎవరు వీళ్ళు? ఎందుకు వీళ్ళ మధ్య శక్తుత్వం?