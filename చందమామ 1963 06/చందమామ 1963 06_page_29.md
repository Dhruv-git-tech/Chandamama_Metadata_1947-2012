“శ్వానకర్ణి! మేం నీ బెదిరింపులకు భయపడే వాళ్ళం కాదు. బిడాలి ముఠావాళ్ళను రెక్కల మనుషుల నుంచి కాపాడతామని వాగ్దానం చేశాం. ఆ రెక్కల మనుషుల్ని పదీ పన్నెండు మందిని చంపాం కూడా. మీరూ మీరూ పోట్లాడుకుంటూ పుంటే, ఆ దుర్మార్గులు నీ ముఠావాళ్ళను కూడా ఏదో ఒక రోజున ఎత్తుకు పోవటం మొదలు పెడతారు. ఇంతకూ—నీకూ ఆ బిడాలికి వైరకారణం ఏమిటి?” అని అడిగాడు.

“వైర కారణమా? ఆ బిడాలి తండ్రా వాళ్ళంత నీచులు ఎక్కడా పుండరు. నేను గుహలో లేని సమయం చూసి, వాళ్ళు మా మూల పురుషుడి రాతి గద ఎత్తుకుపోయారు. అది ఎన్నో మహత్తర శక్తులు గలది. అది తిరిగి సంపాయించుకునేందుకు, వాళ్ళ నందర్నీ సర్వనాశనం చేయబోతున్నాను,” అన్నాడు శ్వానకర్ణి పళ్ళు కొరుకుతూ.

“ఆ రాతి గద బిడాలి తెచ్చి నీ కచ్చేస్తే, మీ మధ్య వైరం పోయినట్టేనా?” అని ప్రశ్నించాడు జయమల్లు.

శ్వానకర్ణి హేళనగా నప్పుతూ, “బిడాలి ఆ గద తెచ్చి నా కివ్వటమా? అదెలా సాధ్యం? ఆ గద కోసం వాడు ఎన్ని చావు లైనా చస్తాడు; తన ముఠావాళ్ళనందర్నీ చావనిస్తాడు,” అన్నాడు.

“బిడాలి రహస్యం నాకు తెలుసు. మీ మూల పురుషుడి రాతి గద బిడాలి చేత తెప్పించి, నీ కప్పిస్తాను,” అంటూ జయమల్లు, వెనక నిలబడి పున్న బిడాలి ముఠా వాడి కేని తిరిగి, “అంతా విన్నావుగదా? వెంటనే వెళ్ళి, మీ నాయకుణ్ణి రాతి గద తీసుకుని యీక్కడికి రమ్మన్నానని చెప్పు. అతడి కొచ్చిన ప్రాణభయం ఏమీ లేదు,” అన్నాడు. బిడాలి అనుచరుడు వెంటనే బయలుదేరి వెళ్ళాడు. —(ఇంకా పుంది)