“గురుదక్షిణగా అవ్వరానిదంటూ ఏముంటుంది? నా ఈ శరీరమంతా తమదే,” అన్నాడు ఏకలవ్యుడు.

“ఆలా అయితే నీ కుడి బొటనవేలు కోసి ఇయ్య,” అన్నాడు ద్రోణుడు.

ఏకలవ్యుడు ఏ మాత్రమూ సంకోచించక తన కుడి బొటనవేలు నరికి ద్రోణుడి కిచ్చాడు. ఆటు తరవాత అతను విల్లును ఎడమచేత పట్టుకుని, కుడిచేతి మిగిలిన వేళ్ళతో బాణాలు సంధించటం అభ్యాసం చేశాడు. కాని అతను విలువిద్యలో మొదట ఉండిన ప్రావీణ్యాన్ని పోగొట్టుకున్నాడు.

ఈ విధంగా అర్జునుడి భయాన్ని తీర్చి, ద్రోణుడు కులాసాగా కబుర్లు చెప్పుకుంటూ అతనితో సహా హస్తినాపురానికి తిరిగి వచ్చాడు.

ద్రోణుడి దగ్గిర అన్ని విద్యలూ నేర్చు కున్నప్పటికీ కూడా పాండవులు వేరువేరు విద్యలలో ప్రవీణులయారు. ధర్మరాజు రధికుడుగా గొప్ప ప్రావీణ్యం సంపాదించాడు. గదాయుద్దంలో భీముడూ, దుర్యో ధనుడూ బాగా రాణించారు. అర్జునుడు విలువిద్యలో సాటిలేనివాడయాడు; ఈ విద్యలో అతని బుద్ధి బలమూ, శర్మ సంధానంలో వేగమూ, శస్త్రాస్త్రపయోగ నైపుణ్యమూ మరెవరికీ రాలేదు. ఆశ్వతామకు తెలిసిన యుద్ధరహస్యాలు మరెవరికీ తెలియవు. నకులసహదేవులు కత్తి యుద్ధంలో హెచ్చుగా రాణించారు.

భీముడి గదాయుద్ద కౌశలమూ, అర్జునుడి విలువిద్యాతిశయమూ చూసి దుర్యో ధనుడు మొదలైనవాళ్ళు చాలా బాధపడు తుండేవారు.

ఒకనాడు ద్రోణుడు తన శిఘ్యులలో ఎవరి కెంత గురి ఉన్నదీ తెలుసుకో గోరి, ఒక బొమ్మగద్దను చేయించి, దానిని కనపడీ కనపడకుండా ఒక చెట్టు మీద పెట్టించి, శిఘ్యులందరినీ చెట్టు వద్దకు