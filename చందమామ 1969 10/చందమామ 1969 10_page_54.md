“న్యాయమో, అన్యాయమో! దాని ధర ఆదీ. ఆ తరవాత మీ యిష్టం. డబ్బే కావాలో, కూడే కావాలో మీరే నిర్ణయించు కోండి,” అన్నాడు దొంగ, నిర్లక్ష్యంగా.

రెండు రోజులపాటు రంగయ్య కూడూ, నీరూ లేకుండా గడిపాడు. రామనాథానికి ద్రోహం చేసినందుకు భగవంతుడు తనకు అలాటి శిక్షే కలిగించాడని అతనికి అనిపించింది. ఆకలి దహించుకుపోతున్నది. కళ్ళు బైర్లు కమ్ముతున్నాయి. తాను చచ్చినాక బంగారం ఎలాగూ దొంగలపాలే అవుతుంది. అంతకన్న ఇంత తిని తన ప్రాణాలు నిలుపుకోవటం మేలు.

దొంగను పిలిచి రంగయ్య తన అంగీ కారాన్ని తెలిపాడు.

రెండు వారాలైనా పూర్తికాకముందే రంగయ్య దగ్గిర ఉన్న బంగారమూ, డబ్బూ హరించుకుపోయింది. ఇక ఒక ముద్ద అన్నం కోసమూ, గుకెక్కడు నీళ్ళ

కోసమూ తాను వాచిపోయే స్థితి ఏర్పడిందని తెలుసుకుని, రంగయ్య కళ్ళ నీళ్ళు పెట్టుకున్నాడు.

అతను దొంగల నాయకుణ్ణి పిలి పించి, దణ్ణంపెట్టి, తిండి కోసం దీనంగా ప్రార్థించాడు.

“రామనాథం ఆస్తి హరించినప్పుడూ, గ్రామంలో ప్రజలను పీడించినప్పుడూ వాళ్ళు ఇలాగే బాధపడి ఉంటారని తెలుసుకోలేకపోయావా, రంగయ్యా?” అని దొంగల నాయకుడు అడిగాడు.

ఆ కంఠస్వరాన్ని గుర్తించి రంగయ్య, “నన్ను కీమించు, రామనాథం. దురాశ కొద్దీ మిమ్మల్నిందరినీ పీడించాను. ప్రాణం విలువ ఇప్పుడే నాకు తెలిసి వచ్చింది,” అంటూ పలవల ఏడ్చాడు.

రామనాథం రంగయ్యను ఊరడించి గ్రామానికి తీసుకుపోయాడు. అటుతరవాత రంగయ్య ఊరికి ఎంతో ఉపకారి అయాడు.