CHITRA

హారంచెప్పినసాక్ష్యం

ఒక గ్రామంలో ఆంత సంపన్నులు కాని రైతు దంపతు లుండేవారు. వాళ్ళు తమ కున్న కొద్ది పాలంలో రోజూ పనిచేసుకుని సాయంకాలం ఇంటికి తిరిగి వస్తూండేవారు.

ఒక రోజు సాయంకాలం వాళ్ళు ఇంటికి తిరిగి వస్తూండగా దారిలో ఒక చెట్టు మీద ఒక కాకిగూడులో ఏదో మెరుస్తూ కన బడింది. భార్య కోరికపైన రైతు చెట్టెక్కి దాన్ని తీసుకుని కిందికి దిగివచ్చాడు.

అదొక ముత్యాల చేరు. అందులో రెండు వందల ముత్యాలున్నాయి. ఏ ముత్యాల వర్తకుడి సొత్తే అయి ఉండాలి. కాకి దాన్ని తెచ్చి గూట్లో పెట్టి ఉంటుంది.

ఆదంపతులు ఇంటికిపోయి ఎంచి చూస్తే సరిగా రెండువందల ముత్యాలున్నాయి.

“అందులో సగం ముత్యాలతో మెడలోకి చక్కని దండ చేయించు కోవచ్చు,” అన్నది రైతుభార్య.

“కంసాలి కిచ్చి చేయిస్తాలే,” అన్నాడు రైతు. ముత్యాలకు తీగచుట్టించటం తేలికలో పనే.

రైతు ఒక వందముత్యాలను కంసాలి దగ్గిరికి తీసుకుపోయి, వాటితో హారం తయారుచేసి ఇవ్వమన్నాడు. కంసాలి ముత్యాలను లెక్కపెట్టి తీసుకుని, వారం రోజుల్లో హారం తయారుచేస్తా నన్నాడు.

వారం లోపల హారం తయారయింది. కాని కంసాలిభార్య దాన్ని తన మెడలో వేసి చూసుకుని, “ఇది నాదే!” అన్నది.

కంసాలి విలవిల్లాడాడు. కాని అతని భార్య చచ్చినా ఆ హారాన్ని ఇవ్వనన్నది.

వారంకాగానే, హారం తయారయిందా అంటూ రైతు పచ్చాడు. పూర్తికావచ్చిందనీ, రెండు రోజుల్లో ఇస్తాననీ కంసాలి బొంకాడు. ఇలా వాయిదాల మీద ఒక నెల జరిగిపోయింది.