గుండె బారిపోయింది. ఎదిరించటానికి కూడా వీలులేని పరిస్థితి. దొంగలు ఇరవై మంది దాకా ఉన్నారు.

వాళ్ళు రంగయ్యను ఒక కొండగుహలో బంధించారు. కాని వాళ్ళు తస దగ్గిర ఉన్న బంగారాన్నీ, డబ్బునూ దోచుకోక పోవటం చూసి రంగయ్య ఆశ్చర్యపడ్డాడు. అతను గుహ బయట కాపలా ఉన్న దొంగను పిలిచి, “నా వద్ద కొద్దిగా డబ్బున్నది. దాన్ని పుచ్చుకుని సన్ను వదిలెయ్య రాదూ?” అని అడిగాడు.

“నాయకుడి ఆజ్ఞ లేదు,” అన్నాడు దొంగ, పెడసరంగా.

“పోనీ, కూడూ నీరూ అయినా ఇస్తారా? లేక నన్ను మాడ్చి చంపేస్తారా?” అన్నాడు రంగయ్య.

“ధర ఇచ్చుకుంటే ఏది కావాలంటే అది తెచ్చిస్తాను,” అన్నాడు దొంగ.

“ఎంత ఇవ్వాలి?” అని రంగయ్య అడిగాడు.

“కూటికి లక్షా, నీళ్ళకు యాభైవేల రూపాయలు,” అన్నాడు దొంగ.

రంగయ్య అదిరిపడ్డాడు. “లక్షా? ఇదేం కుట్ర! ఎంత దురన్యాయం! కూడుకు లక్ష రూపాయలా?” అని అతను కోపంతో పళ్లు కొరికాడు.