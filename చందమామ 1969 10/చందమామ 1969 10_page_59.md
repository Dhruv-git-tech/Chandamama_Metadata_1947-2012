“ఆ మాటే రాజుగారికి తెలియరాదు. ఆయనకి చెంచులంటే చాలా ఆసహ్యం,” అన్నారు అన్నలు.

“అయితే ఆయన మీకు పిల్లల్నిచ్చి ఎలా పెళ్ళిచేశాడు?” అన్నాడు మిత్రుడు.

“మేము చెంచుల మని ఆయనతో చెప్పలేదు. మాగధుల మన్నాం. నువ్వూ ఆ మాటే అనాలి,” అన్నారు అన్నలు.

“నేనలా ఏమీ చెప్పను. చెంచు నని చెప్పుకోవటానికి నాకు నామోషీ ఏమీ లేదు,” అన్నాడు మిత్రుడు.

అన్నలకు వాడి ధోరణి చూస్తే భయం వేసింది. వాణ్ణి ఏ నదిలో సన్నా పారేస్తే

తప్ప తమ ముగ్గురికీ ప్రమాదం వస్తుందని వాళ్ళు అనుకున్నారు. మూడో అన్నకు మిత్రుణ్ణి చం పెయ్యాలన్న ఆలోచన తీవ్రంగా ఉంది. పెద్దవాడికి మాత్రం మిత్రు డంటే కొంత ప్రాణం పీకుతున్నది. అతనే మిత్రుణ్ణి తన గురం మీద తీసుకు పోతున్నాడు కూడానూ.

ఒక రాత్రి వాళ్ళు అరణ్యప్రాంతంలో మజిలీ చేసి, తిండి తిని పడుకున్నారు. మిత్రుడు నిద్రపోగానే, తాము గురా లెక్కి సాగిపోవాలనీ, వాడి గతి ఏమైతే అది అవుతుందనీ వాళ్ళ ఉద్దేశం.

అయితే గురాల సకిలింపుకు మిత్రుడు నిద్రలేచి, తన అన్నలు గురా లెక్కుకూండటం చూసి పెద్దపెట్టున ఏడిచాడు. మిగిలిన అద్దరూ తమ గురాలను దౌడు తీయించి వెళ్ళిపోగల వాళ్ళే, కాని పెద్దవాడు మిత్రుడి ఏడుపుకు తట్టుకోలేక, వాణ్ణి మళ్ళీ తన గురం మీద ఎక్కించుకుని బయలుదేరాడు.

“నన్ను అడవిలో ఒంటిగా విడిచిపోదా మనుకున్నారా?” అని మిత్రుడు అన్నలను అడిగాడు.

“లేదురా, నీ ధైర్యం చూద్దామని ఆలా చేశాం,” అన్నాడు పెద్ద అన్న.