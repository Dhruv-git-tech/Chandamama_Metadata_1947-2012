మిత్రుణ్ణి చూసి, నిద్ర లేపి, “ఎవరు నువు?
ఈ సింహాల ఆవరణలోకి ఎలా వచ్చావు?”
అని అడిగింది.

మిత్రుడు ఆమె అందం చూస్తూనే,
“నువు రాజకుమార్తె కల్యాణ్ కదూ?”
అని అడిగాడు.

“అవును నీ కెలా తెలుసు? నిన్నెన్నడూ చూడలేదే?” అన్నది కల్యాణ్.

“నిన్ను గురించి చాలా చెప్పారులే.
నిన్ను పెళ్ళాడటానికే నన్ను తీసుకొచ్చారు,”
అన్నాడు మిత్రుడు.

“అయితే ఇంత కూ నువ్వెవరు?”
అన్నది కల్యాణ్.

మిత్రు డామెకు తెలిసినదంతా చెప్పాడు.
ఏడేళ్ళ పిల్లే గాని, కల్యాణ్ చాలా తెలివి
గలది. “మా నాన్నకు ఆటవికులంటే
అసహ్యం. నిన్ను చూసి చెంచువని మా నాన్న
గుర్తిస్తాడని భయపడి, మీ అన్నలు నిన్ను
ఇక్కడ పారేశారు. వాళ్ళు చాలా చెడ్డవాళ్లు.
నువు మంచివాడిలా కనపడుతున్నావు. మీ
అన్నల సంగతి రహస్యంగా ఉంచుదాం.
లేకపోతే మా అక్కలు ఏడుస్తారు. నిన్ను
నా గడిలో దాస్తాను,” అన్నది కళ్యాణి.

ఆమె మిత్రుణ్ణి తన సొంత గదిలో తీసుకుపోయి,
తన కోసం సిద్ధంగా ఉన్న
భోజనంలోనే అతనికి కూడా పెట్టింది.
మిత్రుడు అక్కడే రహస్యంగా ఉండి
పోయాడు. కల్యాణి రోజూ వచ్చి కబుర్లు
చెప్పేది, ఆహారం తెచ్చి పెట్టేది. వాళ్ళిద్దరికి
మంచి స్నేహమయింది.

అయిదేళ్ళు గడిచిపోయాయి.

ఒకనాడు రాజుకు అనుమానం వేసింది,
తన బుల్లి కూతురు ఆతి తరుచుగా తన
సొంత గదికి వెళ్లి కూర్చుని, గంటలు
గంటలు ఎలా గడుపుతున్నదా అని. ఆయన
ఒక రోజున అకస్మాత్తుగా అక్కడికి వెళ్లి,
మిత్రుణ్ణి చూసి, “ఎవరు నువు? ఇక్కడ
ఏం చేస్తున్నావు?” అని అడిగాడు.