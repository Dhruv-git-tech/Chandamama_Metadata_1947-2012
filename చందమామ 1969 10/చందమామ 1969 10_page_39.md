# మూడు వస్తువులు

స్వర్ణసగరాజ్యానికి పూర్ణచంద్రు డనేవాడు చిన్నతనంలోనే రాజయాడు. అతనికి తల్లీ, భార్యా, పెళ్ళిగాని చెల్లెలూ ఉన్నారు. ఆ ముగ్గురి పైనా అతనికి చాలా ప్రేమ.

ఒకనాడు అతని వద్దకు ఒక యోగి వచ్చి, ఒక గుళికా, ఒక హారమూ, ఒక పుష్పమూ ఇచ్చి, “వీటిని నీ పై ప్రేమగలవారికి ఇయ్య. ఈ గుళిక మింగినవారికి ఏ విచారాలూ కలగవు; వాళ్ళు కేమంగా వుంటారు. ఈ హారాన్ని ధరించినవారి వల్ల నీకు చాలా మంచి కలుగుతుంది. ఈ పుప్వ తలలో పెట్టుకున్నవారి అందం రెండింత లవుతుంది,” అని చెప్పి వెళ్ళిపోయాడు.

తనకు ప్రేమపాత్రులు ముగ్గురున్నారు. కానుకలు మూడున్నాయి. అందులో ఒక్కటి తనకు కాదు. దేన్ని ఎవరికివ్వాలో రాజుకు తెలియలేదు. ఒకవంక, యోగి తన కేమి ఇవ్వలేదన్న బాధ కూడా ఉన్నది.

అంతలోనే అతనికి ఒక సంగతి తట్టింది. అదేమిటంటే, యోగి తనకని ఏమి ఇవ్వక పోయినా, ఆ ఇచ్చిన మూడు వస్తువులూ తనకు మేలు చెయ్యాలనే ఇచ్చాడు. ఈ మాట తట్టగానే అతను గుళికను తన తల్లికీ, హారాన్ని భార్యకూ, పుష్పాన్ని చెల్లెలికి ఇచ్చాడు. తన తల్లి వితంతువు; ఆమె చీకూ, చింతా లేకుండానూ, కేమంగానూ ఉంటే తన బాధ్యత తగ్గిపోతుంది. తన భార్య వల్ల తనకు జీవితాంతం మంచే కలిగినట్టయితే తన దాంపత్య జీవితం నుభంగా వెళ్ళిపోతుంది. తన చెల్లెలి అందం రెట్టింపయితే ఆమెకు మంచి సంబంధం తేలికగా దొరుకుతుంది. అందుచేత రాజు ఆ కానుకలను వారికి ఇచ్చేశాడు.