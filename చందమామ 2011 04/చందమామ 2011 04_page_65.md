దారిని బాగు చేసే నాథుడే లేడు. ఊరూ అంతంత మాత్రంగానే ఉన్నది. ముందు దారి బాగుపడితే తక్కినవన్నీ సమకూరి, ఊరు ఎదుగుతుందని నా అభిప్రాయం. మీరు గొప్ప మనసున్న వారిలా కనిపిస్తున్నారు. దయచేసి ఈ దారి బాగు పడటానికి ఏమైనా చేసి పుణ్యం కట్టుకోండి.‘

రంగయ్య మాటలకు ఆ వ్యక్తి చలించి పోతూ, 'నీ పేరేంటో తెలియదు. కానీ నీదెంత మంచి మనసు. నీ పరిస్థితి ఇంత హీనంగా ఉన్నాకూడా పట్టించుకోక, ఊరి బాగు కోసం బాధపడుతున్నావు. ప్రతి ఒక్కరు తమ గురించి కాక, ఎదుటి వారి బాగు గురించి ఆలోచిస్తే, దేశం బాగుపడుతుంది. నా చేతన యిన సాయం చేస్తాను,’ అన్నాడు.

ఇంతలో పట్నం వచ్చింది. ఆయన బండి దిగి, రంగయ్య చేతిలో వందరూపాయలు

ఉంచి, ‘ముందు నీ గుర్రానికి వైద్యం చేయించు. త్వరలోనే మళ్లీ కలుస్తాను,’ అంటూ వెళ్లిపోయాడు. రంగయ్య నోరు వెళ్ల బెట్టేశాడు. ఆ వ్యక్తి బండి దిగి అటు వెళ్లి పోతూనే, ఇద్దరు వ్యక్తులు హడావుడిగా రంగయ్య బండి దగ్గరకొచ్చి, ‘రంగయ్యా, కాస్త బండి ఎక్కించుకుని ఊర్లో దించుదూ!’ అన్నారు. వాళ్లు ఇంతకు ముందు రంగయ్య బండి ఎక్కడానికి చీదరించుకున్న తన ఊరి వాళ్లే, రంగయ్య వారితో, ‘తమ బోంట్లకు నా బండి తగదు. మరో బండి చూసుకోండి,’ అన్నాడు నిష్ణూరంగా.

అందుకు వాళ్లు, ‘అంతటి గొప్ప మనిషే నీ బండి ఎక్కగా లేనిది మేమనగా ఎంత?’ అని రంగయ్యతో బండి ఆపించి ఎక్కి కూర్చు న్నారు. ‘ఏమిటి, మీరు అంటున్నది,’ అని అడిగాడు రంగయ్య. అందుకు వాళ్లు, ‘అతడు రాజుగారి ఆస్థానంలో పనిచేసే ఒక ఉద్యోగి. అంత గొప్ప వ్యక్తి సాదా సీదా వాడిలా నీ బండి ఎక్కి రావడం, నీ అదృష్టమే, నీ పరిస్థితి చెప్పు కుని సాయం అడగవలసింది,’ అన్నారు.

‘అలాగా, అడిగానండి, సహాయం చేస్తా నని మాటిచ్చారు,’ అన్నాడు రంగయ్య సంతోషంగా. ‘ఇంకేం, నీ రొట్టెవిరిగి నేతిలో పడ్డట్టే,’ అని వాళ్లు ఊరు రావడంతో రంగయ్యకు బాడుగ డబ్బు మామూలు కంటే ఎక్కువ ఇచ్చి వెళ్లిపోయారు.

ఆరోజు నుండి రంగయ్య దశ కూడా మారింది. ముందు గుర్రానికి వైద్యం చేయిందాడు. వైద్యుడు ఇచ్చిన మూడు మోతాదుల మందుతో గుర్రపు కురుపు మచ్చకూడా