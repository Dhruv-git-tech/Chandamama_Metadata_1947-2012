నాకొక మంచి నిధి నిక్షేపం కావాలి. అది ఎక్కడ దొరుకుతుందో చెప్పినదాకా నిన్ను వదిలిపెట్టను,’ అన్నాడు సోమగిరి పట్టిన పట్టు విడవకుండా.

‘ధనం ఎక్కడ పాతిపెట్టి ఉంటుందో నాకు తెలియదు. నీకెలా చెప్పేది?’ అన్నాడు యక్కుడు అమాయకంగా.

‘మంచిగా నువ్వు చెప్పకపోతే నీకు చెయ్యవలసిందేదో నేను చేస్తాను,’ అని సోమగిరి యక్కుణ్ణి ఇంటికి తీసుకుపోయి, భోషాణంలో పడేసి, తాళం వేశాడు.

ఒక నెల గడిచింది. ఒకనాడు సోమగిరి అడవి ప్రాంతానికి వెళ్ళి వస్తుండగా ఒక కలపదుంగ దొరికింది. అది అన్ని పక్కలా చెక్కి ఉన్నది.

అది ఆ అడవిలోకి ఎలా వచ్చిందో సోమగిరికి తెలియలేదు. అతడు దాన్ని

భుజాని ఎత్తుకుని ఊళ్ళోకి మోసుకొచ్చి, వడ్డంగి శరభయ్యకు అమ్మి, రెండు రూపాయలు తీసుకుని, ఇంటికి వచ్చాడు.

సోమగిరి ఇంట్లోకి అడుగుపెట్టగానే, భోషాణంలో ఉన్న యక్కుడు వికవికా నవ్వటం వినిపించింది. సోమగిరి యక్కు డితో 'నెలరోజులు నిర్బంధంలో ఉంచినా నీకు బుద్ధి రాలేదు. నాకొక నిక్షేపం చూపించి, నీ దారిన వెళ్ళక నీలో నువ్వు నవ్వుకుంటున్నావు. ఎంతకాలం ఇలా భోషాణంలోనే ఉంటావో చూడు,' అన్నాడు కోపంగా.

ఇది జరిగిన కొద్ది రోజులకే సోమగిరి ఇంటికి ఒక దూరపు బంధువు వచ్చాడు. అతడు సోమగిరితో కొంచెం సేపు కబుర్లాడి, మళ్ళీ బయలుదేరాడు. 'భోజనం చేసి పోగూడదా?' అన్నాడు సోమగిరి బంధువుతో.