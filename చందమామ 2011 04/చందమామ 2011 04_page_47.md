దూషించాను, క్షమించు! నన్ను పులికి ఆహా రంగా వెయ్యకు, బతికున్నన్నాళ్ళూ నీకు సేవ చేస్తాను' అంటూ బావురుమన్నాడు. శిఖి ముఖి, అతణ్ణి వదిలి, 'అలా అయితే నిన్ను పెద్దపులికి మేతగా వెయ్యను. బతికున్న న్నాళ్ళూ నాకు సేవ చేయనవసరం లేదు, ఒక్క ఇరవైనాలుగ్గంటలూ నేచెప్పినట్టు చెయ్యి చాలు' అన్నాడు.

'చిత్తం, ఆజ్ఞాపించు, నీ దాసుణ్ణి' అంటూ భూతాలరాయుడు, శిఖిముఖికి ప్రాణాచారం పడిపోయాడు.

శిఖిముఖి అతణ్ణి లేవమని చెప్పి, 'సవర గండుపోతు కూతుర్ని మీ వాళ్ళు బలవం తంగా ఎత్తుకుపోయారు; నువ్వు చూశావు గదా? ఆమెను ఈ రాత్రే నేను కాపాడదలి చాను. ఎలా అని అడక్కు. కానీ, నువ్వాకటి చేయాలి. మీ ఆకాశగుహ ముందుండే గుడి శెల చుట్టూ ఉన్న కంచె ద్వారాన్ని ఈ రాత్రికి తాళ్ళతో లోపలినుంచి బంధించకుండా అట్టే పెట్టాలి. గండుపోతు కూతుర్ని ఆ ద్వారానికి సాధ్యమైనుంతదగ్గిరగా ఉన్న గుడౌలో ఉంచాలి. ఈ పనులు చేయగలవా?' అన్నాడు.

'చిత్తం. నీ ఆజ్ఞ శిరసా వహిస్తాను. చెంచు ముఠాలో నా మాటకు తిరుగు లేదు,' అన్నాడు భూతాలరాయుడు.

'అది నిజమే కావచ్చు. కానీ, నువ్వు అన్న మాట నిలుపుకోకపోతే? నన్ను మోసం చేస్తే?' అని ప్రశ్నించాడు శిఖిముఖి.

'ఆకాశదేవర మీద ఒట్టేస్తున్నాను, సరా? అంటూ భూతాలరాయుడు మెళ్ళో ఉన్న ఎముకల దండను కళ్ళకద్దుకున్నాడు.

'అలా అయితే ఆ దండను నా దగ్గిర ఇచ్చిపో. నువ్వు చెప్పినట్లు చేస్తే, ఆ తరువాత దాన్ని నీకు తిరిగి ఇచ్చేస్తాను.' అన్నాడు శిఖిముఖి, ఎముకల దండను చేత్తో గట్టిగా పట్టుకుని.