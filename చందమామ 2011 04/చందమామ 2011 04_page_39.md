‘మాకూ అలానే అనిపిస్తోంది. అసలు చిక్కంతా అక్కడే వచ్చింది కూడా,’ అన్నాడు చంద్రశేఖరుడు.

‘అదేమిటి మహారాజా,’ అన్నాడు సుమంతుడు.

‘నా మందిరం నుండి కోట ద్వారం వరకూ అంచెలంచెలుగా కాపలా కాస్తున్న వాళ్ళు ఎప్పటినుంచో మనవద్ద నమ్మకంగా పనిచేస్తున్నవాళ్ళు. అందులో ఎవరో ఒకరు చేసిన పనికి అందరినీ అనుమానించి వాళ్ళని బాధపెట్టడం సమంజసం కాదనిపి స్తోంది.’

‘అదీ నిజమే మహారాజా.. అయినా మీరేం దిగులు పడకండి. ఎవరికీ ఎలాంటి బాధా కలగకుండా దోషిని నేను పట్టుకుం టాను కదా.’

‘మీమీద నాకా నమ్మకం ఉంది మంత్రి వర్యా... అందుకే మిమ్మల్ని పిలిపించాను. దోషి దొరికేవరకూ దొంగతనం విషయం రహా స్యంగానే ఉంచండి.’

‘లేదు మహారాజా... దొంగతనం విషయం వెల్లడి చేయండి. దొంగని పట్టు కోవడానికి ప్రత్యేక దళాన్ని నియమించి నట్టుకూడా.. మిగతా సంగతి నేను చూసు కుంటాను.’

ఆ బాధ్యత సుమంతుడికి అప్పగించిన చంద్రశేఖరుడు ఒక నిట్టూర్పు వదిలాడు బరువుగా...

వారం రోజుల తరువాత వజ్రాల దొంగతనం నేరం కింద విజయుడనే కాపలా దారుడిని బంధించి చెరసాలలో ఉంచాడు సుమంతుడు.

‘ఆ విషయం తెలిసి విజయుడా దొంగతనం చేసింది?!’ ఆశ్చర్యంగా అడిగాడు చంద్రశేఖరుడు.

‘కాదు మహారాజా!’ అన్నాడు సుమంతుడు.

‘మరి’ మరింతగా ఆశ్చర్యపోయాడు మహారాజు.

సుమంతుడు చిరునవ్వు నవ్వాడు. ‘అసలు దొంగని పట్టడానికే ఇదంతా మహారాజా! త్వరలోనే దొంగ దొరుకుతాడు, వజ్రాలతో సహా,’ అన్నాడు.

అన్నట్టే నాలుగు రోజుల తరువాత అసలు దొంగని వజ్రాలతో సహా పట్టుకుని కారాగారంలో వేయించాడు సుమంతుడు. అతడు సోముడు అనే మరో కాపలాదారు.