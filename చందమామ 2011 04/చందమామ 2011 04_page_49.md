కాక మనం గుంపుగా వెళ్ళి వాళ్ళమీద దాడి
చేస్తే, అనవసర రక్తప్రాతమే కాక, కోపంకొద్దీ
చెంచులు నాగుమల్లికేదైనా హాని కలిగించ
వచ్చు,’ అన్నాడు.

‘ఈ ఆలోచన బావుంది. ఒకటి మాత్రం మరిచిపోకు. మన ప్రధాన శత్రువు శిథిలా లయ పూజారి! వాడే ఈ దుర్మార్గాలకన్నిటికీ కారకుడు. వాడి సంగతే నీవు మరచినట్టు న్నది,’ అన్నాడు విక్రమకేసరి.

‘వాణ్ణి పట్టుకునే ప్రయత్నంలోనేగదా, మనం ఈ చిక్కుల్లో పడింది. వాణ్ణెలా మరు స్తాను? వాడీ రాత్రి కంటబడ్డాడో నూకలు చెల్లినవాడికిందే లెక్క!’ అన్నాడు శిఖిముఖి పళ్ళు కొరుకుతూ.

ఆ తరవాత వాళ్ళిద్దరూ కొంతసేపు సంప్రదింపులు జరిపి, మొత్తం అనుచరుల్ని వెంట బెట్టుకుని ఆకాశగుహప్రాంతానికి వెళ్ళేట్టూ, అక్కడికి చేరింతరువాత ఒక పదిమందితో మాత్రం ముందుగా చెంచుల గుడిశెల దగ్గి రక్తు పోయి, పరిస్థితుల్ని బట్టి అవసరం అయితే తతిమ్మా వాళ్ళ సహాయం కూడా తీసుకునేట్టూ నిర్ణయించుకున్నారు.

సూర్యాస్తమయం అవగానే అందరూ అరణ్య మార్గాన చెంచుల నాయకుడుండే కొండ ప్రాంతానికి బయలుదేరారు. ఒక పావుగంట కాలం గడిచేసరికి వాళ్ళకు వెనక వైపునుంచి పులి పెద్దగా గాండ్రించిన ధ్వని వినబడింది.

ఆ ధ్వని వింటూనే అందరికన్నా ముందు నడుస్తున్న శిఖిముఖి ఆగి, ‘దయ్యాలపోతు పెట్టిన బోనులో పెద్దపులి పడినట్టుంది. మీలో అయిదారుగురు పోయి బోనుతో సహా దాన్ని లాక్కురండి. అవకాశం దొరికితే చెంచుల్ని కొండుమీది నుంచి కింది లోయల్లోకి గెంతిద్దాం,’ అని చెప్పాడు.

శిఖిముఖి ఇలా చెప్పగానే, పదీ పన్నెండు మంది శబరులు వెనుదిరిగి బోను దగ్గిరకు పరిగెత్తారు. అతడు ఊహించినట్టు పెద్దపులి బోనులో చిక్కుకుని, బయటపడే మార్గంలేక పెద్దగా అరుస్తూ నానా హంగామా చేస్తున్నది. చిన్న కొయ్య చక్రాలమీద కట్టిన ఆ బోనును శబరులు తాళ్ళ సహాయంతో, శిఖిముఖి ఉన్న చోటుకు ఈడ్చుకుపోసాగారు.

(ఇంకావుంది)