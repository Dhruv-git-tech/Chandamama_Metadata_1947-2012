దొరికిన దొంగ

వంగ రాజ్యానికి వైశాలిపురాన్ని రాజ ధానిగా చేసుకుని జనరంజకంగా పరిపాలి స్తున్నాడు చంద్రశేఖర మహారాజు. ఆయ నకి సదా చేదోడువాదోడుగా ఉండే మంత్రి సుమంతుడు.

ఒకరోజు చంద్రశేఖరుడు అన్యమన స్కంగా, దిగాలుగా, అదోలా ఉండటం గమనించాడు మంత్రి సుమంతుడు. ఎంత ఆలోచించినా మహారాజు అలా ఉండడానికి గల కారణం అంతు చిక్క లేదు. బయటికి చెప్పే విషయమే అయితే ఆయనే చెప్తాడు కదా అని ఊరుకున్నాడు.

ఆ రోజు అన్ని కార్యకలాపాలూ పూర్తయిన పిదప సుమంతుడిని తన అంతరం గిక మందిరానికి పిలిపించుకున్నాడు చంద్రశేఖరుడు. అక్కడ చెప్పాడు తన చింతకి గల కారణం.

వైశాలిపురంలో పెద్దవెంకటేశ్వరస్వామి ఆలయం ఉంది. చంద్రశేఖరుడి వంశీ కుల కులదైవం ఆయన. ఆ స్వామికి వజ్రాల కిరీటం చేయించాలన్నది చంద్ర శేఖరుడి కోరిక. దాని కోసం దేశ దేశాల నుంచీ ప్రత్యేకమైన వజ్రాలు తెప్పించా డాయన. ఆ వజ్రాల్ని తన మందిరంలో పెట్టించాడు. ఇప్పుడు అందులోని కొన్ని వజ్రాలు మాయమయ్యాయి.

విషయం విని సుమంతుడు ఆశ్చర్యపోయాడు. 'సాక్షాత్తూ తమ అంతరంగిక మందిరంలో దొంగతనమా! అదీ ఇంత కట్టుదిట్టంగా ఉండే భద్రత నడుమ! ఇది బయటివారెవరి పనీ కాదు మహారాజా.. ఖచ్చితంగా ఇంటి దొంగలపనే.. కాపలా దారుల్లోనే ఎవరికో దుర్భుద్ధి పుట్టి ఉంటుంది' అన్నాడు.

కలిగినీడి లక్ష్మివాసుకి