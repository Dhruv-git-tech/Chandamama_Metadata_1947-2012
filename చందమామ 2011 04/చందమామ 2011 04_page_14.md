రాజు మంత్రితో, 'ముందితణ్ణి బంధ విముక్తుణ్ణి చేయండి. మీరే స్వయంగా మణిహార మండలానికి వెళ్లి విచారించి ఇతడు చెప్పినవన్నీ నిజాలయితే ఆ మండలాధీశుణ్ణి దండించి అతని స్థానంలో ఇతణ్ణి నియమించండి,' అన్నాడు. మణిహార మండలం నుంచి మంత్రి తిరిగివచ్చి, 'మానవేంద్రుడున్నట్లుగానే అక్కడి పరిపాలన ప్రజలకు కంటకప్రాయంగా ఉన్నది. మీ ఆదేశాను సారం ఆ మండలాధిపతిని తొలగించి మాన వేంద్రుడికా పదవి ఇచ్చి వచ్చాను,' అన్నాడు.

ఆ తరవాత ఒక రోజు రాజు మంత్రిని పిలిచి 'కాంతిమతికి కల్యాణ ఘడియలు వచ్చాయి. మణిహార మండలాధిపతి మాన వేంద్రుడితో ఆమె వివాహం జరుగుతుంది. ఏర్పాట్లు చేయంచండి' అన్నాడు. 'మీ నిర్ణయం ఇలాగే ఉంటుందని నేను ముందే ఊహించాను,' అంటూ మంత్రి రాజుని అభినందించాడు.

బేతాళుడు ఈ కథ చెప్పి, 'రాజా! తన కుమార్తెకు వరుడై రాజ్యానికి ఉత్తరాధికారి కావల్సినవాడిని ఎంచుకునేటప్పుడు రాజు ప్రతాపుడు తనకు తారసపడిన ముగ్గురు యువకుల్లో రాజరక్తం, అందం, ధైర్యసాహ సాలూ, అంతకుమించి అంతులేని ఆత్మస్థ యిర్యం ఉన్న సౌమీత్రుణ్ణి పక్కన పెట్టాడు. రాజకుటుంబీకుడూ, అప్పటికే సైన్యాధి పతిగా ఉన్నవాడూ, రాజ్యంలో ఆటవికుల సమస్యను సమర్థతతో పరిష్కరించినవాడూ అయిన ముకుందవర్మని కాదన్నాడు. రాజ్యంపై తిరుగుబాటు చేసి రాజదండన ఎదుర్కొంటున్న మానవేంద్రుణ్ణి మండలాధిపతిని చేసి ఆపైన అల్లుణ్ణి చేసుకు

న్నాడు. మానవేంద్రుడిలో ఉన్న ప్రత్యేక గుణమేమిటి? ప్రతాపుని నిర్ణయంలో స్వార్థ మున్నదా? లేక మరేదైనా పరమార్థమున్నదా? నీకు తెలిసికూడా చెప్పక పోయావో నీ తల వేయి ముక్కలవుతుంది,' అన్నాడు.

విక్రమార్కుడు సమాధానంగా:

సౌమీత్రుడు అందగాడనీ, సాహసియనీ, రాజ్యం కోల్పోయిన రాజవంశీకుడనీ తెలుసుకున్న ప్రతాపుడు కోల్పోయిన అతడి రాజ్యం తిరిగి సంపాదించుకునేలాగ సాయ పడి అల్లుణ్ణి చేసుకోవాలనుకున్నాడు. సౌమీత్రుడు మాత్రం తన లక్ష్యసాధనకి తనకున్న ఆత్మస్థయిర్యమొక్కటే చాలన్న అభిప్రాయంతో ఉన్నాడు. ప్రతాపుడి సహాయాన్ని నిరాకరించిన అతడు రాజకుమారిని పుటి నుండి కాపాడటం కేవలం యాదృచ్ఛికమనీ క్షత్రియ ధర్మాన్ని మాత్రమే తాను నిర్వర్తించాననీ అన్నాడు.