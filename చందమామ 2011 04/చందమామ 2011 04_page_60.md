నెలలుగా నిన్ను నిర్బంధంలో ఉంచినా
నువ్వు నాకు ఉపకారం చెయ్యకపోగా
విరగబడి నవ్వావు. ఇప్పటికి మూడుసార్లు
నవ్వావు. నీ నవ్వుకు కారణం చెప్పకపో
యావో, నిన్ను గొంతు పిసికి చంపేస్తాను.
చెప్పు, నీ నవ్వులకు కారణమేమిటి?, 'అని
అడిగాడు.

‘ఒకరోజు నీకొకచెక్కిన దుంగదొరికింది. దాన్ని నువ్వు శరభయ్యకు రెండు రూపాయలకు అమ్మావు. వట్టి మందమతివి కావటంచేత అందులో లక్షలకు విలువైన బంగారమూ, రత్నాలూ ఉన్నట్టు తెలుసు కోలేకపోయావు. శరభయ్య వాటిని తీసుకుని, లక్షాధికారి అయి, హాయిగా బ్రతుకు తున్నాడు. నీ మందబుద్ధి చూస్తే నాకు నవ్వొచ్చింది,' అన్నాడు యక్షుడు.

సోమగిరికి ఈ మాట వినేసరికి మతి
పోయినట్టయింది. 'రెండోసారి మాట బంధువు
కాలు విరిగినప్పుడు ఎందుకు నవ్వావు?'
అని అతను యక్షుణ్ణి అడిగాడు.

'నీ తెలివి తక్కువకే నవ్వాను. రాక రాక వచ్చిన బంధువుకు భోజనం పెట్టి పంపి నట్టయితే అతనికి ఆ అపాయం తప్పేది. నువ్వతని భారం నెల రోజులు మోసే అవ సరం ఉండేది కాదు,' అన్నాడు యక్షుడు.

‘మరి ఇప్పుడెందుకు నవ్వుతున్నావు?’
అన్నాడు సోమగిరి విచారంగా.

‘ఎందుకంటే, నువ్వు పాతిపెట్టిన డబ్బంతా దొంగ కాజేసుకు పోయాడు. నువ్వు పొద్దున అందులో కొంత తవ్వి తీసే టప్పుడు ఆ దొంగ గమనించాడు. అది కూడా నీకు తెలియదు. నీ అంత తెలివి తక్కువ వాడిని నేనెక్కడా ఇంతవరకు చూడలేదు,’ అన్నాడు యక్షుడు.

‘నా డబ్బంతా పోయిందా?’ అని గట్టిగా అరిచి సోమగిరి ఉన్నఫళాన తాను డబ్బు పాతిపెట్టిన చోటికి వెళ్ళాడు. ఒక్క రాగి నాణెం కూడా మిగలకుండా అంతాపోయింది. సోమగిరి ఏడుస్తూ ఇంటికి తిరిగి వచ్చేసరికి యక్షుడు కూడా లేడు.