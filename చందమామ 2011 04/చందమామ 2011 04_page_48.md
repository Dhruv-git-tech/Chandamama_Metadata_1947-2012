భూతాల రాయుడు లబలబలాడిపోతూ,
‘ఈ మహత్తు గల దండలోనే ఉంది, నా
మంత్రశక్తంతా! ఇది మెళ్ళో లేకపోతే నేను
చిల్లిగవ్వకు మారను. చెంచులంతా నన్ను
కొండగబ్బిలానికన్నా హీనంగా చూస్తారు,’
అన్నాడు.

‘సరే, ఆడినమాట తప్పవుగదా? జాగ్రత్త.
మోసం చేయాలని ప్రయత్నించావో, నిన్నేదో
ఒకనాడు పట్టుకుని పెద్ద పులికి ఆహారంగా
వేస్తాను,’ అన్నాడు శిఖిముఖి.

‘మూడు కోట్ల కొండదయ్యాలూ, ఆరు కోట్ల అరణ్యభూతాల సాక్షిగా చెబుతున్నాను; నేను అన్నమాట నిలబెట్టుకుంటాను,’ అన్నాడు భూతాలరాయుడు.

‘అలా అయితే, నువ్వు మీ అకాశగుహకు వెళ్ళిపో. నాగుమల్లికి ఎలాంటి హానీ జర క్కుండా చూడు. ఈ బోను సంగతి నేను చూస్తాలే,’ అన్నాడు శిఖిముఖి.

‘చిత్తం, అలాగే ఉండిపోతాను. అసలు నేను ఎక్కువగా ఉండేది ఈ అరణ్యంలోనే. ఆ కనబడే మాను వెనుకే నా గుడిశే ఉన్నది. సెలవు,’ అంటూ భూతాలరాయుడు అక్కణ్ణించి బయలుదేరాడు.

శిఖిముఖి చెట్టెక్కి భూతాలరాయుడు ఎటు పోతున్నదీ పరీక్షగా చూసి, వాడు అకాశగుహకేసే పోతున్నట్టు తెలుసుకుని, చెట్టుదిగి వచ్చాడు. తరవాత అతడు మేకను బోనులో కట్టివేసి, అంతవరకూ రహస్యంగా చెట్టుమీద ఉన్న శబరుణ్ణికేకవేశాడు. వాడు చెట్టుదిగి రాగానే, శిఖిముఖి వాణ్ణి వెంట బెట్టుకుని, భూతాలరాయుడు చెప్పిన గుడి శెలో ఏమున్నదో చూసేందుకు వెళ్ళాడు.

గుడిశెలో శిఖిముఖికి కొన్ని పులితోళ్ళూ,

ఎలుగు చర్మాలూ గోడకు వేళ్ళాడుతూ కనిపించినై. నడిమింటి గుంజకు ఉన్న కొయ్యమేకులకు కొన్ని కపాలాలు తగిలించబడి ఉన్నాయి. శిఖిముఖి వాటిని పరీక్షించి చూసి, ఒక పులితోలునూ, ఒక కపాలాన్నీ తీసుకున్నాడు. రాత్రికి చెంచుములా ఉండే ప్రాంతానికి వెళ్ళినప్పుడు, వాటితో కొంత అవ సరం కలుగవచ్చన్న ఆలోచన అతడిక్కలిగింది.

సూర్యాస్తమయానికి కొంచెం ముందుగా విక్రమకేసరి యాబై అరవైమంది అనుచరులతో శిఖిముఖి ఉన్న చోటుకు వచ్చాడు. వాళ్ళల్లోసవరలూ, శబరలూ కూడా ఉన్నారు. శిఖిముఖి, విక్రమకేసరికి అతడు లేని సమయంలో జరిగినదంతా చెప్పి, 'ఆ దయ్యాలపోతు అన్నమాట నిలబెట్టుకుంటాడన్న పూర్తి నమ్మకం నాకున్నది. అందువల్ల మనం అయిదారుగురం రాత్రికి వాళ్ళ గుడిసెల్లో జౌరబడినాగుమల్లిని విడిపించుకు రావచ్చు. అలా