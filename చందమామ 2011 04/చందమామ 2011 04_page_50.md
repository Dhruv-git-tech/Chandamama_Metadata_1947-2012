ఒక రోజు మహాత్మాగాంధీ పాఠశాల ప్రధానో పాధ్యాయుడు సుబ్బారావు తన కార్యాలయగదిలో పాఠశాలకి సంబంధించిన బిల్లులు, రికార్డులు పరిశీలిస్తూ విద్యుత్ బిల్లును చూసి 'కార్యదర్శిగారూ! గతనెల కంటే ఈ నెలలో ఇంత పెద్ద మొత్తంలో విద్యుత్ బిల్లు వచ్చింది. దీనికి కారణం 'ఏమిటి?' అని అడిగాడు విచారంగా.

కార్యదర్శి సుబ్రమణ్యం మౌనంగా తలూపారేగానీ ఆయనకీ ఏం చెయ్యాలో అంతుబట్టలేదు. అయినా ఎలాగయినా ఒకరెండు రోజులపాటు ఈ విషయం మీద దృష్టి పెట్టి పరిశోధించాలనుకున్నారు.

అందుకే ఆరోజు సాయంత్రం బడిగంట కొట్టగానేపిల్లలందరూ వెళ్ళిన తర్వాతఅన్ని తరగతి గదులను పరిశీలించసాగాడు. అలా పరిశీలిస్తున్న సమయంలో, ఆ ఏడు కొత్తగా

పాఠశాలలో చేరిన జయంత్ అనే పదేళ్ల ఓ పాట్టి విద్యార్థి ప్రతి తరగతిగదిలోకి వెళ్లి ఫ్యాన్, ట్యూబ్లైట్ స్విచ్‌లను అపడానికి ప్రయత్నిస్తూ అవి అందక అవస్థపడుతూ ఉన్నాడు.

మళ్లీ కొద్దిసేపు ఆలోచించి, మాస్టారుగారి బల్లను స్విచ్ బోర్డు దగ్గరకు జరుపుకుని వాటిని ఆపి విజయగర్వంతో నవ్వుకుంటూ ఒక నోట్‌బుక్‌లో రాస్తూ, చేతివేళ్లతో ఏవో లెక్కలు వేసుకుంటూ పాఠశాల భవనం లోనిపదిహేను గదులలోని ట్యూబ్‌లైట్‌లు, ఫ్యాన్‌ల స్విచ్‌లు అలాగే ఆఫ్ చేసి వెళ్లిపోతూ కార్యదర్శిని చూసి గతుక్కుమన్నాడు.

'బడిగంట కొట్టారు కదా! ఇంటికి వెళ్ళు కుండా ఇక్కడ ఏం చేస్తున్నావు బాబూ!' తాను ఏమీ గమనించనట్టే జయంత్‌ని అడిగాడు కార్యదర్శి.