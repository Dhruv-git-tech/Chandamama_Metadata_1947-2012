ఆ బంధువుకు సోమగిరి సంగతి తెలుసు. అందుచేత అతను, ‘వద్దులే. పోవలసిన దూరం శానా ఉంది,’ అంటూ బయలుదేరాడు.

అతను సోమగిరి ఇల్లు దాటిపది అడు గులు వేశాడో లేదో, పలుపు తెంచుకుని పారిపోతున్న పోట్ల గొడ్డొకటి అతన్ని కుమ్మి పడదోసి, పారిపోయింది. కాలు విరిగిన బంధువును సోమగిరి తన ఇంట్లోకి తెచ్చి నెల రోజులపాటు ఉంచుకోవలసి వచ్చింది. సోమగిరి తన బంధువును ఇంట్లోకి తీసు కొస్తుండగా భోషాణంలో ఉన్న యక్షుడు రెండోసారి వికవికా నవ్వాడు. సోమగిరి విననట్టు ఊరుకున్నాడు.

ఇంకొక నెల గడిచింది. ఒకనాడు, సోమగిరి సంతకు వెళ్ళాడు. అతను తన డబ్బంతా నేలలో ఒకచోట పాతి ఉంచాడు.

ఆ కాలంలో డబ్బు జాస్తిగా ఉన్నవాళ్ళం దరూ అలాగే చేసేవారు. సోమగిరి డబ్బు పాతిపెట్టిన చోటికి వెళ్ళి, ఎవరూ చూడ లేదని నిర్ధారించుకుని కొంత డబ్బు తవ్వి తీసుకుని, మిగతాది మళ్ళీ పూడ్చిపెట్టి, సంతకు వెళ్ళిపోయాడు.

ఇది ఎవడో చాటు నుంచి గమనించి, సోమగిరి వెళ్ళిపోయాక, అక్కడతవ్వి, పాతి పెట్టిన డబ్బంతా తీసుకుని గుంట జాగ్రత్తగా పూడ్చి, తన దారిన తాను వెళ్ళాడు.

సాయంకాల మయ్యాక సోమగిరి సంతలో కొన్న సరుకులతో సహా ఇంటికి తిరిగి వచ్చేసరికి, భోషాణంలో ఉన్న యక్షుడు పగలబడి నవ్వ నారంభించాడు.

సోమగిరికి చాలా కోపం వచ్చింది. అతను భోషాణపు తాళంచెవి తెచ్చి, భోషాణం తెరిచి, యక్షుణ్ణిపట్టుకు పైకిలాగి, రెండు