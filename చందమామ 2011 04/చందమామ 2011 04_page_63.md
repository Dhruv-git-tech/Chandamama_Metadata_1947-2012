రంగయ్య రూపాని

రంగరాజపురం చిన్నపల్లెటూరు. పారుగున ఉన్న కళింగ పట్నానికి నిత్యమూ ఏదో ఒక పనిమీద వెళ్లవలసిన అవసరం ఆ ఊరిలోని ప్రతి కుటుంబానికీ ఉన్నది.

రంగరాజపురానికి, కళింగపట్నానికి మధ్య దూరం రెండు క్రోసుల వరకూ ఉంటుంది. పూర్తిగా గతుకులు, గుంతలమయమైన దారి అది. అందరికీ పట్టణంలో అవసరాలయితే ఉంటవి, కానీ ఎవరూ దారి గురించి పట్టిం చుకోరు. వీళ్లను పట్నానికి చేరవేయడానికి ఉన్న రవాణా సౌకర్యం, ఆ ఊరిలో ఉన్న నాలుగు బాడుగ గుర్రపు బండ్లు.

అందులో మూడు బండ్లు, కాస్త కొత్తగా తథతథలాడుతుంటాయి. లోపల కూర్చో వడానికి బూరుగుదూది మెత్తలుంటాయి. గుర్రాలు కూడ, రంగురంగు ఈకల తురాయి లతో, కళ్లకు నల్లని గంతలతోనూ, పంచకల్యా

ణీల్లా నిగనిగలాడుతుంటాయి. ముగ్గురు వ్యక్తులు, బతుకు తెరువు మార్గం కోసం వాటిని పట్నంలో కొని తెచ్చి నడుపుకుంటు న్నారు. ఇక నాలుగో బండి రంగయ్యది. రంగ య్యకు ఆ బండి అతని తాత దగ్గిర నుండి సంక్రమించింది.

ఈ కొత్త బళ్లు రాక పూర్వం రంగయ్య గుర్రపు బండి మరి రెండు ఎడ్లబళ్లు బాడు గకు తిరుగుతుండేవి. కొత్త గుర్రపు బగ్గీలు వచ్చాక, ఎడ్లబళ్లకూ, రంగయ్య బండికీ గిరాకీలు పడిపోయాయి. ఎడ్లబళ్లవాళ్లయితే ఏకంగా ఎడ్లను అమ్మివేసి మరో వృత్తిచూసు కున్నారు. బండి తోలడం తప్ప మరొక పని చేతకాని రంగయ్య మాత్రం ఆ పాత బండినే పెట్టుకుని కాలం గడుపుతున్నాడు.

అదీగాక, ఈ మధ్య రంగయ్య గుర్రానికి వీపున ఓ రాచకురుపు లేచింది. రంగయ్య