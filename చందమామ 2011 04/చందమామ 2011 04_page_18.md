‘ప్రభూ! సుబుద్ధి పదవిలో తన క్రింది అధికారులను శాసించాడే తప్ప, వారి నిజ మైన అభిమానాన్ని పొందలేకపోయాడు. అందుకే పదవి పోగానే వాళ్ళందరూ ఇత డికి వ్యతిరేకంగా మారిపోయారు,’ అని చెప్పాడు.

‘అయితే ఇతడికేం శిక్షనిర్ణయించారు?’ అన్నాడు రాజు.

‘ఆ విషయం రేపటికిగానీ తేలదు,’ అన్నాడు అన్వయుడు.

మర్నాడు వందలమంది అధికారులనూ అన్వయుడెలా విచారణ చేస్తాడో చూడా లని, రాజు కూడా అన్వయుడి పక్కనే ఉన్నాడు.

అన్వయుడు, రాజు ఒకే గదిలో పక్క పక్కనే ఆసనాలమీద కూర్చుంటే, ఒక్కొక్క అధికారి విడివిడిగా వచ్చి వాళ్ళను కలు సుకున్నారు.

అన్వయుడు ముందుగా వచ్చిన అధి కారితో, ‘పాత మంత్రి సుబుద్ధి గురించి నీకేం తెలుసో చెప్పు.’ అన్నాడు.

వెంటనే ఆ అధికారి, సుబుద్ధికున్న దురలవాట్లన్నీ ఏకరువు పెట్టబోతే, అన్వయుడు అతణ్ణి వారించి, ‘ఇవన్నీ నేను వినదల్చుకోలేదు. సుబుద్ధిలోని మంచి గుణాల గురించికానీ, సమర్థత గురించి కానీ ఏమైనా తెలిస్తే చెప్పు లేదా వెళ్ళిపో.’ అన్నాడు.

ఆ అధికారి ఏమీ చెప్పలేక వెళ్ళిపోయాడు. ఆ తర్వాత ఒక్కొక్కరుగా వంద

మంది అధికారులూ వచ్చి వెళ్ళారు. వారిలో పదిమంది మాత్రం, సుబుద్ధిలో కొన్ని మంచి గుణాలున్నట్లు చెప్పారు. వాటిలో ముఖ్యమైనదేమిటంటే- సుబుద్ధి తనకిష్టమైన పనులన్నీ నయానో, భయానో తన క్రింది ఉద్యోగులచేత చేయించగల డన్నది!

అందరూ వెళ్ళిపోయాక అన్వయుడు రాజుతో- సుబుద్ధిలోని మంచి గుణాలు చెప్పినపదిమందినీ ఉంచి, మిగతా తొంభై మందినీ అధికారం నుంచి తొలగించాల న్నాడు.

అంతేగాక, పాత మంత్రి సుబుద్ధిని కారాగారంలో నేరస్థుల యోగక్షేమాలు విచారించే అధికారిగా నియమించాల న్నాడు.