ఎక్కువగా ఉంటోంది. దీంతో మేము మా చదువులపై ధృష్టి పెట్టలేకపోతున్నాము. మా పాఠశాలను చుట్టుముట్టిన సమస్యలు తొలగిపోతే మేం చాలా సంతోషిస్తాము.

- పూజా టక్కి, నందుపూర్ మండలం

దశమంతపూర్ ప్రాంతంలోని గిరిజనుల ఆర్థిక స్థితి దయనీయంగా ఉంది. ఫలితంగా, ఈ ప్రాంతాలకు చెందిన పిల్లలు 12వ తరగతి లేదా మెట్రిక్యులేషన్ మాత్రమే చదువగలుగు తున్నారు. తర్వాత వారు ఉన్నత చదువులను చేపట్టలేకపోతున్నారు. అయితే ప్రస్తుతం దశమంతపూర్ ప్రాంతానికి ఒక వృత్తివిద్యా సంస్థ రానుంది. దీంట్లో రెండు కంప్యూటర్ కేంద్రాలు మరియు ఒక నైపుణ్య నిర్మాణ కేంద్రం ఉంటున్నాయి. మా ప్రాంతంలోని విద్యా ర్థులు వీటి కారణంగా ఉన్నత చదువులు చదవగలుగుతున్నారు. ఇతర మండలాల్లో కూడా ఇలాంటి విద్యాసంస్థలను ప్రారంభించాలని మేము అధికారులకు విన్నవిస్తున్నాము.

- సునీల్ భాత్రా, దశమంతపూర్ మండలం

మా పాఠశాలకు విద్యుత్తు లేదు. రాత్రిపూట మరుగుదొడ్డికి వెళ్లాలంటే మాకు చాలా ఇబ్బందిగా ఉంటోంది. రాత్రి పూట చదువుకోవడంలో మాకు అనేక సమస్యలు ఎదురవు తున్నాయి. తరగతి గదుల్లో లైట్లు ఉన్నాయి కాని విద్యుత్తు లేనందున అవి వెలగవు. దీంతో తరగతిలో ఉపాధ్యాయులు బోధించిన పాఠాలను మననం చేసుకోవడం కష్టమవుతోంది. అందుచేత తరగతిలో ఉపాధ్యాయుడు ప్రశ్నలు వేసినప్పుడు మేము సమాధానం ఇవ్వలేకపోతున్నాము. అలాంటి సందర్భాల్లో మాకు చాలా బాధ వేస్తుంటుంది.

- హీరా తడింగిత, నారాయణ్‌పట్నం మండలం

## మా ఆరోగ్యం

మాది కోట్పాడ్ మండలం, సర్ధిగూడ పంచాయతీలోని పటనగూడ గ్రామం. మా గ్రామంలో 400మందికి పైగా ప్రజలు నివసిస్తున్నారు. మా ఊర్లో ఆసుపత్రి లేకపోవడంతో ఊరి ప్రజలు చాలా ఇబ్బందులు ఎదుర్కొంటున్నారు. వైద్య అవసరాలకోసం వీరు 17 కిలోమీటర్ల దూరంలో ఉన్న కోట్పాడ్ వైద్య కేంద్రం వద్దకు పోవలసి వస్తోంది. అయితే ఆసుపత్రికి వెళుతుండగా మార్గమధ్యంలోనే అనేకమంది రోగులు కన్నుమూస్తున్నారు. వర్షాకాలంలో ఈ సమస్య మరీ ఎక్కువగా ఉంటోంది. మా ఊర్లో ఆసుపత్రి నిర్మిస్తే నేను ఎంతో సంతోషిస్తాను.

- ఛైతి జాని, కోట్పాడ్ మండలం

మా కథాపడ గ్రామంలో చాలా మంది ప్రజలు వ్యవసాయంపై ఆధారపడి బతుకుతున్నారు. వీరు తమ పొలాలను ఆవులు, ఎద్దుల సహాయంతో దున్నుకుంటుంటారు. కాని