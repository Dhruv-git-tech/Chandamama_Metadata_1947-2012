శిథిలాలయం - 13

(పూజారి ప్రోత్సాహంతో చెంచ నాయకుడూ, అతడి అనుచరులూ, శిఖిముఖీ వాళ్ళమీద హఠాత్తుగా దాడి చేశారు. విక్రమకేసరి, చెంచనాయకుణ్ణి గుర్రంమీదినుంచి పడగొట్టి, గుర్రాన్ని శిఖిముఖీ, నాగుమల్లులకు ఒప్పచెప్పాడు. చెంచలు గుర్రం మీదినుంచి జారిపడిన నాగుమల్లిని అరణ్యంలోని ఒక పులిబోను దగ్గిరకు తీసుకుపోసాగారు. తరువాత-)

చెంచలు నాగుమల్లిని పులిబోను దగ్గిరకు తీసుకుపోయి, దాని పక్కగా నేలమీద పడు కోబెట్టారు. నాగుమల్లికి ఇంకా స్పృహరా లేదు. చెట్టుమీది నుంచి ఇదంతా చూస్తున్న శిఖిముఖికి ఒక్క క్షణంపాటు, మల్లిని పులి బోనులో ఎరగా పెడతారేమో అన్న భయం కలిగింది.

కానీ, అంతలోనే అతడికి చెంచనాయ కుడైన బడే చెంచు అన్న మాటలు గుర్తుకు వచ్చినై. వాడు ఆమెను బందీగా చేసి, ఆమె తండ్రి అయినసవర గండుపోతు నుంచి ధనం గుంజాలని చూస్తున్నాడు. కానీ, వాడి అను చరులు మల్లిని పులిబోను దగ్గిర ఎందుకు దించారు?

శిఖిముఖీ ఇలా ఆలోచిస్తున్నంతలో, చెంచవాళ్ళల్లో ఒకడు చుట్టూ కలియజూసి, పెద్దగా గొంతెత్తి, ‘బూతాలదొరా!’ అని కేక పెట్టాడు.

ఉత్తర క్షణంలో పులిబోనుకు వెనకవున్న గుబురు చెట్లల్లోంచి, ‘ఎవడ్రావాడు? చారల మెకాన్ని బెదరకొడుతున్నావా? నిలువునా పాతేస్తాను! పో అక్కణ్ణించి,’ అన్న జవాబు వచ్చింది.

చెంచలు ఆ జవాబుకు బెదిరిపోయి అటు చూసేంతలో చెట్ల కొమ్మల్లోంచి ఊడల సాయంతో, నల్లగా, పాట్టిగా, బక్కచిక్కి ఉన్న వాడొకడు నేలమీదికి దిగాడు. వాడి మెడలో ఎముకల దండ ఒకటి ఉన్నది, చేతిలో వంకర