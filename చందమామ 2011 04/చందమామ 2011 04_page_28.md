చాలి,’ అన్నది. నాలుగూ కలిసి సింహం వద్దకు వెళ్ళి, నమస్కారం చేసి, కన్నీరు కార్చుతూ ఉండిపోయాయి. తన వద్దకు తిరిగి వచ్చిన భృత్యులను చూసి ఆ సింహం.. ‘ఆహారంగా జంతువేదైనా దొరి కిందా?’ అని అడిగింది.

‘మహారాజా, అరణ్యమంతా మరొక సారి గాలించాం. ఎక్కడా ఒక్క జంతువు కనిపించలేదు. అందుచేత, నన్ను అనుగ్రహించి ఆహారంగా తీసుకుని, విలువైనమీ ప్రాణాలు కాపాడుకోండి. అందువల్ల నాకు ఇహమూ, పరమూ కూడా ఉంటాయి,’ అన్నది కాకి.

ఈ మాట విని నక్క, ‘నువ్వు అల్ప ప్రాణివి. నిన్ను తిని మన యజమానికి ప్రాణాలు నిలవటం అసంభవం. పైగా నిన్ను తింటే పాపమని శాస్త్రాలు కూడా చెబుతున్నాయి. కాకి మాంసం, కుక్క మాంసమూ ఆరోగ్యాన్ని పాడు చేస్తాయట. అయితే నీ స్వామిభక్తి మాత్రం చాలా గొప్పది. నీ కీర్తి మూడు లోకాలా వ్యాపి స్తుంది. అందుచేత పక్కకు జరుగు. నేను కూడా ప్రభువుకు విజ్ఞాపన చేసుకోవాలి,’ అని, సింహంతో తనను తిని ప్రాణాలు నిలుపుకోమని విన్నవించుకున్నది.

నక్క ఇలా అనే సరికి చిరుతపులి, తాను కూడా కుట్రలో చేరినదే కనుక తన వంతుగా, ‘ఓనక్కా, ఎంతచక్కగా చెప్పావు! నువు కూడా అల్పప్రాణివే. అదీగాక నువు

కూడా గోళ్ళున్న జంతువే గనక; సింహం కులానికి చెందిన మృగానివే అవుతావు. నిన్నుకూడా సింహం తినరాదు,’ అన్నది. తరువాత అది సింహంతో, ‘మహారాజా, మీ ప్రాణాలు నిలుపుకునేటందుకు నన్ను తిని నాకు ఈ లోకంలో శాశ్వత కీర్తీ, పర లోకంలో శాశ్వత సుఖమూ కలిగించండి! అంతకన్న నేను కోరేదేమీ లేదు, అన్నది.

మిగిలిన జంతువులన్నీ ఇలా అనటం విని ఒంటె, “ఈ ముగ్గురూ ఎంతో ఉదా రంగా మాట్లాడారు. కానీ సింహం వీటిలో ఎవరినీ చంపలేదు. అందుచేత నేను కూడా నన్ను తినమని వేడుకుంటాను. ఈ మూడూ నా ప్రాణానికి కూడా అడ్డుపడ తాయి” అనుకున్నది.