పుడు ముకుందుణ్ణి ఎంతగానో అభినందించాడు.

ఒకరోజు ప్రతాపుడు ఏకాంతంగా ఉన్నప్పుడు మంత్రి మాధవవర్మఅతడితో, 'ప్రభూ, మన ముకుందుడు తన సత్తా ఏమిటో చాటి చూపాడు. ఇతడు మన కళ్లముందుండగా, రాజకుమారికి మరో వరుణ్ణి వెదకటం అవసరమా?' అన్నాడు. అందుకు రాజు, 'ముకుందుడు వ్యక్తిగతంగా ప్రతిభావంతుడే. పరిసరాలూ-పరిస్థితులూ ఇట్టే అవగాహన చేసు కోగలడు. కాని ఇతనికి తంత్రమూ, కుతంత్రమూ రెండూ తెలుసు. ఇది గమనించతగ్గ విషయం,' అన్నాడు. మంత్రికి రాజు అభిప్రాయం అర్థం కాలేదు.

కొన్నాళ్లు గడిచాక, ఒకరోజు ప్రతాపుడు కొలువుతీరి ఉండగా రాజభటులు బందీగా తెచ్చిన మానవేంద్రుడనే యువకుణ్ణి అతని ముందు ప్రవేశపెడుతూ, 'ప్రభూ, రాజ

ద్రోహానికి పాల్పడుతున్న ఇతణ్ణి మన మణి హార మండలాధీశుడి ఆజ్ఞానుసారం పట్టి తెచ్చాం,' అంటూ మండలాధీశుడి లేఖను అతడికి ఇచ్చారు. ఉత్తరాన్ని చదివి రాజు ఆగ్రహంతో, 'తిరుగుబాటు చేసినవారికి మరణదండనే శిక్షని తెలియదా?' అన్నాడు.

మానవేంద్రుడు వినయంగా, 'రాజ ద్రోహానికి దిగజారే చరిత్ర మా వంశానికే లేదు. మాపూర్వీకులంతా మీ కుటుంబసేవలో తరించినవాళ్ళే. నా తండ్రి గంభీరుడు విదేహ రాజుతో యుద్ధం జరిగిన సమయంలో మీకు రక్షణగా నిలబడి హతుడయ్యాడు.' అన్నాడు.

గంభీరుడి పేరు వినగానే రాజు చెమర్చిన కళ్లు తుడుచుకుంటూ, 'అటువంటి రాజు భక్తుడి కడుపున పుట్టి తిరుగుబాటుకి దిగడం సిగ్గుగా లేదా?' అన్నాడు.

అందుకు మానవేంద్రుడు, 'ప్రభూ నేను చేసింది తిరుగుబాటు కాదు. మీ పేరిట జరుగుతున్న అన్యాయాలను ఎదిరిస్తూ, ఒంటరిగా పోరాటం చేస్తున్న నన్ను పట్టి బాధించాలని మండలాధిపతి విశ్వప్రయత్నం చేశాడు. ప్రజలంతా నా పక్షాన ఉంటున్నం దున చాలా రోజులు అతడికది సాధ్యం కాలేదు. చివరికి కుతంత్రంతో నన్ను బందీ చేసి మీ వద్దకు పంపాడు' అన్నాడు:

ప్రతాపుడు అతడితో, 'నువ్వు చెప్పేదంతా నమ్మాలని ఎక్కడున్నది. ఈ క్షణంలో నిన్ను ఉరితీయిస్తే ఏమవుతుంది?' అన్నాడు.

మానవేంద్రుడు నిర్భయంగా, 'నేను ప్రజలమధ్యనుంచి వచ్చినవాడిని, వారి కోసం పోరాడుతున్నవాడిని. భూమి మీద దేవుడ నబడే రాజు తీసుకున్న ఏ నిర్ణయమైనా శిరసావహిస్తాను,' అన్నాడు.