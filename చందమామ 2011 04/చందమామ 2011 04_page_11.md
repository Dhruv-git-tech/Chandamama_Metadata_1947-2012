లన్న ఉద్దేశ్యంతో ఉన్నాడు. ఒకరోజు కాంతి మతి చెలికత్తెలతోకూడి రాజధానికి వెలుపల ఉన్న కులదేవత ఆలయానికి పూజలు చేయ డానికి వెళ్లింది.

ఆసమయంలో దగ్గరులో ఉన్న అడువిలోంచి పెద్దపులొకటి హాతాత్తుగా గుడిలో చొరబడింది. పులిని చూడగానే చెలికత్తెలు చెల్లాచెదురై పరుగులు తీస్తుంటే, కాంతిమతి నిశ్చేష్టురాలై నిలబడిపోయింది. పులి భీకరంగా గాండ్రిస్తూ ఆమెపై దుముకపోతుంటే, అక్కడే గుడిమం డపంలో కూర్చుని విశ్రాంతి తీసుకుంటున్న యువకుడొకడు చటుక్కున తన కత్తితీసు కుని ఆ పులితో ఒంటరిగా పోరాడి చంపే శాడు. జరిగినదంతా విన్న మహారాజు ఆ యువకుణ్ణి సాదరంగా పిలిపించి, ‘నా కుమార్తె ప్రాణాలు కాపాడినందుకు నీకెంత గానో రుణపడి ఉన్నాను. ఇంతకీ నువ్వాసమ యంలో అక్కడెలా ఉన్నావు,’ అని అడిగాడు.

ఆ యువకుడు 'మహారాజా! నాది మరాళ దేశం. పేరు సౌమిత్రుడు. నా తండ్రి మక రంద మహారాజుని నా పినతండ్రి కుట్ర చేసి పదవీచ్యుతుణ్ణి చేశాడు. సింహాసనాన్ని అక్రమించి తల్లిదండ్రులిద్దరినీ చెరసాలలో బంధించాడు. నేనెలాగో తప్పించుకున్నాను. దేశాలు తిరుగుతూ మీ రాజ్యానికి చేరుకున్నాను,' అన్నాడు. సౌమిత్రుడు రాజకుమారుడని, తన బాల్యమిత్రుడైన మకరందుడి పుత్రుడనీ రాజుకి అర్థమై సంతోషించాడు. అతడు మనస్సులో, ఈ సౌమిత్రుడు రాజవంశంలో పుట్టిన వాడు. రాజ్యం లేకపొతేనేం కాంతి మతినిచ్చి పెళ్లి చేస్తే రాజు కాడా? నా సహా యంతో కోల్పోయిన తన రాజ్యాన్ని కూడా చేజిక్కించుకోలేడా? అప్పుడతడు రెండు రాజ్యాలకు అధిపతి కాడా? అనుకుంటూ సౌమిత్రుడితో, 'నీ తండ్రి మకరందుడు నా ప్రియమిత్రుడు. బాల్యంలో ఆయనానేనూ కలిసి విద్యాభ్యాసం చేసాం. ఆయన కొచ్చిన కష్టం నువ్వు చెప్పాకనే నాకు తెలిసింది. నా సైన్యాన్నిచ్చి నీకు తోడు పంపుతాను. శత్రువుల్ని జయించి రాజ్యాన్ని తిరిగి హస్తగతం చేసుకో. ఈ విధంగానైనా నా కుమార్తెను రక్తించినందుకు నీ రుణం తీర్చుకోగలను,' అన్నాడు.

అందుకు సౌమిత్రుడు, 'మహారాజా! నారాజ్యం శత్రువులపాలయినా నేనేనాడూ ఆత్మస్థయిర్యం కోల్పోలేదు. దేశాటనం చేస్తూ క్షాత్రవిద్యలన్నీ క్షుణ్ణంగా నేర్చుకున్నాను. నా శౌర్యపరాక్రమాలతోనే పోయినదంతా తిరిగి పొందగలనన్న నమ్మకం నాకున్నది. రాజకుమారిని రక్తించటం యాదృచ్ఛికం. కేమలం క్షత్రియ ధర్మాన్ని నిర్వర్తించటం కాక మరొకటి కాదు.