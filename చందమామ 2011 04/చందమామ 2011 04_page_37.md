క్కటే ఆసరా అవుతుందని మీరు పారబడుతున్నారు. కానీ డబ్బు పాపిష్టిది. ముసలితనంలో మిమ్మల్ని అసహాయుల్ని చేసి, అందరూ మీ డబ్బును కాజేయాలనుకుంటారు. కాబట్టి మీరు మీ డబ్బును సత్కార్యాలకు వినియోగించి వదిలించుకోండి. తర్వాతనా దగ్గిరకు వచ్చి ఉండండి. నా వద్దమీరు సుఖసంతోషాలతో ఉండగలరని నమ్మగలరు,’ అన్నాడు వినయుడు.

సీతారామయ్య, వినయుడికి రాధనివ్వడానికి అంగీకరించాడు.

ఈ విషయం తెలిసి పేరయ్య, వీరయ్య వినయుణ్ణి కలుసుకుని, ‘బాబూ! మేము తెచ్చిన పెద్ద పెద్ద సంబంధాలన్నీ పేదవనీ, ఆ సీతారామయ్య నిన్నెన్నుకున్నాడు. నీ దగ్గిరగానీ తరగని నిధి ఏమైనా ఉన్నదా?’ అని అడిగారు.

దానికి వినయుడు నవ్వి, ‘విజయుడు రాధను పెళ్ళి చేసుకునేందుకు లక్ష వర

హాలడిగాడు. అజయుడు యాభైవేల వర హాలడిగాడు. ఆ విధంగా, సీతారామయ్య డబ్బిచ్చేవాడు, వాళ్ళు పుచ్చుకునేవాళ్ళు అయ్యారు. అంటే, వాళ్ళు సీతారామయ్య కంటే పేదవాళ్ళు. పెళ్ళికి కట్నమడిగేవాడు బిచ్చగాడితో సమానం. బిచ్చగాడు పేదవాడే కదా! నేను రాధంటే ఇష్టపడి, ఆమెను పెళ్ళి చేసుకోవాలనుకున్నాను. ఆమెకు నేనివ్వగల సుఖ సంతోషాల గురించి చెప్పాను. సీతారామయ్యనేమీ డబ్బు అడగలేదు. సరికదా, ఆయనను పోషించ డానికి సిద్ధంగా ఉన్నట్లు చెప్పాను. ఆ విధంగా నేనాయనకంటే ధనికుడిన య్యాను. కాదంటారా?’ అన్నాడు.

పెళ్ళికి కట్నమడిగేవాళ్ళందరూ పేదవరులేనన్న సీతారామయ్య అభిప్రాయాన్ని అంతవరకూ గుర్తించలేనందుకు పేరయ్య, వీరయ్య సిగ్గుపడి, వినయుడి ఔన్నత్యాన్ని మెచ్చుకుని వెళ్ళిపోయారు.