చంద్రహారం చేయించమంటుదేమోననే భయంతో, 'బాగానే ఉందిగానీ, అంత ఖరీదైన వస్తువు మనకెందుకే? దొంగలు ఎత్తుకుపోగలరు. వేగిరం పెళ్ళి వాళ్ళ నగ వాళ్ళకు ఇచ్చేసిరా!' అన్నాడు.

‘బోలెడంత పని ఉంది. రేపుదయం ఇచ్చేస్తాను’ అన్నది సుందరమ్మ.

ఆ రాత్రి గడిచిపోయింది. తెల్లవారగానే సుందరమ్మ ఆదుర్దాగా తన భర్త దగ్గిరికి వచ్చి, 'ఏమండీ, మీరుగానీ పొరబాటున రాత్రివేళ దొడ్డివాకిలి తలుపు తెరిచి పెట్టారా?' అని అడిగింది. 'లేదే? దొంగలు రాలేదుకద? వాళ్ళ చంద్రహారం ఇచ్చే శావా?' అని గోపయ్య ఆదుర్దా పడ్డాడు.

‘చంద్రహారం బొట్టుపెట్టెలో దాచాను లెండి. ఇంట్లో ఏమీ పోయినట్టు లేదు’ అంటూ సుందరమ్మ బొట్టుపెట్టె తెరిచి చూసింది. అందులో చంద్రహారం లేదు. సుందరమ్మ శోకాలు ప్రారంభించింది.

‘బుద్ధి తక్కువదానా! అంత ఖరీదైన వస్తువు అప్పుడేతిరిగి ఇచ్చుకోరూ? ఇప్పుడు

అయిదువందలూ ధారపోసి నగచేయించి వాళ్ళకు ఇవ్వాలికద!’ అన్నాడు.

‘మీరు దొడ్డి తలుపు మూయకుండా పెడతారని నేను కలగన్నానా?’ అన్నది సుందరమ్మ. ‘నేనా తలుపు తెరిచినట్టు నాకు జ్ఞాపకం లేదు,’ అన్నాడు భర్త.

ఏమయినా, గోపయ్యకు అయిదు వందలు ఖర్చుచేసి మరో చంద్రహారం చేయించక తప్పింది కాదు. దాన్ని తెచ్చి భార్యకు ఇస్తూ.. ‘వేగిరం దీన్ని తీసు కుపోయి పున్నయ్యగారింట్లో ఇచ్చిరా! అయిన శాస్తి చాలు!’ అన్నాడు భర్త.

సుందరమ్మ నవ్వుతూ, చంద్రహారం తీసుకుని మెడలో వేసుకుని, ‘ఇది బొట్టు పెట్టెలో పెట్టలేదు, చందుగాయి పెట్టెలో పెట్టి పొరబడ్డాను. అది తరువాత కనబడితే ఆ రోజునే దాన్ని పున్నయ్యగారింట ఇచ్చే శాను. కనుక మనం ఏమీ చేయించి ఇవ్వ నవసరం లేదు,’ అన్నది.

భార్య గడుసుతనానికి గోపయ్య నివ్వెర పోయి, ఏ మాటా అనలేకపోయాడు.