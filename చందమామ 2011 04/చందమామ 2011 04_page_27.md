పంచతంత్ర కథలు

నక్క సింహం వద్దకు వెళ్ళి, ‘మహాప్రభూ, అరణ్యం అంతా గాలించాం. ఎక్కడా ఒక్క జంతువైనా కనిపించలేదు. మాకు శోష వచ్చేసింది. ఒక్క అడుగు కదలలేం. మీకు కూడా ఆహారం ఎంతైనా అవసరం. మీరు ఒప్పుకుంటే వికటాన్ని చంపి, మంచి మాంసం సంపాదించవచ్చు!’ అన్నది.

ఈ మాటలు విని సింహం నక్కపై మండిపడి, ‘ఛీ, వెధవా! అలాటి పాపిష్టి మాట మరొకసారి అన్నావో నిన్ను తక్షణం చంపేస్తాను. నేను వికటానికి అభయం ఇచ్చి ఉన్నాను. అలాటప్పుడు దాన్ని ఎలా చంపగలను?

అభయదానం గోదానం కన్నా, భూదా నంకన్నా, అన్నదానంకన్నా ఎక్కువైనదని పెద్దలు చెబుతారు,’ అన్నది.

‘అభయం ఇచ్చిన మీరే ఒంటెను చంపితే, అది పాపమే అవుతుంది. కానీ అదే వచ్చి మీ కాళ్ళమీద పడి, తనను చంపమని ప్రార్థించినట్లయితే మీరు దాన్ని చంపవచ్చు. ఇందుకు కూడా ఏలినవారు ఒప్పుకోకపోతే, మా మిగిలిన ముగ్గురిలో ఎవ్వరినైనా తినెయ్యండి. ఎందుకంటే మీకు ఆహారం ఎంతైనా అవసరం. మీరే ఆకలితో చావటం జరిగితే, మేమంతా మీ చితిమీద కాలిపోవలసిన వాళ్ళమే గద!’ అన్నది నక్క.

‘సరే, నీ యిష్టం!’ అన్నది సింహం.

నక్క మిగిలిన ముగ్గురి వద్దకూ తిరిగి వచ్చి, ‘మన రాజుకు ప్రాణం నిలిచేటట్టు లేదు. ఆయన ఆకలికి చావకుండా మనం వెంటనే మన శరీరాలను ప్రభువుకు అర్పిం