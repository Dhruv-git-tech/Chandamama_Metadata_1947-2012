లేకుండా మాయమయింది.గుర్రానికి సమృద్ధిగా దాణా కొన్నాడు. క్రమంగా రంగయ్య బండికి కూడా గిరాకీలు బాగా రాసాగినయి. బండికి కూడా మరమ్మతులు చేయించి, కొత్త హంగులు కొన్ని జత చేశాడు.

ఒకరోజు సవారీ మీద పట్నం వెళుతున్న రంగయ్యకు దారంతా మనుష్యులతో హంగా మాగా కనిపించింది. బళ్లకొద్ది మట్టి, గులక రాళ్లు, కుప్పలు పోస్తూ, కొందరు, కొలతలు తీసుకుంటూ కొందరు హడావుడిగా కనిపించారు. రంగయ్య బండిని ఒక ప్రక్కగా ఆపి, చూడసాగాడు. ఇంతలో ఆరోజు రంగయ్య బండి ఎక్కివచ్చిన వ్యక్తి అల్లంత దూరంలో ఉండి ఎవరికో సూచనలు ఇస్తూ కనిపించాడు.రంగయ్య చప్పున ఆ వ్యక్తిని సమీపించి, 'దండాలు, బాబుగారూ,' అంటూ నమస్కరించాడు. అతడు తల ఊపి రంగ య్యను చూసి, 'ఆ రోజు నీపేరడగటం మరిచిపోయానయ్యా, తర్వాత విచారించి తెలుసు కున్నానులే, అదలా ఉంచు, ఇప్పుడెలా ఉన్నావు రంగయ్యా,' అంటూ పలకరించాడు.

అందుకు రంగయ్య, 'మీ దయవలన బాగున్నాను. మీరు నా మాట మరువకుండా, దారి మరమ్మతులు చేయిస్తున్నట్లున్నారు. చాలాసంతోషం బాబూ,' అన్నాడు ఆనుదంతో.

అందుకు ఆవ్యక్తి, 'నువ్వు చేసిన దాని ముందు, ఇదెంత? నీవెంత దీన పరిస్థితిలో ఉన్నా పట్టించుకోక, మీ ఊరి దారి గురించి మధనపడ్డావు. అందరూ నీలాగా ఎదుటి వారి బాగు గురించి ఆలోచిస్తే ఎంతబాగుంటుంది,' అని కాసేపు ఆగి మళ్లీ, నేను రాజు గారి వద్ద రహదారుల శాఖలో పనిచేస్తున్న ఒక ముఖ్య ఉద్యోగిని. నీవు ఈ దారి గురించి, ఊరి వారి ఇక్కట్ల గురించి చెప్పడంతో అర్జీ ఒక్కటి తయారు చేయించి రాజుగారికి సమర్పించాను. వెంటనే రాజుగారు దారి మరమ్మతులకు అనుమతి ఇచ్చారు. కొన్నాళ్లకు మీ ఊరికి రహదారి వస్తుంది. ఆ దారికి పేరు కూడా నేనే నిర్ణయించాను. అదేంటో తెలుసా, రంగయ్య రహదారి' అన్నాడు నవ్వుతూ.

రంగయ్యకు ఆనందంతో కళ్లవెంట నీళ్లు తప్ప నోట మాట రాలేదు.