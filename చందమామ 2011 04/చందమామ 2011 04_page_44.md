టింకరగా ఉన్న పొడవాటి కర్ర ఒకటి పట్టు కుని ఉన్నాడు. వాడు చెంచు దయ్యాలపోతు.

దయ్యాలపోతు పులిబోనును సమీపి స్తూనే, నేలమీద పడి వున్న నాగుమల్లికేసి ఆశ్చర్యంగా చూస్తూ, ‘ఎవర్రా ఇదీ, దేవతా పిల్లలా ఉంది? ఎందుకిక్కడికి తీసుకొచ్చారు? ఎవరు చంపారు?’ అని ప్రశ్నించాడు.

చెంచుల్లో ఒకడు జరిగిందంతా అతడికి చెప్పి, ‘బడేదొర ఈ పిల్లని ఆకాశగుహదగ్గిరకు తీసుకురమ్మన్నాడు. కానీ, చాలాసేపుగా కదలకమెదలకపడున్నది. చచ్చిపోయిందేమో అని భయంగా ఉన్నది. దొర ప్రాణాలు తీసేస్తాడు,’ అన్నాడు వణికిపోతూ.

భూతాలరాయుడు, నాగుమల్లి ముక్కు పుటాల దగ్గిర వేలుపెట్టి చూసి, ‘చావలేదు. ప్రాణం ఉన్నది. గుర్రంమీంచి పడ్డ పాటుకు ప్రాణం కడబట్టింది. మందూ మంత్రంవేసి ఇప్పుడు మెళకువ తెప్పించామో - మీ కంద కుండా పారిపోతుంది. ఇదుగో, ఈ భస్మం తీసుకోండి. ఆకాశ గుహ చేరింతరువాత ముక్కు దగ్గిర పెట్టండి. నాలుగు తుమ్మిలేచి కూచుంటుంది,’ అని నడుంనుంచి వేలాడు తున్న సంచిలోంచి, ఒక పాట్లం తీసి చెంచు వాడికి ఇచ్చాడు.

చెంచువాడు ఆ పాట్లం తీసుకుని గొండిన దోపుకుని, రెండోవాణ్ణి హెచ్చరించాడు. ఇద్దరూ కలిసి నాగుమల్లిని తిరిగి భుజాన వేసుకుని బయలుదేరారు. ఇదంతా చూస్తున్న శిఖిముఖికి నాగుమల్లిని వాళ్ళ బారి నుంచి రక్షించటం చాలా తేలిక అన్న ధైర్యం కలి గింది. అతడు నాగుమల్లిని ఎత్తుకు పోతున్న చెంచులను మధ్యమార్గంలో అటకాయించాలనుకున్నాడు.

శిఖిముఖి తన వెంట ఉన్న శబరుడితో తాను తిరిగి వచ్చేవరకూ, చెంచు భూతాలరా యుణ్ణి ఓ కంట కనిపెట్టి ఉండమని చెప్పి, చెట్ల కొమ్మల మీదుగా ముందుకు కొంత దూరం జరిగిపోయేసరికి, గండశిలల దగ్గిర తమను ఎదుర్కొన్న చెంచులు కొందరు, నాగుమల్లిని ఎత్తుకుపోతున్న వాళ్ళను సమీపి స్తుండటం అతడి కంటపడింది.

ఆ దృశ్యం చూస్తూనే శిఖిముఖి నిరుత్సాహపడిపోయాడు. ఇందర్ని ఎదిరించి నాగుమల్లిని రక్షించటం సాధ్యమయ్యేది కాదని అతడు నిర్ణయించుకున్నాడు. విక్రమకేసరి వెంట తీసుకువచ్చే శబరుల సహాయంతో, తాను చెంచు నాయకుడి ఆకాశగుహను ముట్టడించటం ఒక్కటే, నాగుమల్లిని రక్షించటానికి మిగిలిన మార్గం...

విక్రమకేసరి వచ్చేవరకూ తాను చేతులు ముడుచుకు కూర్చోవలసిందే అనుకున్నాడు