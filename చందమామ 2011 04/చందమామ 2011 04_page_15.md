అప్పుడే ప్రతాపుడికి, తన కూతురుపై అతడికి మరో భావన లేదన్న విషయం అర్థ మయింది. ఆత్మస్థయిర్యంతో బాటు లోక మంటే ఏమిటో తెలియాలని ప్రతాపుడు భావించాడు. ఆయన మంత్రి మాధవశర్మతో సౌమీత్రుడికి ఆత్మస్థయిర్యం అధికంగా ఉన్నదనటం అందుకే.

ముకుందుడికి రాకుమారిని పెళ్లాడి రాజు కావాలనే ఆశఉన్నది. రాజకుమారికి మాత్రం అతడి పట్ల ఆసక్తి లేదని తెలిసిన రాజు ఈ విషయంలో ఏ చొరవా తీసుకోలేదు. అయిష్టం గానే ముకుందుణ్ణి సైన్యాధిపతి చేశాడు.

అటవికుల్ని అణిచివేయటంలో అతడు చూపిన తెగువనీ, నడిపిన రాజతంత్రాన్నీ ప్రతాపుడు మెచ్చుకున్నప్పటికీ ముకుందుడు చేయగల కుతంత్రాల్ని కూడా గుర్తించాడు. అదేవిషయం మంత్రికి చెప్పాడు. తనకూ, కుమార్తెకు కూడా సదభిప్రాయం లేని ముకుందుడికి రాజ్యభారం అప్పజెప్పటం అతనికి ఇష్టం లేదు.

మానవేంద్రుడికి రాజరక్తం లేకపోయినా వీరుల వంశంలో జన్మించిన వాడు. ప్రజల

మధ్య ఉంటూ వారి అభిమానం పొందాడు. రాజుని దైవంగా నమ్మబట్టే అతనికి అప్రదిష్ట తెచ్చే అన్యాయాలపై ధ్వజమెత్తడం. అందు చేతనే అతడు చేసింది తిరుగుబాటు కాదని ప్రతాపుడు గుర్తించాడు.

తన కుమార్తెను చేబట్టి, దేశానికి రాజువ బోయే వాడు సాహసం, ఆత్మస్థయిర్యం లాటి లక్షణాలతో బాటు, తనుంటున్న ఈ ప్రపంచం పట్ల అవగాహనా కలిగి ఉండాలని ఆశించాడు ప్రతాపుడు. మానవేంద్రుడిలో అతనికీ లక్షణాలే కనబడ్డాయి.

అంతే కాదు.. ధర్మనిరతుడనిపించుకున్న తనకు వారసుడు కాబోయేవాడు భవిష్యత్తులో ముకుందుడు లాంటి వారు అవరో ధాలు కల్పిస్తే వారిని నిరోధించగలవాడైఉండా లన్న పరమార్థం కూడా అతని నిర్ణయంలో ఉన్నది. మంత్రి అందుకే, 'ఈ నిర్ణయాన్ని ముందుగా ఊహించాను' అన్నాడు.

రాజుకి ఈ విధంగా మౌనభంగం కాగానే బేతాళుడు శవంతో సహా మాయమై చెట్టె క్కాడు.
- కల్పితం

[ఆధారం: జొన్నలగడ్డ రత్న]

T ఏట్రిల్ 2011

16

చందమామ