చూడరాదు. అలా జరిగితే నీ ప్రయత్నం
ఫలించదు' అని చెప్పింది.

చక్రసేనుడు అందుకు సమ్మతించాడు.
మరునాడు అంతఃపురవాసులతో సహా ఏ
ఒక్కరూ ఇళ్లనుంచి బయటకు రాకూడదని
చాటింపు వేయించాడు.

బంగారు నెమలి, ఉద్యానవనంలో పురి
విప్పి నాట్యం చేయడం ప్రారంభించింది.
దాని బంగారు కన్నుల ధగధగలు ఆకాశాన్ని
తాకాయి. ఆ నాట్యం చూసి పక్షులు కుహ
కుహూరావాలు చేశాయి. ప్రకృతిమాత పుల
కించింది. కారుమబ్బులు కమ్మికుంభవృష్టి
కురిసింది. ఆ వర్షంలో తడుస్తూ బంగారు
నెమలి చాలాసేపటివరకూ నాట్యం చేస్తూనే
ఉంది. నెమ్మదిగా అవంతి రాజ్యంలో క్షామ
పరిస్థితులు తొలిగి పంటలు పండాయి.
ప్రజల బాధలుతీరాయి. చక్రసేనుడు,
బంగారు నెమలికి కృతజ్ఞతలు చెప్పుకుని
దానికి స్వేచ్ఛను ప్రసాదించాడు.

అప్పుడు బంగారు నెమలి, ‘రాజా! మీరు ఒంటరిగా రథారూడులై వచ్చి నన్ను అర

ణ్యంలో వదలండి,' అని కోరింది. చక్రసే
నుడు అలానే చేశాడు. అరణ్యం చేరిన
బంగారు నెమలి, 'చక్రసేన మహారాజా!
మీరు నామాట విశ్వసించారు. నాకు స్వేచ్ఛను
ప్రసాదించి మీమాట నిల బెట్టుకున్నారు.
అందుకే ఇంతవరకూ ఏ నరుడూ చూడని
నా నాట్యాన్ని మీరు వీక్షించగలిగే వరం
ప్రసాదిస్తున్నాను,' అని చెప్పి పురివిప్పి
మహారాజు ముందు నాట్యం చేసింది.

ఆ నాట్యానికి చెట్లు పుష్పవర్షం కురి
పించి దివ్యపరిమళాన్ని వెదజల్లాయి. గాలి
పులకించి మధురమైన సంగీతం వినిపిం
చింది. ఆ మనోహర నాట్యానికి చక్రసేనుడు
పరవశించిపోయాడు. అతని నేత్రాల నుంచి
ఆనందబాష్పాలు రాలాయి. అంతలో
బంగారు నెమలి అదృశ్యమైపోయింది.

రాజ్యం చేరిన చక్రసేనుడు అవంతి
రాజ్యానికి బంగారు నెమలి చేసిన సహాయం
మరిచిపోలేకపోయాడు. బంగారు నెమలికి
ఒక ఆలయం కట్టించి నిత్యపూజలు ఏర్పాటు
చేసి, తన కృతజ్ఞత చాటుకున్నాడు.