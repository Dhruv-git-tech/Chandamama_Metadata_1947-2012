ప్రియ మిత్రులారా!

సంవత్సరంలో మీరంతా ఎదురుచూస్తున్న సమయం రాబోతోంది. మిమ్మల్ని తీవ్ర శ్రమకు గురిచేసిన పరీక్షలు ఏప్రిల్ ప్రధమార్ధంలో ముగియనున్నాయి. పరీక్షలు ముగి యగానే వేసవి సెలవులు ప్రారంభమవుతాయి. సెలవులను ఆస్వాదించడానికి మీలో ప్రతి ఒక్కరికీ మీమీ ప్రత్యేక పథకాలు ఉన్నాయని మాకు తెలుసు.

మీరు ఆడుకునేందుకు, పర్యటించేందుకు, కొత్త విషయాలను నేర్చుకునేందుకు, జ్ఞానాన్ని పెంచుకునేందుకు వేసవి సెలవులు మీకు ఎంతో సమయాన్ని కల్పిస్తాయి. మీ సెలవుల్ని ఎలా గడిపారు, ఏఏ ప్రాంతాలు పర్యటించారు వంటి వివరాలు తెలుపుతూ ఇమెయిళ్లు/ఉత్తరాలతోపాటు ఫోటోలు కూడా మాకు పంపగలరని ఆశిస్తున్నాము.

ఈ నెలలో రామనవమి రోజున శ్రీరామజయంతిని, తర్వాత హనుమాన్ జయంతిని జరుపుకుంటున్నాము. అలాగే ఈ నెలలోనే వచ్చే గుడ్ ఫ్రైడే, ఈస్టర్ సండేలు మన క్రెస్తవ మిత్రులకు ముఖ్యమైన పండుగలు. ఏప్రిల్ 4న తెలుగు నూతన సంవత్సరాది, 13న బైశాఖి, 14న విషు పర్వదినాలు జ్యోతిశ్శాస్త్రపరంగా నూతన సంవత్సర ప్రారంభాన్ని సూచిస్తాయి, దేశవ్యాప్తంగా ప్రజలు ఉగాదిని తమ తమ పద్ధతుల్లో జరుపుకుంటారు.

ఏప్రిల్ 7న ప్రపంచ ఆరోగ్యదినం. వ్యాధుల నేపథ్యంలో ఆరోగ్యాన్ని కాపాడుకుని, వాటి నిరోధానికి చర్యల గురించి ఆలోచించడానికి ఈ దినాన్ని మనం గుర్తుంచుకోవాలి.

మధ్యప్రాచ్యంలోని అనేక దేశాల్లో ప్రజా తిరుగుబాట్లు చెలరేగడం తెలిసిందే. ఈ దేశాల ప్రజలు ప్రజాస్వామిక పాలన కోసం ఉద్యమిస్తున్నారు. ప్రజాస్వామ్యం ప్రజలకు స్వేచ్ఛ, న్యాయం, ప్రగతి, సమాన అవకాశాలను కల్పిస్తుంది. భారతదేశం ప్రజాస్వామిక దేశం కాబట్టి ప్రజాస్వామిక రాజ్య సూక్రతాలు, విలువలను మనందరం ఎత్తిపట్టాలి.

ఈ ఏడు కొత్త పుస్తకాల ప్రచురణ, మొబైల్, ఇంటర్నెట్ లో కొత్త కార్యక్రమాలను ప్రారంభించనున్నాము. మీరు మొబైల్ లో, ఇంటర్నెట్ లో వేటిని చదివి, చూడాలనుంటు న్నారో మాకు తెలుపండి. మీరు సూచించిన వాటిని మా పథకంలో జోడించగలము.

- సంపాదకులు