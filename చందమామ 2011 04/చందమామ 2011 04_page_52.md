కుర్రాడు చెప్పిన లెక్కలకి కార్యదర్శికి కళ్లు తిరిగాయి. పాఠశాలకు విద్యుత్ బిల్లు ఎందుకు ఎక్కువ వస్తోందో ఆ చిదంబర రహస్యం కాస్తాపూర్తిగా అర్థమయ్యింది.

తర్వాత జయంత్ ఆయనకు నమస్క రించి ఇంటికి వెళ్లిపోయాడు.

అయితే ఇందులో తప్పెవరిది? ఎవరిని శిక్షించాలి? ఈ వృధాను అరికట్టడమెలా? అనే విషయాలను ప్రధానోపాధ్యాయుడితో కలసి చర్చించాడు. దీనికి వారిరువురూ ఒక పరిష్కారం ఆలోచించారు.

మర్నాడు ఉదయం పాఠశాల ప్రార్థనా సమావేశంలో జయంత్ ను ప్రధానోపాధ్యాయులు వేదిక మీదికి పిలిచి, ఆ విద్యార్థి తన పాఠశాల గదుల్లో వృధా అవుతున్న విద్యుత్ ను ఎలా ఆదా చేశాడో అందరికీ చెప్పి అందుకు ప్రశంసించి ఓ పుష్ప గుచ్చంతోపాటు మంచి కథల పుస్తకాన్ని అతనికి బహుమతిగా ఇచ్చాడు.

ఎంతో గంభీరంగా ఉండే ప్రధానోపాధ్యాయుణ్ణి మెప్పించి, బహుమతి పొందినం

దుకు గురువులతో బాటు తోటి విద్యార్థులు కూడా జయంత్ ను అభినందించారు.

ఆరోజు సాయంత్రం బడిగంట కొట్టాక ప్రధానోపాధ్యాయుడు, కార్యదర్శి పాఠశాలంతా కలియదిరిగారు. ఆశ్చర్యం! ఒక్క గదిలో కూడా లైటు వెలగడం లేదు. ఫ్యాన్ తిరగడం లేదు. తక్కిన పిల్లలంతా పోటీపడి వాటిని ఆపి వెళ్తున్నారని ఇద్దరికీ అర్థమయి గుంభనంగా నవ్వుకున్నారు.

పిల్లలూ! జయంత్ కారణంగా నెలనెలా భారీ విద్యుత్ బిల్లు తప్పినందుకు పాఠశాల యాజమాన్యమే కాదు.. నిత్య జీవితంలో ప్రధాన శక్తివనరు అయిన విద్యుత్ ఆదాకు పాఠశాల పిల్లల్లో స్ఫూర్తి కలిగించినందుకు ఆ ఏడాది జయంత్ కు గ్రీన్ కార్ఫ్స్ వారు కూడా చక్కని బహుమతి ఇచ్చారు తెలుసా?

ఎందుకంటే ఈ భూమ్మీద బ్రతకడానికి శక్తి కావాలి. శక్తిని ఒక రూపంనుంచి ఇంకో రూపంలోకి పునరుద్ధరించుకోగలం తప్ప కొత్తగా మనం శక్తిని సృష్టించలేం, అర్థమ య్యిందా?