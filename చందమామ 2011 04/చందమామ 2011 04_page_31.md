వుల కొట్టంలో ఉంచుకుంటాను. దగ్గర ఉండడం వలన అదునుకు వేయవలసిన మేతకుగాని, ఆవు పూర్తిగా కోలుకునేదాకా వైద్యుడు వచ్చి చూడడానికి కూడా అను కూలం,' అన్నాడు వీరయ్య.

వైద్యుడు మాట్లాడుతూ, 'అవుకు ప్రమాద పరిస్థితి తప్పింది. కానీ పొదుగు గాయం మానడానికి రెండు, మూడు రోజులైనా మందువేసి కట్టు కట్టాలి. నీరసంగా ఉంది కాబట్టి నిలబడే స్థితిలో ఉన్నా నడిపించడము నోరులేని జంతువును హింసించటమే అవుతుంది. జాగ్రత్తగా బండిలో తీసుకు వెళ్ళ గలిగితే మంచిదే! వీరయ్య ఇంటి దగ్గరికే వచ్చి కట్టు కడతాను. అలా చేయండి' అన్నాడు. రమణయ్య ఒప్పుకున్నాడు. ఆవును జాగ్రత్తగా బండిలో వీరయ్య ఇంటి దగ్గర పశువుల కొట్టంలోకి చేర్చారు.

వీరయ్య సంరక్షణవల్ల, వైద్యుని వైద్యం వల్ల వారం రోజులయ్యేసరికి ఆవు తేరుకుంది. రమణయ్య వచ్చి ఆవును తోలుకుపోతూ 'ఇంకిది పాలివ్వదు. అమ్మేస్తాను. మంచి బేరముంటే చూడు,' అన్నాడు. వీరయ్య

ఏమీ మాట్లాడలేదు. కానీ విచిత్రంగా సాయంత్రానికల్లా రమణయ్య ఆవు మళ్ళీ వీరయ్య పశువుల కొట్టంలోకి వచ్చి పడు కుంది. వీరయ్య మేతవేసి రమణయ్యకు కబురు పంపాడు. రమణయ్య వచ్చి ఆవును తీసుకువెళ్ళే ప్రయత్నం చేశాడు. కానీ ఆవు రానని మొండికేయడంతో వీరయ్య నవ్వాడు. 'రమణయ్య! నోరులేని జంతువైనా దీనికి పౌరుషం ఎక్కువలా ఉంది. నువ్వు అమ్మే స్తావని తెలిసి నా దగ్గరే ఉంటానంటోంది. ఏ రుణానుబంధమో గోమాత నా దగ్గరే ఉంటానంటే వద్దనాలనిపించడము లేదు. ఏదో ధర చెప్పు నేనే కొనుక్కుంటాను,' అన్నాడు వీరయ్య.

'ఇప్పటికే దాన్ని హింసించి పాపం మూట కట్టుకున్నాను. సాటి రైతుకు ధర చెప్పడ మేమిటి. కానీ నీకు తోచిందిచ్చి సొంతమని పించుకో. ఆవులకు జ్ఞానముంటుందట. అది నిన్ను యజమానిగా భావించి పాలివ్వడం చేసినా నేను సంతోషిస్తాను,' అని చెప్పిన రమణయ్య మారుబేరం లేకుండా, వీరయ్య ఇచ్చింది పుచ్చుకుని వెళ్ళిపోయాడు.