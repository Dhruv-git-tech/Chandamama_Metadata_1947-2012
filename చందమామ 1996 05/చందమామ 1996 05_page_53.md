## మన దేశపు ఋషులు:
# మహేదాసు-కవశుడు

విశాలుడనే ఋషి వద్ద పలువురు శిష్యులు విద్య నభ్యసించేవారు. వారిలో ఆయన కుమారుడు కూడా ఒకడు. ఒకనాడు విశాలుడు శిష్యులకు యజ్ఞవిధిని విభరిస్తున్నాడని తెలిసి, ఆయన కుమారుడు కూడా ఉత్సాహంతో, అక్కడికి చేరాడు. కానీ విశాలుడు అతనికి వేరాక పనిని పురమాయించి, అతన్ని అక్కడినుంచి పంపేశాడు.

తండ్రి ధోరణికి అశ్చర్యం చెందిన కుర్రవాడు, తల్లి అయిన ఇతర దగ్గరికి వెళ్ళి, తండ్రి తనకెందుకో యజ్ఞ విధిని వివరించడానికి ఇష్టపడడం లేదని చెప్పాడు.

తల్లి కొంతసేపు ఆలోచించి, “నాయనా! మీ తండ్రి బ్రాహ్మణుడే గాని, నేను మాత్రం వ్యవసాయ కుటుంబానికి చెందిన దానను. మీ తండ్రి బ్రాహ్మణులకు మాత్రమే యజ్ఞ విధిని నేర్పుతాడు. అయినా ఇప్పుడు మించి పోయిందేమీ లేదు. నువ్వు ఈ నాటినుంచి మానవ జీవితానికి అధారభూతమైన భూమా తను పూజించు. సర్వసంపదలకూ, విగ్భలకూ భూమాతే మూలం. ఆమె అనురాగమూర్తి. ఆమెను పూజించిన వారికి సకల సంపదలూ, హృదయంలో జ్ఞానమూ సిద్ధిస్తాయి,” అని సలహా ఇచ్చింది.

ఆ తరవాత అతడు పన్నెండేళ్ళు భూదేవిని భక్తి శ్రద్ధలతో పూజిస్తూ, ప్రకృతిని నిశితంగా పరిశీలిస్తూ, వ్యవసాయం కొనసాగించాడు. ఆయన పెరిగి పెద్దవాడై మహేదాసు అనే ఋషిగా పేరుగాంచాడు. తల్లి పేరు కారణంగా ఆయనకు ఐతరేయుడనే మరొక నామం కూడా ఏర్పడింది. ఆయన ఐతరేయ బ్రాహ్మణ, ఐతరేయ అరణ్యక, ఐతరేయ ఉపనిషత్ అనే మూడు గ్రంథాలు రచించాడు.

ఆయన నూటవదిహేను సంవత్సరాలు జీవించాడు. ఆయన తల్లి బ్రాహ్మణేతర స్ర్తి అన్నవిషయం ఫట్టించుకోకుండా అందరూ ఆయన్ను గౌరవించారు.

ఆయన రచించిన ఐతరేయ బ్రాహ్మణాలలో కవశుడనే మరొక ఋషి ప్రస్తావన ఉన్నది. కవశుడి తల్లి కూడా బ్రాహ్మణ స్ర్తి కాదు. సరస్వతీ నదీ తీరంలో మునులు కొందరు యజ్ఞం చేస్తూండగా కవశుడు అక్కడికి వెళ్ళాడు. కాని మునులు, “మేము నిన్ను ఆహ్వానించలేదు కదా? మరెందుకు వచ్చావు?” అని ఆక్షేపించారు.

కవశుడు అక్కడి నుంచి బయలు దేరబోతూండగా, సరస్వతీనదిపాయ ఒకటి ఆయన్ను సమీ పించి ఆయన పాదాలను జలంతో అభిషేకిం చింది. దానిని చూసి మునులు దిగ్భ్రాంతి చెందారు. కవశుడి గొప్పదనం గుర్తించి క్షమాపణలు చెప్పుకుని ఆయనను గౌరవించ సాగారు.