సార్థకీత అంటే! తెలిసిందా?” అన్నాడు సుకీర్తి.

“అలాగా, మా తాతగారు పోయి పదేళ్ళయింది. ఇప్పుడూళ్ళో అందరూ ఆయన్ని మరిచిపోయారు. మా ముత్తాతగారిదైతే పేరు కూడా ఎవరికీ, అభిరుకు ఇంట్లోవాళ్ళకు కూడా సరిగాగా గుర్తులేదు. ముత్తాతకు ముందు వాళ్ళెవరో ఎవరికీ తెలియదు. ఈ ప్రపంచంలో శరీరానికిలాగే పేరు కూడా శాశ్వతం కాదు. అశాశ్వతమైన వాటికోసం శ్రమించడం వృధా కదూ?” అన్నాడు వరదయ్య తడుముకోకుందా.

మేనల్లుడి మాటలకు సుకీర్తి నిట్టూర్చి, “ఒరే, నీకు మాట్లాడటంలో చాలా తెలివి ఉంది. కానీ, ఏం లాభం? బ్రతికుండగా ఒక్కసారైనా, కనీసం ఒక్కరిచేతనైనా మెప్పు పొందనిదే జీవితానికి సార్థకీత లేదు,” అన్నాడు.

“సార్థకీత అన్న పదాన్ని చక్కగా ఉపయోగిస్తున్నావు, మామయ్యా! నువ్వనే ఆ సార్థకీత నా జీవితానికి లభించినట్లే! ఈ ఊళ్ళో ప్రహ్లాదుడనే గొప్పాయన ఉన్నాడు. ఆయన నన్నుకనిపించినప్పుడల్లా పాగుడుతూంటాడు. తెలుసా?” అన్నాడు వరదయ్య గొప్పగా.

“ఏమో? నేను నమ్మను!” అన్నాడు సుకీర్తి.

“అయితే సాయంత్రం కాలవగట్టుకురా. నీ కళ్ళారా చూసి చెవులారా విందువుగాని!” అన్నాడు వరదయ్య.

ఆ సాయంత్రం సుకీర్తి కాలవగట్టుకు వెళ్ళాడు. ఆ సమయంలో వరదయ్య ఒక

చెట్టుకింద చతీకిలబడి కూర్చుని తనలో తాను పాట పాడుకుంటున్నాడు. అంతలో ప్రహ్లాదుడలా వచ్చాడు.

వరదయ్య చటుక్కున లేచి నిలబడి అయనకు దణ్ణం పెట్టాడు.

“కూర్చోరా!” అన్నాడు ప్రహ్లాదుడు.

“తమబోటి గొప్పవారు నిలబడి ఉండగా నేనెలా కూర్చునేది బాబూ!” అన్నాడు వరదయ్య వినయంగా.

ప్రహ్లాదుడు గొంతు సవరించుకుని, “గొప్పతనంలో ఎవరైనా నీ తర్వాతే రా! నీవు మహాజ్ఞానివి. మహాయోగులకు కూడా నీ దశకు చేరుకోవాలంటే వందేళ్ళు పడుతుంది. మా మధ్య ఉండిపోయి నీకు విలువ