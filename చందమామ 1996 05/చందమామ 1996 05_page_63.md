సంతోషంగా. “సంగయ్య ఇంట్లో ఉన్నాడా, అమ్మా? అతడినిచూద్దామనివచ్చాను,” అని శరభయ్య వాకిటి, ముందే నిలబడి అడిగాడు.

“లేరు, బయటికి వెళ్ళారు. త్వరగానే వస్తారు. మీరు లోపలికి రండి!” అన్నదామె ఆప్యాయంగా. ఎండ మండిపోతున్నది. అయినా శరభయ్య తల అడ్డంగా తిప్పి, “ఎందుకులే? ఈ చెట్టుకింద బాగానే ఉంది,” అంటూ చెట్టుకింది అరుగుకేసి వెళ్ళ సాగాడు.

“మాకు ఇల్లూ వాకిలీ లేనట్టు మీరు చెట్టుకింద కూర్చోవడ మేమిటి? లోపలికి రండి,” అన్నదామె. “సరే, నీ ఇష్టం!”

అంటూ శరభయ్య ఆమెవెంట లోపలికి వెళ్ళాడు.

ఇంట్లోపల చల్లగా, సుఖంగా ఉంది. సంగయ్యభార్య అతనికి మంచంవాల్సింది.

“ఈసారయినా సంగయ్య తప్పకుండా కనిపిస్తాడనుకున్నాను. నాకు అతన్ని చూసే గీత ఉన్నట్టు కనబడడం లేదు,” అన్నాడు శరభయ్య.

సంగయ్య భార్య అవతలికి వెళ్ళి కొంచెం సేపట్లో ఒక పశ్చింలో మూడులోటాలు పెట్టి తెచ్చి అతని ముందు పెట్టింది. వాటిలో చిక్కని మజ్జిగా, కొబ్బరినీళ్ళూ, చల్లనికుండ నీరూ ఉన్నాయి. “ఇవితీసుకోండి. భోజనం వేళకుఅయన వస్తారు. అంతదాకా విశ్రాంతి తీసుకోండి!” అన్నది సంగయ్య భార్య. “సంగయ్య భార్య ఎంతగామారిపోయింది!” అనుకున్నాడు శరభయ్య.

కొంతసేపటికి ఆమె వంట ఇంట్లోంచి తిరిగి వచ్చి, “వేళ దాటిపోతున్నది. మీరు భోజనానికి లేవండి,” అన్నది.

“అప్పుడే ఏం తొందరమ్మా. సంగయ్యను కూడా రానీ!” అన్నాడు శరభయ్య.

“ఆయన అకలి ఆయనకే తెలీదు. ఆయన ఏవేళకు ఇంటికి చేరతారో! ఆయన కోసం మీరు కూడా తిండితిప్పలు లేకుండా ఉండడం దేనికి? భోజనానికి లేవండి!” అన్నది సంగయ్య భార్య. శరభయ్య నిజం గానే చాలా అకలిమీద ఉన్నాడు. భోజనం