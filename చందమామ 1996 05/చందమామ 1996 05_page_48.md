తగాదా వస్తుంది. నీ ఉద్దేశం ఏమిటి?నువ్వేం చెయ్యమంటే అది చేస్తాను,” అన్నాడు.

“జూదం కలహకారణమని నేను ఎంత చెప్పినా ఆ గుడ్డిరాజు వినిపించుకోక, నిన్ను తీసుకురమ్మని నన్ను పంపాడు. నువ్వే అలోచించి యుక్తమని తోచినట్టు చెయ్యి,” అన్నాడు విదురుడు ధర్మరాజుతో.

“అక్కడ జూదమాడటానికి ఉబలాట పడుతున్నవారెవరు?” అని ధర్మరాజు అడి గాడు. “శకునీ, వివింశతీ, చిత్రసేనుడూ, సత్య ప్రతుడూ, పురుమిత్రుడూ, జయుడూ,” అని విదురుడు చెప్పాడు.

“జూదరులంతాఒక చోట చేరారన్నమాట. కాని ఆపద కలిగి తీరుతుంది. పెద్దలు పిలిస్తే వెళ్ళకపోరాడు. జూదానికి పిలిస్తే

పోకుండా ఉండరాదని నా నియమం.చాలా భయంగా ఉన్నది. ఏమయితే అవుతుంది, రేపు బయలుదేరుతాను,” అన్నాడు ధర్మరాజు.

ప్రయాణ సన్నాహం జరిగింది. ధర్మరాజు తన తమ్ములనూ, ద్రోపదినీ వెంటబెట్టుకుని హస్తినాపురానికి వచ్చాడు. పెద్దలయిన ధృతరాష్ట్ర, భీష్మ, ద్రోణ, కృష, అశ్వత్థామలకు నమస్కారాలు చేశాడు. చిన్నవారిని పలక రించి, గాంధారితో కుశల ప్రశ్నలు జరిపాడు. ద్రోపది ముఖాన మహారాణి కళ గమనించి, దుర్యోధనుడు మొదలయిన వాళ్ళ భార్యలు అనూయ పడ్డారు.

అ రోజు గడిచి మర్నాడు తెల్లవారగానే ధర్మరాజు కాలకృత్యాలు తీర్చుకుని, శకునీ, దుర్యోధనుడూ, దుశ్చాసనుడూ మొదలైన