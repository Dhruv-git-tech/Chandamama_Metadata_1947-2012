లేదు; అతను చిన్నతనం నుంచి వారిని కంటిని రెప్పలాగా కాపాడుతున్నాడు. ఖాండవ దహనం ధర్మమా అంటూ అర్జునుడు అగ్ని దేవుడి సహాయంతో గాండీవమూ, అక్షయ తూణీరాలూ, దివ్యాస్రాలూ సాధించుకున్నాడు. వాటితోనే రాజు లందరినీ జయించాడు. ఖాండవదహనం మూలానే వారికి మయసభ కూడా లభించింది. ఇందులో అధర్మ మేమున్నది? అయినా, అంత మాత్రాన నీ కెవరూ లేనట్టు మాట్లాడతావెందుకు? ఆ మాటకు వస్తే నీ కున్న అంగబలం వారి కెక్కడిది? నీకు తాంబై తామ్మిదిమంది తమ్ములూ, మహా విలుకాడు ద్రోణుడూ, సమస్త అస్త్రాలనూ తెలిసిన అశ్వత్థామా,

కర్ణుడూ, కృపాచార్యుడూ, నేనూ, అందరమూ లేమా?” అన్నాడు.

“అలా అయితే మనం సైన్యాలను తీసుకుని పోయి పాండవులతో యుద్ధంచేసి ఆ మయసభను అలాగే హస్తినాపురానికి తెచ్చుకుందాం,” అన్నాడు దుర్యోధనుడు.

“దుర్యోధనా, పాండవులను గెలవటం అంత తేలిక కాదు. యుద్ధం దేనికి? అంత కన్న వారిని జయించే సులభోపాయం చెబుతాను విను. ధర్మరాజుకు జూదం చాలా ఇష్టం. అతన్ని జూదానికి పిలు. నేను అతన్ని జూదంలో ఓడించి, అతని రాజ్యాన్ని, సంపదనూ కాజేసి నీ కిస్తాను. ధృతరాష్ట్రుడి అనుమతి మాత్రం సంపాదించు,” అన్నాడు శకుని.

శకుని దుర్యోధనుణ్ణి వెంటబెట్టుకుని ధృతరాష్ట్రుడి దగ్గరికి వెళ్ళేసరికి ధృతరాష్ట్రుడు ధర్మరాజు పూర్తిచేసిన రాజసూయం గురించి ఎంతో సంబర పడుతున్నాడు. శకుని అయనతో, “మన దుర్యోధనుడు చికికి సగ మయ్యాడు. అతని ముఖం కళాహీనమయి పోయింది,” అన్నాడు.

ఈ మాటకు ధృతరాష్ట్రుడు అదిరిపడి, దుర్యోధనుణ్ణి దగ్గరికి తీసుకుని, శరీరంనిమిరి, “ఇలా చికికిపోవటానికి నీ కేమి కష్టం వచ్చింది నాయనా?” అని అడిగాడు.

దానికి దుర్యోధనుడు, “నాకు మనో వ్యాధి పట్టుకున్నది. నిద్ర రాదు. భోజనం