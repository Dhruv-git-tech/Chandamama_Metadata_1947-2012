నిర్ణయానికి వచ్చాడు. అతను పైలాస్‌కు వెళ్ళి నవద్యోతుణ్ణీ, స్పార్టాలో ప్రతాపుణ్ణీ కలుసుకుని తన తండ్రి వార్తలు తెలుసు కుందామనుకున్నాడు. అందరికన్న అఖిరుకు ఇల్లు చేరినవాడు ప్రతాపుడు; అందుచేత అయనకు తన తండ్రి వృత్తాంతం కొంత అయినా తప్పక తెలిసి ఉండవచ్చు.

“మా తండ్రి పోయినట్టు తెలిస్తే అయనకు ఉత్తరక్రియలు చేసి మా అమ్మకు స్వయం వరం జరిపిస్తాను. అంతేగాని ఈ దుర్మార్గులను ఇక ఎంత మాత్రమూ సహించను. నా ఈడు యువకులు ఎంతో శౌర్య పరాక్రమాలు చూపిస్తున్నారు. మా తండ్రి బతికే ఉన్న పక్షంలో, ఇంటచేరి మా తల్లిని వేధిస్తూన్న ఈ దుర్మార్గుల నందరినీ ఏదోవిధంగా తప్ప

కుండా కడతేర్పుతాను!” అనుకున్నాడు ధీరమతి. ఈ విధంగా నిర్ణయించుకున్న వాడై ధీరమతి ఆ రోజు రాజకుమారులతో, “అయ్యలారా, మీరంతా మా అమ్మను పేళ్లాడ గోరుతున్నామంటున్నారు. బాగానే ఉంది గాని, మీ ప్రవర్తన నా కెంతమాత్రమూ నచ్చలేదు. రేపు రచ్చబండలో సమావేశం జరిపి, మీరంతా నా ఇంట్లో నుంచి వెళ్లి పోవాలని బహిరంగంగా మిమ్మల్ని కోర బోతున్నాను, మీ ఇళ్లలో తినండి తాగండి. ఇక్కడే మీ ఆగడాలు సాగించదలచిన పక్షాన మీరు నిర్మూలమైపోగలరు!” అని హెచ్చరించాడు.

అకస్మాత్తుగా ఆ కుర్రవాడు ప్రదర్శించిన సాహసం చూసి వారందరూ ఆశ్చర్య పడ్డారు.