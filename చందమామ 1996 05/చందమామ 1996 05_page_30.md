నీకూ, సౌదామినికీ పెళ్ళి జరిగేలా చేస్తున్నాం కదా? అ పుణ్యం వల్ల నాకూ, జైరాగికీ విముక్తి దగ్గరయినట్లే! ఈ గుహలో తరగని నిధి ఉన్నది. అందువల్ల దీని కాపలా కోసం ఎవరో ఒకరు ఇష్టంలేని పెళ్ళికి వూనుకో వలసిందే!” అన్నాడు.

“సరే, అయితే నా ప్రయత్నం నేను చేస్తాను,” అన్నాడు చక్రధరుడు.

“మంచిది, అలాగే చెయ్యి. ముందు నువ్వు ఇక్కడినుంచి బయలుదేరి ఇంటికి వెళ్ళు. నీ ఇంట్లో రెండు లక్షల వరహాలుంటాయి. నీ కోరిక ప్రకారం, సౌదామినిని పెళ్ళి చేసుకుని సుఖంగా ఉండు. నాకిచ్చిన మాట మాత్రం మరిచి పోకు,” అన్నాడు రాక్షసుడు.

అ తర్వాత అంతా రాక్షసుడు చెప్పినట్లే జరిగింది.

సౌదామినీ, చక్రధరుల పెళ్ళి జరిగిన ఆరు నెలలకు, వసుదత్తుడనేవాడు చక్ర ధరుడింటికి వచ్చి, “నా కుమార్తె గతిలేనివాణ్ణి పెళ్ళి చేసుకుంటానంటున్నది. అది నాకిష్టం లేదు. ఒకప్పుడు నువ్వు ధనహీనుడివే కదా! నా కుమార్తె ప్రేమించిన పేదవాడు కూడా నీలాగే ధనవంతుడయ్యే మార్గం చెప్పవా?” అని అడిగాడు.

“ఈ విషయం నువ్వు కాదు, నీ కుమార్తె ప్రేమించినవాడు అడగాలి,” అన్నాడు చక్ర ధరుడు విసుగ్గా.

“వాడు దేనికీ ఒప్పుకోవడం లేదు. నన్ను నన్నుగా ఇష్టపడితేనే పెళ్ళి. ఎలాంటి