ప్రతిదీ శకుని గెలిచాడు. జూదంలో ఓడి పోతున్నకొద్దీ ధర్మరాజుకు మత్సరం జాస్తి అయింది. అతను బంగారాన్నీ, గుర్రాలనూ, ఏనుగులనూ, రథాలనూ, దాసీజనాన్నీ, అనేక నిధులనూ పణంగా పెట్టి అన్నిటినీ పోగాట్టు కున్నాడు.

ఇలా సాగుతున్న అన్యాయాన్ని సహంచలేక విదురుడు ధృతరాష్ట్రుడితో, “చావనున్నవాడికి దివ్యోషధాలు రుచించవన్నట్టు, మా మాటలు నీకు రుచించవు. నీ కొడుకు కులం చెరచటానికి పుట్టాడు. నువ్వే ఈ మోసపు జూదాన్ని ఏర్పాటు చేసి పాండవుల ధనం అపహరిస్తున్నావు. దీనివల్ల నీకు చాలా హాని కలుగుతుంది. నా మాటవిని వారికి అగ్రహం కలగనియ్యకు. పాండవుల సాత్తు కాజేసి అనందించటం కాదు, రేపు వారి అగ్రహానికి గురికావాలి. మీరు నిశ్చయంగా నిర్మూల మవుతారు. అందుచేత ఈ జూదం అపించు,” అన్నాడు.

ధృతరాష్ట్రుడు ఈ మాటలు వినిపించుకో లేదు. కాని దుర్యోధనుడు మాత్రం మితి

మించిన అహంకారంతో విదురుణ్ణీ నానా మాటలూ అన్నాడు. ఈ లోపల ధర్మరాజు తన కున్నదంతా ఓడాడు; బ్రాహ్మణ మాన్యాలు తప్ప తనకున్న రాజ్యాన్నీ, బ్రాహ్మణులు కాక తన మిగతా ప్రజలనూ ఓడాడు. శకుని పాచికలను ధర్మరాజు ముందు వేసి, “పణంగా పెట్టటానికి నీ కింకేమీ లేదు!” అన్నాడు.

ధర్మరాజు సహదేవుణ్ణీ, నకులుణ్ణీ పణం పెట్టి, ఇద్దరినీ పోగాట్టుకున్నాడు. తరవాత అర్జునుణ్ణీ, భీముణ్ణీ కూడా ఓడి, తనను తానే పణంగా పెట్టుకుని ఆ పందెం కూడా ఓడాడు.

“నీ సాత్తు ద్రౌపది ఉన్నది గదా? ఆమెను పందెంగా పెట్టు,” అన్నాడు శకుని. ధర్మరాజు ఆ పని కూడా చేశాడు.

దీనితో సభలో కలకలం పుట్టింది. కౌరవుల కిదేం పాయ్యేకాలం అన్నారు కొందరు. భీష్మద్రోణకృపులు మాత్రం ఏమీ మాట్లాడ లేదు. విదురుడు బుసలు కొట్టుతూ ఉండి పోయాడు. కర్ణదుశ్చాసనుల ఆనందం అంతా ఇంతా కాదు.