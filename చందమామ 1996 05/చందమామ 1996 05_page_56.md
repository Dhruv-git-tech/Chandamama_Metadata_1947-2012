డబ్బు కావాలి. ఇదంతా ఎక్కడి నుంచి
తేగలం,” అన్నాడు.

ఇందుకు భూపతి ఒక్కక్షణం తటపటా
యించి, “అయితే విను! దాదాపు పదిహేను
సంవత్సరాల క్రితం, ఎక్కడో వ్యాపారం
చేసుకుంటానని, భార్యాబిడ్డలతో ఈ ఊరు
వదిలిపోయిన కోదండం గుర్తున్నాడా?” అని
అడిగాడు.

రామయ్య ఆశ్చర్యపోతూ, “అదేనాటి
మాట! ఇప్పుడాయన ఎక్కడున్నాడు?” అని
అడిగాడు.

“వారం క్రితం నేను కృష్ణపట్నం వెళ్ళి
నప్పుడు, ఒకరోజు ఉదయాన రంగనాథుడి
గుడికేసి వెళ్ళాను. ఆ సమయంలో, అక్కడ
ఉన్నవాళ్ళందర్శీదూరంగా పామ్మని భట్టులు
కేకలు వేశారు. నేను కాస్త దూరంగా నిలబడి
చూస్తూండగా నలుగురు రాజోద్యోగులతో
కలిసి కోదండం కూడా వచ్చాడు. పదిహేనేళ్ళ
క్రితం ఎలా ఉన్నాడో అలాగే ఉన్నాడు. నేను
ఆశ్చర్యపోయి, పక్కనున్న వ్యక్తిని, ఆయనెవ
రని అడిగాను. అందుకతను, ‘కోదండ
పాణిగారని ప్రముఖ వర్తకులు. చాలా ధర్మా
త్ములు. గుడివెనక ఉన్న సత్రం వారు కట్టిం
చిందే!’ అన్నాడు. అటువంటి ధర్మాత్ముడు
నువ్వు ఇచ్చిన డబ్బును చిల్లిగవ్వ కూడా
చెల్లించకుండా, అసలు ఇటువైపే తొంగి
చూడకుండా ఎందుకున్నట్టు? పెద్దమనిషిగా
పేరు తెచ్చుకున్నవారు ఇలా చేస్తారా? నాకు

ఎందుకనో అతణ్ణి కలుసుకోవటం మనస్క
రించలేదు,” అన్నాడు.

“అలాగా! భగవంతుడి దయవల్ల బాగుపడి
పైకొచ్చాడు. అదే చాలు,” అన్నాడు రామయ్య
తృప్తిగా.

భూపతి జాలిగా, “జీవితంలో తన్నుమాలిన
ధర్మానికి ఒడిగట్టి, నువ్వీ స్థితికి వచ్చావు.
ఇప్పుడు నువ్వు మడిగట్టుకు కూర్చుంటే
అవతల నీ కూతురు బతుకు తెల్లవారుతుంది.
ఈ పెళ్ళివారు వెళ్ళాక, మనిద్దరం కలిసి
వెళ్ళి కోదండపాణికి సంగతి చెప్పి సాయం
అడుగుదాం,” అన్నాడు.

రామయ్య అలాగే అన్నట్లు మౌనంగా
తల ఊపాడు.