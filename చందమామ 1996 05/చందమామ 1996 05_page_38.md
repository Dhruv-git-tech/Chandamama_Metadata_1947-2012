ఆయన సుందరుణ్ణి ముద్దులాడుతూ శిష్యుణ్ణి రమ్మని పిలిచాడు. “ఆయనరారు. ఆయన్ను చూస్తే సుందరుడు వణికిపొతాడు,” అంటూ దమయంతి జరిగిందంతా గురువుకు చెప్పింది.

అప్పుడు శ్రీనాథుడు, గదాధరుణ్ణి పిలిచి, “నీకు మతిపోయిందా? ఎవరి మాటో పట్టుకుని, నీ కన్నబిడ్డ పట్ల రాక్షసుడిలా ప్రవర్తిస్తావా?” అంటూ మందలించాడు.

గదాధరుడు వినయంగా, “గురువర్యా! విద్యాధరుడెవరోకాడు, నాకు అదర్శప్రాయు డైన స్నేహితుడు. వాడి ప్రతిమాట వెనకా ఎంతో ఆలోచనవుంటుందని అనుభవ పూర్వ కంగా నాకు తెలుసు,” అన్నాడు.

ఇందుకు శ్రీనాథుడు చిన్నుగా నవ్వి, “విద్యాధరుడి ఆలోచనాశక్తి గురించి నీ కంటే నాకు బాగా తెలుసు. కానీ నీకు కొందరి కడుపుతీపి గురించి బొత్తిగా తెలియదు. ఈ ప్రపంచంలో ఎన్నో నేరాలు, ఘోరాలు అలాంటి కడుపుతీపి వల్లనే జరుగుతున్నాయి. విద్యాధరుడి మాటలకు విలువివ్వకు. పిల్లలు దెబ్బలకు కాక మంచిమాట లకే లాంగుతారు. సుందరుడు అల్లరి చేస్తే తప్పని చెప్పడం మాత్రం మరవకు,” అన్నాడు.

గదాధరుడికింకా అనుమానం వదలలేదు. అదిగ్రహించిన శ్రీనాథుడు, “పద, మనమిద్దరం వెళ్లి విద్యాధరుణ్ణి చూసి వద్దాం. నీఅనుమానం పూర్తిగా తొలిగిపొతుంది,” అన్నాడు.

గదాధరుడందుకు సరేనన్నాడు: మర్నా డిద్దరూ ఉదయాన బయల్దేరి చికటి పడేవేళకు పట్టుంలో విద్యాధరుడింటికి చేరుకున్నారు. విద్యాధరుడు గురువునూ, మిత్రుణ్ణీ అప్యాయంగా అదరించాడు.

మాటల సందర్భంలో శ్రీనాథుడు, గదాధరుడి కొడుకు సుందరుడి ముద్దుచేష్టల గురించి చెప్పడం ప్రారంభించాడు. విద్యాధరుడు అసహనంగా, “అల్లరిపిల్లలు నాకు ముద్దురారు. సుందరుడి అల్లరి నేను ఈ జన్మకు మరిచిపొలేను,” అన్నాడు.

“నాయనా! హంస పాలు, నీరు వేరుచేసి ఆనందిస్తుంది. మనిషి పిల్లల ముద్దు చేష్టల్ని అల్లరినుంచి వేరు చేసి ఆనందించలేదా?”