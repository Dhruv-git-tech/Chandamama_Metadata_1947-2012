రుచించదు. ఎందువల్లా సంతోషం కలగదు.
శత్రువుల వైభవం చూసి నాకీ మనోవ్యాధి
పట్టుకున్నది. ధర్మరాజుకు గల సంపద
పూర్వం ఏ రాజుకూ ఏనాడూ లేదు. నేను
చికిపోక ఏం చేస్తాను?” అన్నాడు.

తరవాత శకుని దుర్యోధనుడితో, “రాజా,
ధర్మరాజుకు జూదమంటే తగని వ్యసనం,
కాని అటలో నేర్పు లేదు. నేను జూదంలో
ఆరితేరినవాణ్ణి. నా యుక్తితో ధర్మరాజు
సంపద అంతానీకు దక్కేటట్టు చెయ్యగలను.
యుద్ధానికి గాని, జూదానికి గాని సాటిరాజు
ఆహ్వానించినప్పుడు నిరాకరించటం క్షత్రియ
ధర్మం కాదు. అందుచేత మనం పిలిస్తే
ధర్మరాజు జూద మాడటానికి వస్తాడు,”
అన్నాడు.

అప్పుడు దుర్యోధనుడు తండ్రి కాళ్ళ
మీద పడి, శకుని చెప్పినట్టు చెయ్యటానికి
అనుమతి వేడుతూ, కన్నీరు కార్చాడు.

ధృతరాష్ట్రుడు దుర్యోధనుడితో, “విదురుడి
సలహా తీసుకుని అతను ఏంచెయ్యమంటాడో
చూద్దాం,” అన్నాడు.

“విదురుడితో చెబితే ఈ అలోచనకు ఎంత మాత్రమూ ఒప్పుకోడు. దీనికి నువ్వు ఒప్పుకోకపోతే నేను బతకను. ఆ తర్వాత నువ్వూ, విదురుడూ ఈ రాజ్యాన్ని నెత్తిన కట్టుకుని ఊరేగండి,” అన్నాడు దుర్యోధనుడు, తండ్రి పట్ల చనువుతోనూ, అతి నిరాశతోనూ. ధృతరాష్ట్రుడికి పుత్రమోహం జాస్తికావటంచేత

దుర్యోధనుడి అలోచనకు ఎదురు చెప్పలేక
పోయాడు. ఆయన శిల్పాచార్యులను
అనేకమందిని పిలిపించి మయసభ లాటి
సభను నిర్మించమనీ, దానికి వెయ్యి
స్తంభాలూ, నూరు వాకిళ్ళూ, రకరకాల
బామ్మలతో కూడిన మంటపమూ ఏర్పాటు
చేయమనీ చెప్పాడు. తరవాత ఆయన
విదురుణ్ణి పిలిపించి, ఆయనతో తన
దురుద్దేశం చెప్పక, ధర్మరాజును జూదానికి
రమ్మనమని ఆహ్వానించటం గురించి మాత్రం
చెప్పాడు. విదురుడు ధృతరాష్ట్రుడితో, “రాజా,
ఈ అలోచన నాకు సమ్మీతం కాదు. జూదం
కారణంగా పిల్లల మధ్య వైరం ఏర్పడుతుంది.
ఈ అలోచన మాను,” అన్నాడు.