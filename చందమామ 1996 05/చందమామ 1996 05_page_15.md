అబద్ధం

చిన్నాపురం అనే గ్రామంలో శంకరలింగం అనే యువకుడుండేవాడు. వాడికి అబద్ధాలు చెప్పి జనాన్ని నమ్మించి, అనందించడం సరదా. వాణ్ణి అందరూ అబద్ధాలమారివెధవ అని పైకి ఈసడించినా, మహాతెలివిగలవాడని కూడా అనుకుంటూండేవారు.

ఒకసారి శంకరలింగం వీధిన పోతూండగా, పెద్దాపురం గ్రామంవాడైన ఈశ్వరయ్య వాణ్ణి పలకరించి, “నేను పారుగుగ్రామం వాడినైనా, నిన్ను గురించి బాగా తెలుసు. నువ్వు అబద్ధాలు చెప్పి అందర్శీ నమ్మిస్తూంటావట. ఏదీ ఒక్క అబద్ధం చెప్పి నన్ను నమ్మించు, చూద్దాం!” అన్నాడు.

శంకరలింగం ఈశ్వరయ్యను ఎగాదిగా చూసి, “అబద్ధం చెప్పి నిన్ను నమ్మించడం అలా ఉంచి, నీతో ఒక్కమాట పలికేందుక్కూడా నాకు తీరిక లేదు. ఊరి చెరువుకు గండిపడి నీరంతా పక్కనున్న పాలాల్లోకి ప్రవహిస్తున్నది. ఎన్ని చేపలనైనా అలా చేత్తో పట్టుకుని ఇంటికి తీసుకుపోవచ్చు!” అంటూ చెరువుకేసి పరుగు ప్రారంభించాడు.

అంత తేలికగా చేపలు దారుకుతున్నవని వినగానే ఈశ్వరయ్యకు ఆశపుట్టి చెరువుకేసి పరిగెత్తాడు. చెరువులో నీళ్ళు నిండుగా ఉన్నవి. దానితో అతడికి శంకరలింగం, తనకుఅబద్ధం చెప్పి నమ్మించాడని అర్థమైంది.

- డి. శంభుదాసు