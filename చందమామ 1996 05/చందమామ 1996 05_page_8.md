వార్తలు - విశేషాలు:

# ధక్కిణ కొరియాలో ఎన్నికలు

ఏప్రిల్ 11వ తేదీ దక్కిణకొరియా 15వ నేషనల్ అసెంబ్లీకి ఎన్నికలు జరిగాయి. ఈ ఎన్నికలలో ముగ్గురు కిమ్మల మధ్య పోటీ జరిగింది. 299 స్థానాలు గల అసెంబ్లీలో పాలక పక్షమైన న్యూ కొరియా పార్టీకి 139 స్థానాలు లభించాయి. ప్రెసిడెంట్ కిమ్ యంగ్ శామ్ ఆ పార్టీ నాయ కుడు. కిమ్ డే జంగ్ నాయకత్వంలోని ప్రధాన ప్రతిపక్షమైన నేషనల్ కాంగ్రెస్ ఫర్ న్యూ పాలిటిక్స్ పార్టీకి 79 స్థానాలు లభించాయి. కిమ్ జాంగ్ పిల్ నాయకత్వంలోని యునైటెడ్ లిబరల్ డెమొక్రట్స్ పార్టీకి 50 స్థానాలు మాత్రమే దక్కాయి.

299 స్థానాలలో 46 స్థానాలు ప్రపోర్టనల్ రెప్రజెంటీషన్ పద్ధతిలో నింపబడతాయి. 121 స్థానాలు గెలుచుకున్న పాలకపక్షానికి ప్రపోర్టనల్ రెప్రజెంటీషన్ ద్వారా 18 స్థానాలు పెరిగాయి. అంటే, అది మొత్తంమీద 139 స్థానాలు గెలుచుకున్నది. 1991లో జరిగిన ఎన్నికలలో దానికి 149 స్థానాలు లభించాయి. ఈ ఎన్నికలలో నేషనల్ కాంగ్రెస్ కనీసం 100 స్థానాలైనా లభిస్తాయని ఆశించింది. కాని ప్రపోర్టనల్ రెప్రజెంటీషన్ ద్వారా లభించిన 13 స్థానాలతో కలిపి 79 స్థానాలు మాత్రమే గెలుచుకోగలిగింది.

ప్రెసిడెంట్ కిమ్ యంగ్ శామ్కు 16 ఇండి పెండెంట్లలో కనీసం 11 మంది మద్దతయినా తప్పకుండా లభిస్తుంది. దాంతో ఆయన పూర్తి మెజారిటీ సాధించి, అధికారంలో కొనసాగ గలడు. ఎన్నికలకు రెండు వారాలు ఉందనగా ఆయన విజయావకాశాలు కోల్పోగలడని భావించారు. ఉత్తరకొరియా సైనిక దాడి జరిపింది. ఆ చర్యను ప్రపంచదేశాలు ఖండించాయి.

ఇది పాలకపక్షానికి కొంత అనుకూలంగా పనిచేసింది. నేషనల్ కాంగ్రెస్ కు అనుకున్న 100 స్థానాలు లభించి ఉన్నట్టయితే, అది పాలకవక్షం తీసుకురావాలనుకుంటూన్న రాజ్యాంగ పరమైన మార్పులకు ప్రతిబంధకమై రాజ్యాంగ సంక్షోభానికి దారితీసి ఉండేది.

ఈ ఎన్నికలను గురించి రాజకీయ పండితులు - ప్రెసిడెంట్ కిమ్ ఆశించిన విజయం అందుకోలేదు; కిమ్ డే జంగ్ పరిస్థితి మరీ బలహినమైపోయింది అని అభిప్రాయపడ్డారు. ఒకే వ్యక్తి రెండవసారి ప్రెసిడెంట్ కావడానికి కొరియా రాజ్యాంగం అనుమతించదు. కాబట్టి కిమ్ యంగ్ శామ్ 1997 ప్రెసిడెంట్ ఎన్నికలలో పాలకపక్షం తరఫున వేరొక అభ్యర్థిని నిల బెట్టడానికి పార్టీని బలపరచుకోవాలి. అయినా, 1998 వరకు కిమ్ యంగ్ శామ్ ప్రెసిడెంట్ గా కొనసాగుతాడు.

నేషనల్ అసెంబ్లీ ఎన్నికలు ముగిసిన ఒక వారం లోగా అంటే, ఏప్రిల్ 16వ తేదీ అమెరికా ప్రెసిడెంట్ బిల్ క్లింటన్ దక్షిణకొరియాకు వచ్చి, కిమ్ యంగ్ శామ్తతో చెజూ దీవి గురించి చర్చలు జరిపాడు. కొరియా ద్వీపకల్పంలో సుస్థిరమైన శాంతి ఏర్పడడానికి నాలుగు పక్షాలూ అంటే - దక్షిణకొరియా, ఉత్తరకొరియా, చైనా, అమెరికా చర్చలు జరపాలని ఉభయులు పిలుపునిచ్చారు. సుస్థిరమైన, శాశ్వతమైన శాంతి, కొరియా ప్రజల ఆశయం. దానిని సాధించడానికి ఉభయ కొరియా దేశాలూ పాటుపడాలి అని ప్రకటించారు.

చాలాకాలం క్రిందట ఒకే ఒక కొరియా ఉండేది. మళ్ళీ సమైక్య కొరియా కోసం ప్రపంచం ఎదురుచూస్తున్నది.