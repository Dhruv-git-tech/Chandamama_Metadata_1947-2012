దానికి ధృతరాష్ట్రుడు, “విదురా, ఇందులో మంచిచెడ్డ లేమైనా ఉన్నప్పటికీ స్నేహ పూర్వకంగా జూదం జరిగి తీరాలి. కుమారుల మధ్య వైరం వస్తే వారించడానికి నేనూ, నువ్వూ, భీష్ముడూ, ద్రోణుడూ లేమా? నువ్వూ రథం మీద ఇంద్రప్రస్థానికి వెళ్ళి ధర్మ రాజును ఇక్కడికి తీసుకురా,” అన్నాడు.

విదురుడు ఈ సంగతి భీష్ముడితో చెప్పి అయన అభిప్రాయం తెలుసుకునేటందుకు బయలుదేరాడు. అతడు వెళ్ళగానే ధృతరాష్ట్రుడు తన కొడుకును పిలిచి, ఈ జూద ప్రయత్నం మానుకోమని చెప్పి చూశాడు. కావలిస్తే నువ్వూ కూడా రాజసూయం చేసి సామ్రాజ్యం సంపాదించు అన్నాడు. కాని

దుర్యోధనుడు వినిపించుకోలేదు. జూదం కూడా ఒక విధమైన యుద్ధమేననీ, అందులో నేర్చును బట్టి జయాపజయాలుంటాయనీ శకుని అన్నాడు.

ఈ లోపల ధృతరాష్ట్రుడు కోరిన ప్రకారం హస్తినాపురంలో కూడా ఒక గొప్ప సభా భవనం తయారయింది. ధృతరాష్ట్రుడు విదురుణ్ణి పిలిచి, కొత్త సభలో స్నేహపూర్వకంగా జూదం అడటానికి ధర్మరాజును పిలుచుకుని రమ్మని అజ్ఞాపించాడు.

తనకిక తప్పదని గ్రహించి విదురుడు రథం మీద ఇంద్రప్రస్థానికి వెళ్ళాడు. ధర్మరాజు అయనకు తగిన సత్కారాలు చేసి, “విదురా, క్షేమంగా ఉన్నావా? నీ ముఖం వాడిపోయి ఉన్నదేం? ధృతరాష్ట్రుడూ, దుర్యోధనాదులూ సుఖంగా ఉన్నారా?” అని కుశల ప్రశ్నలు వేశాడు. దానికి విదురుడు, “అందరూ క్షేమంగానే ఉన్నారు. నీ మయసభలాంటిది హస్తినాపురంలో కూడా కట్టారు. నువ్వూ నా వెంట వచ్చి, ఆ సభలో కొన్నాళ్ళు దుర్యోధ నాదులతో కులాసాగా గడిపి, వాళ్లతో స్నేహపూర్వకంగా జూద మాడాలట. ఈమాట ముసలిరాజు నీతో చెప్పమన్నాడు. నీతో జూదమాడితేగాని అయనకూ, అయన కొడు కులకూ సుఖం ఉండదట, ఆ దుర్మార్గుల కోరిక తీర్పు,” అన్నాడు.

ఆ మాట విని ధర్మరాజు, “అయ్యయ్యో, పెద్దలు జూదమాడతారా? దానివల్ల తప్పక