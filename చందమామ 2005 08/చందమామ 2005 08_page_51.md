మా అమ్మాయిని మీ వాడికిచ్చి పెళ్ళిచేశాను,”
అన్నాడు.

బోధిసత్వుడు తృప్తిపడినట్టు కనిపించి
కటాహకుడితో, తన కుమారుడితో లాగే
మాట్లాడాడు.

తరవాత ఆయన లక్షాధికారి కుమార్తెను
పిలిచి, “అమ్మా నా కుమారుడు నిన్నుసరిగా
చూసుకుంటున్నాడా?” అని అడిగాడు.

“ఆయనలో మరే లోపం లేదు గాని,
భోజనం దగ్గిర ఆయనకు ఒకటీ రుచించదు.
ఎన్ని విధాల మంచి వంటకాలు చేసినా, ఏదో
ఒక తప్పు పడతాడు. ఏం చేసి ఆయనను
తృప్తిపరచాలో, ఎంత ఆలోచించినా తెలియ
కుండా వున్నది,” అన్నది కటాహకుడి భార్య
“అవును. వాడు తిండి దగ్గర లోగడ కూడా
ఇలాగే నానాతిప్పలూ పెట్టేవాడు. అందుచేత
ఈసారి వాడు భోజనానికి కూర్చుని ఇది బాగా
లేదు, అది బాగాలేదు అన్నప్పుడు ఒకశ్లోకం
చదువు. ఆ శ్లోకం నీకు రాసి ఇస్తాను. దాన్ని
బాగా కంఠస్థం చెయ్యియాం. అది చదివావంటే,
వాడు తప్పలు పట్టటం మానేసి, పెట్టినదేదో
తింటాడు,” అంటూ బోధిసత్వుడు ఆమెకు
ఒకశ్లోకం రాసి ఇచ్చాడు.

బోధిసత్వుడు కొద్ది రోజులు అక్కడ వుండి,
కాశీనగరానికి తిరిగి వెళ్ళిపోయాడు. ఆయన
వెళ్ళగానే కటాహకుడు మరింతగా విజృం
భించాడు. భోజనం ముందు కూర్చుని వడ్డిం
చిన ప్రతి పదార్థాన్నీ, నిందించసాగాడు.

ఒక రోజున కటాహకుడు ఇలా చీద
రించుకుంటూ వుంటే, అతడి భార్య ఈ శ్లోకం
చదివింది :

“బహుంపి సో వికఠ్ఠేయ్య అంచుం
జనపదం గతో,
అన్వాగంత్వాన దూసేయ్య భుంజ
భోగే కటాహక.”

(కటాహకుడు అనేక విధాల తిట్లు తిని,
వేరొకచోటుకు పోయి, ఇతరులను దూషిస్తూ
సకల భోగాలూ అనుభవిస్తాడు.)

దీని అర్థం కటాహకుడి భార్యకు తెలి
యదు. కాని కటాహకుడు మాత్రం, తన
యజమాని తన పేరుతో సహా, తన రహస్య
మంతా భార్యకు చెప్పేశాడని భయపడి
పోయాడు.

ఆ తరవాత అతడు ఏది వడ్డిస్తే అది తిని
సంతృప్తిపడుతూ, సుఖంగా కాలక్షేపం
చొశాడు.