పాఠకులకు కథల పోటీ
ఉత్తమ రచనకు రూ. 250 బహుమతి

ఈ కింది కథను చదవండి:

కొలువుతీరి ఏదో ఆలోచనా నిమగ్నుడైన రాజు హఠాత్తుగా సభికుల కేసి తలతిప్పి, “ఈ భూమి మీద అత్యంత వేగంగా పరిగెత్తే ప్రాణి ఏది?” అని అడిగాడు.

“చిరుత్పులి, ప్రభూ,” అన్నాడు ఒక సభికుడు. “జింక, మహారాజా!” అన్నాడు ఇంకొకడు. మరొక సభికుడు లేచి, “ఒంటె ప్రభూ!” అన్నాడు. వేరొకడు, “సింహం,” అంటే చివరి వరుసలోని ఒకడు, “కాదు కాదు, ఏనుగు!” అన్నాడు.

ఇలా సభికులు తమలో తాము పోటీపడి తలకొక సమా ధానం చెప్పారు. ఆ సమాధానాలు విని, తక్కినవారు విరగ బడి నవ్వారు.

ఆఖరికి ఆస్థాన విదూషకుడు లేచి నిలబడి, “ప్రభూ!
ఈ భూప్రపంచంలో అత్యంత వేగంగా పరిగెత్తే ప్రాణి నేనే అనుకుంటాను,” అన్నాడు.

ఆ మాటకు పలువురు సభికులు నవ్వు ఆపుకోలేక పోయారు. రాజు ఆగ్రహంతో, “అర్థరహితం! హాస్యమాడకు. నిజంగా తెలుసుకోవాలనే ఆ ప్రశ్న ఆడిగాను,” అని గద్దించాడు.

“నేను హాస్యమాడ్డం లేదు ప్రభూ. నిజంగానే చెబుతున్నాను,” అంటూ విదూషకుడు వివరణ ఇవ్వసాగాడు.

* విదూషకుడు ఇచ్చిన వివరణ ఏమిటో మీరు ఊహించగలరా?

* రాజు దానిని ఆమోదించాడా? విదూషకుడికి ఎలాంటి బహుమతి ఇచ్చాడు?

100-150 మాటలతో కథకు ముగింపురాసి, చక్కని పేరు పెట్టి మాకు పంపండి. కవరు మీద 'కథల పోటీ'కి అని రాయండి. కింది కూపన్ను తప్పక జతచేయండి.

కథలు మాకు చేరవలసిన ఆఖరు తేదీ: ఆగస్ట్ 30, 2005

పేరు

వయసు

పుట్టిన తేదీ

పాఠశాల

తరగతి

ఇంటి చిరునామా

పిన్ కోడ్

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్

82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097