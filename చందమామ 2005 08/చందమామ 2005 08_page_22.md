చావడం తప్ప మరొక దారిలేదు," అన్నాడో గ్రామస్థుడు దిగులుగా. అప్పుడు మాలతి, "ఈ ఉపద్రవంలో ఎందరో చనిపోతే మనం బ్రతికాం. దివ్యారామంలోని యోగి దేవ నాథుడి దగ్గరకు వెళదాం. ఆయనే మనకు తరుణోపాయం చెప్పగలడు," అన్నది.

ఇందుకు అందరూ అంగీకరించారు. తన దగ్గరకు వచ్చిన గ్రామస్థుల గోడు విని యోగి దేవనాథుడు, "మీ గ్రామాన్ని మళ్ళీ నివాస యోగ్యం చేయడానికి అవసరమైన దివ్య శక్తులు, నా దగ్గరవున్నాయి. ఐతే అవి పొంద డానికి కొన్ని అర్హతలు కావాలి. ఇంతవరకూ ఒక్క చెడ్డపనికూడా చేయని ఉత్తముడికే అవి దక్కుతాయి. అలాంటి వాడు మీలో సుబ్బన్న ఒక్కడే. అతడే మీ గ్రామాన్ని తిరిగి సుభిక్షం చేయగలడు," అన్నాడు.

ఇది వింటూనే సుబ్బన్న తమ్ముడు ఎల్లన్న ఆవేశంతో ముందుకు వచ్చి, "యోగివర్యా! నా అన్న మా గ్రామం రామాలయంలో స్వామి కిరీటం దొంగిలించడానికి ప్రయత్నించాడు. అది ఏదో స్వార్థప్రయోజనం ఆశించి చేసిన దొంగతనమే కదా? ఆ సంగతి తెలిసే మీరు అతడి అర్హతను నిర్ణయించారా?" అని అడిగాడు.

దేవనాథుడు ఎల్లన్న వంకచూసి, "అన్నీ నాకు తెలుసు. దివ్యశక్తులు పొందడానికి కావలసిన అన్ని అర్హతలూ సుబ్బన్నకు ఉన్నాయి," అని చెప్పి, సుబ్బన్నను ఆప్యా యంగా దగ్గరికి పిలిచి, తన ఆధీనంలో వున్న దివ్యశక్తులను అతనికి ప్రసాదించాడు.

బేతాళుడు ఈ కథ చెప్పి, "రాజా, దివ్య శక్తులు పొందేవాళ్ళ అర్హతను నిర్ణయించే