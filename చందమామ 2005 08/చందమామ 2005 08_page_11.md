సంపాదిస్తున్నాడో కళ్ళారా చూసింది. భద్రం అలా చెరువు గట్టు దిగగానే, కమల తనూ చెరువులోకి దూకబోతున్నట్లు నటించింది.

పిశాచం వెంటనే, “ఆగాగు! నీ కొచ్చిన కష్టమేమిటి?” అంటూ కమలను అడ్డు కున్నది.

“నీవల్ల, ఏ ఆడదానికీ రాగూడని కష్టం వచ్చింది!” అన్నది కమల కోపం నటిస్తూ.

“కష్టమా? నావల్లనా? నేనేంచేశాను?” అంటూ ఆశ్చర్యపోయింది పిశాచం.

“నీవల్ల నా భర్త మరింత బద్ధకస్తుడుగా మారాడు. ఉన్నవాటికి తోడు మరికొన్ని కొత్త వ్యసనాలకు అలవాటుపడ్డాడు. యోగ్యత లేనివారికి సాయపడడానికి మించిన పాపం మరొకటి లేదు. ఆ సంగతి నీకు తెలియదా?” అన్నది కమల తీవ్రస్వరంతో.

“మంచి పని చేస్తున్నాననుకుని, మరింత పాపం మూటగట్టుకున్నానన్న మాట! నా పాపానికి పరిహారమేమిటో నువ్వే చెప్పు,” అన్నది పిశాచం.

అప్పుడు కమల, తన భర్త చెరువులో మునిగి చావబోతున్నట్టు చేసేదంతా నటన

అని పిశాచానికి చెప్పి, ఈసారి అతడు వస్తే ఏంచేయాలో వివరించింది.

పదిహేను రోజుల్లో పిశాచం ఇచ్చిన డబ్బంతా ఎడాపెడా ఖర్చుచేసిన భద్రం, ఆ రాత్రి మళ్ళీతుమ్మల చెరువులోకి దూకబోతు న్నట్టు నటించాడు.

అది చూసి పిశాచం కీచుమంటూ నవ్వి, “చేసినపాపాల నుంచి విముక్తిపొందేందుకు, ఎలాంటి వారికి సాయపడాలో, ఈ మధ్యనే తెలిసివచ్చింది. సోమరిగా తిరుగుతూ పెళ్ళాం కష్టం మీద బతకాలనుకునే నువ్వు మహా పాపివి! నీట మునిగి చచ్చే నీకు, ఇకపై ఈ చెట్టేగతి,” అంటూ దూరంగా చీకట్లోకి ఎగిరి పోయింది.

పిశాచం మాటలకు భద్రం ఒళ్ళు జలద రించింది. తను చచ్చి పిశాచం అవుతాననే భయం భరించలేక పోయాడు. తల వంచు కుని ఇంటికేసి బయలుదేరాడు.

ఆ మర్నాడు చీకటి తోటే భద్రం పాలం పనులకు బయల్దేరడం చూసి, మనసులోనే తుమ్మలచెరువు పిశాచానికి కృతజ్ఞతలు చెప్పుకున్నది, కమల.