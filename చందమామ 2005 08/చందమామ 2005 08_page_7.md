మీరూ వయసుకు వస్తున్నవాళ్ళు గనక, వాటికి దీటైన చురుకుదనం కలవాళ్ళు. కనక బహు జాగ్రత్తగా వుండాలి!” అని చెప్పాడు.

రెండు వారాలు గడిచినై ఒకూటిఉదయం రంగయ్య గిత్తలను కట్టిన బండితో పాలం దారిన వస్తూండగా, హఠాత్తుగా ఒక దారి మలుపులో అవి బెదిరి, ఎదురుగా వస్తున్న కూర్మన్న మీదికి బండిని లాగినై. ఆ సమాయంలో కూర్మన్నకు తగిలింది చిన్న దెబ్బ అయినా, వాడు కాళ్ళూ చేతులూ చాచి గిల గిల తన్నుకోవడం ప్రారంభించాడు.

ఇది చూసిన గ్రామస్థలు, రంగయ్యను గట్టిగా కోప్పడి, కూర్మన్నను ఇంటికి చేర్చారు.

ఇల్లు చేరినా వాడు వెర్రిచూపులు చూస్తూ పెద్దగా మూలగసాగాడు. ఇది చూసి, గ్రామస్థలు, వాడు ఇప్పట్లో ఏపని చేయడానికీ పనికిరాడని తేల్చుకుని, భూస్వామి దగ్గరికి వెళ్ళి సంగతి చెప్పి, “మిమ్మల్పే నమ్ముకున్న కూర్మన్నకు దురదృష్టవశాత్తు ఈ గతి పట్టింది. అతన్ని ఆదుకోవడం మీ బాధ్యత,” అన్నారు.

గ్రామప్రజల మధ్య తనకు చెడ్డపేరు వస్తుందన్న భయంతో భూస్వామి కూర్మన్న

ఇంటికి వచ్చి వాణ్ణి పరామర్శించి, కూర్మన్న భార్యకు రెండు వేలిచ్చి, “ఇది నా కొడుకు తనకు చేతకాని పనికిపూనుకోవడం వల్ల జరిగింది. కూర్మన్న తిరిగి మామూలుగా అయ్యాక శ్రమతో కూడిన పనులేం చేయన వసరంలేదు. కర్రపట్టుకుని అలా చేనుగట్టు మీద నిలబడి పనివాళ్ళ మీద కాస్త పెత్తనం చెలాయిస్తే చాలు!” అన్నాడు.

భూస్వామి దయకు కళ్ళు చెమ్మగిల్లిన కూర్మన్న భార్య, వాడితో, “చూశావా పెద్దదొర ఎంత జాలికలవాడో. ఇకనైనా కాళ్ళు దెబ్బ తిన్నవనే కపటనాటకం మాని పనిలోకిపో,” అన్నది.

దానికి కూర్మన్న చిన్నగా నవ్వుతూ, “ఇప్పుడే లేచి నడవడం ప్రారంభిస్తే, గ్రామస్థలు నన్ను మోసకారికింద జమకట్టేస్తారు. కనీసం ఒక నెల రోజుల పాటు సుఖంగా నన్ను ఇంట్లో పడుకోనియ్యి. ఇన్నాళ్ళు చాలీ చాలని బత్తెం ఇస్తూ పిసినారితనంతో మనల్ని వేధించిన భూస్వామి నుంచి ఇప్పుడైనా వడ్డీతో సహా వసూలు చేయగలిగాం. అందుకు సంతో షించు,” అన్నాడు.