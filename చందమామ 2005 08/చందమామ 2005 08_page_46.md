కొలను దగ్గర మేస్తున్న గుర్రాలనూ, యోగినీ చూశాడు. పక్కనే వున్న రెండు రాతి స్తంభాలనూ, వాటిలో స్పష్టంగా కనిపించిన తన అన్నల వయిఖ పోలికలనూ చూసి ఆశ్చర్య పోయాడు. యోగిని సమీపించి నమస్కరించి తన అన్నల గురించి అడిగాడు.

“అవును. వాళ్ళు ఇక్కడికి మచ్చారు,” అంటూ మందహాసం చేసిన యోగి, “నా గుర్రాలను తీసుకుని వెళ్ళి సాయంకాలానికి తిరిగి వచ్చారు. వాళ్ళు చూసిన దృశ్యాల అంతరార్థాన్ని గురించి అడిగితే చెప్పలేక పోయారు. నేనే వారిని శిలా స్తంభాలుగా మార్చేశాను,” అన్నాడు.

“వాళ్ళు పునర్జీవితులయ్యే మార్గం సెలవివ్వండి, మహాత్మా,” అన్నాడు రాజస్నేహి:

“ఆ గుర్రాలలో ఒకదానిని అధిరోహించి ముందుకు వెళ్ళు. ఏదైనా వింత దృశ్యం కని పిస్తే వచ్చి నాతోపెప్పు. దానిని గురించి చక్కని వివరణతో నా ప్రశ్నకు సరైన సమాధానం ఇచ్చా వంటే మీ ముగ్గురన్నదమ్ములు మూడు గుర్రాల మీద హాయిగా రాజధానిని చేరుకోవచ్చు,” అన్నాడు యోగి.

రాజస్నేహి కొంతసేపు తీవ్రంగా ఆలోచించాడు. తన అన్నలను కాపాడుకోవడానికి తన అదృష్టాన్ని పరీక్షించాలన్న నిర్ణయంతో, యోగినమస్కరించి, ఆయన చూపిన దిశగా గుర్రం మీద బయలుదేరాడు. అతడు ఎంతదూరం వెళ్ళినా ఎలాంటి విచిత్ర దృశ్యం గానీ, వింత వ్యక్తి గానీ తారసపడలేదు. చాలా దూరం వెళ్ళడం వల్ల అతడికి దాహం వేసింది. గుర్రానికి కూడా కాస్సేపు విశ్రాంతినిద్దాం అన్న ఉద్దేశంతో ఒక కొలను గట్టున గుర్రం దిగాడు. గుర్రాన్ని పచ్చిక మేయడానికి వదిలి తను

దాహం తీర్చుకోవడానికి కొలను దగ్గరికి వెళ్ళాడు. నీళ్ళ దగ్గరికి వెళ్ళి, వంగి దోసిలితో నీళ్ళు అందుకోబోయాడు. నీళ్ళు చేతులకు అందకుండా కుంచించుకు పోవడం గమనించి ఉలిక్కి పడ్డాడు. నీళ్ళలో దిగి మరికొంత ముందుకు వెళ్దాడమని రెండడుగులు వేశాడు. నీళ్ళు రెండడుగులు వెనక్కువెళ్ళాయి. అతడు లోపలికి వెళ్ళే కొద్దీ నీళ్ళు ఇంకా లోపలికి వెళ్ళసాగాయి. అతడు కొలను మధ్యకు చేరుకునే సరికి చుట్టూ ఇసుక తప్ప, బొట్టు నీళ్ళు కంటబడలేదు!

అమితాళ్చర్యంతో వెనుదిరిగిన రాజస్నేహి యోగి వద్దకు వచ్చాడు. తనకు ఎదురైన అనుభవాన్ని చెప్పాడు. అంతావిన్న యోగి, “ఈ విచిత్ర అనుభవం ద్వారా నువ్వు గ్రహించిందేమిటి?” అని అడిగాడు.

రాజస్నేహి ఎంత ఆలోచించినా సరైన సమా