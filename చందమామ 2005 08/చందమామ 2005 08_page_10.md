మంచిపనులు చేసి పైలోకాలకు పోవాలని ఇక్కడ ప్రార్థన చేసుకుంటున్నాను. నీవల్ల అంతరాయం కలిగింది,” అన్నది.

పిశాచి అలా అనగానే భద్రానికి, ఇదేదో సత్తెకాలపు పిశాచి అని అర్థమై పోయింది. అతడు విచారంగా ముఖం పెట్టి, “నన్ను కాపాడి చాలా పుణ్యం మూటగట్టుకున్నావు. చిల్లిగవ్వ లేనివాడిని, పెళ్ళాన్ని ఎలా పోషించను?” అంటూ మళ్ళీ చెరువులోకి దూక బోయినట్లు నటించాడు.

వెంటనే పిశాచం, “అంతపని చేయకు, ఆగు!” అంటూ చెట్టు మీదికి ఎగిరి ఒక మూట తీసుకువచ్చి భద్రం చేతిలో పెట్టింది.

“ఈ డబ్బుతో సుఖంగా బతుకుతాను. నీ కోసం ఇంట్లో అందరం ప్రార్థన చేస్తాం,” అని ఆనందంగా ఇంటిదారిపట్టాడు భద్రం.

భద్రం ఇల్లు చేరుతూనే డబ్బు మూట కమల ముందు పడేస్తూ, “తలుచుకుంటే క్షణంలో డబ్బు గడించగలను. ఇది దొంగ సామ్మేంకాదు, ఆహా!” అన్నాడు.

కమలకు కలిగిన ఆనందం అంతాయింతా కాదు. అయితే, భద్రం ఆమర్నాడు తను తెచ్చిన డబ్బులో కొంత జూదానికీ, మరి కొంత తనలాగే పనీపాటూ లేకుండా గాలికి తిరిగే మిత్రులకూ ఖర్చుచేసి ఇంటికి తిరిగొచ్చాడు.

“డబ్బు ఇలా ఎడాపెడా ఖర్చుచేస్తే ఎలా? వ్యవసాయం నచ్చకపోతే, ఏదైనా చిన్న వ్యాపారం ప్రారంభించు,” అన్నది కమల.

“ఎవరైనా సలహాలు చెబితే, నాకు కోపం ముంచుకువస్తుంది, తెలుసా?” అంటూ భార్య మీద విరుచుకుపడ్డాడు భద్రం.

ఈ విధంగా, తుమ్మల చెరువు పిశాచం ఇచ్చిన డబ్బు నెల తిరక్కుండా నే ఖర్చయి పోయింది. భద్రం మళ్ళీ ఆ రాత్రి చెరువులో దూకబోతున్నట్లు నటించి, పిశాచం ఇచ్చిన డబ్బుతో తిరిగొచ్చాడు. భర్త డబ్బుతో రావడం చూసి కమల నిర్ఘాంతపోయింది.

వ్యసనాలు మరింతగా పెరగడంతో భద్రం, ఈసారి ఇరవై రోజుల్లోనే డబ్బంతా ఖర్చు చేసేశాడు. భర్తను కోప్పడి లాభంలేదని గ్రహించిన కమల, “ఇంట్లో చిల్లి గవ్వ లేదు, ఏం చేసేట్టు?” అన్నది శాంతంగా.

“ఏం చేసేట్టా? అలా చూస్తూండు మరి,” అన్నాడు భద్రం భుజాలు ఎగరవేస్తూ.

ఆ రాత్రి మళ్ళీ తుమ్మల చెరువుకు బయల్దేరాడు భద్రం. కమల రహస్యంగా అతణ్ణి వెంబడించి, ఒక చెట్టు చాటున నిలబడి, అతడు పిశాచం నుంచి ఎలా డబ్బు