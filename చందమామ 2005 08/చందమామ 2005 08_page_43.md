మహారాష్ట్ర జానపద కథ

ముగ్గురు రాకుమారులు

రత్నగిరి రాజు రాజభూషణుడు ధర్మప్రభువుగా పేరుగాంచాడు. ఆయన పాలనలో ప్రజలు ఏ కొరతా లేకుండా సుఖశాంతులతో జీవించే వారు. ఆయనకు ముగ్గురు కుమారులు. ముగ్గురూ యుక్తవయస్కులయ్యారు. వారిలో ఒకరిని త్వరలో రాజ్యాభిషిక్తుణ్ణి చేయవలసి వుంది. అందువల్ల రాజు వారిని ఒకనాడు చేర బిలిచి, “మీరు ముగ్గురూ దేశాటన చేసి ప్రజల స్థితిగతులను, ప్రత్యక్షంగా చూసి తెలుసు కోవాలి. రేపు తెల్లవారగానే ముగ్గురూ మూడు దిశలకేసి వెళ్ళి, సాయంకాలానికల్లా తిరిగివచ్చి మీరు చూసినదానిని గురించి నాకు చెప్పండి,” అన్నాడు.

మరునాడు తెల్లవారగానే, ముగ్గురు రాకు మారులూ బయలుదేరారు. పెద్దకుమారుడు రాజకీర్తి తూరుపు దిక్కుకేసీ, రెండవ రాకు మారుడు రాజమూర్తి ఉత్తరం దిక్కుకేసీ, మూడవ రాకుమారుడు రాజస్నేహి దక్షిణం దిక్కుకేసీ పయనమయ్యారు. సూర్యాస్తమయం అయ్యేసరికి వెనుదిరిగి భవనం చేరుకోవాలని నిర్ణయించుకున్నారు.

రాజకీర్తి చాలా దూరం నడిచి ఒక అడవిని చేరుకున్నాడు. ఒక కొలను గట్టున పచ్చిక మేస్తున్న మూడు చక్కని గుర్రాలు ఆయన దృష్టిని ఆకర్షించాయి. దాపులనే వున్న పాడవైన చెట్టు కింద ఆశిసునుడైన ఒక యోగి ఆ గుర్రాల కేసి తదేకంగా చూస్తున్నాడు.

రాకుమారుడు యోగిని సమీపించి సాప్టాంగ నమస్కారం దేశాడు. యోగి మందహాసం చేస్తూ, “నువ్వు ఎవరివి నాయనా? ఈ అడవిలోకి ఎందుకు వచ్చావు?” అని అడిగాడు.

రాజకీర్తి తాను ఎవరైనదీ చెప్పి, తాను వెళు తూన్న కార్యం గురించి వివరించి, “మహాత్మా!