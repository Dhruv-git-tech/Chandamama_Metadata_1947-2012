సంప్పుడు, యోగి దేవనాథుడిలాగు తొందర పాటుతో సందర్భశుద్ధి లేని నిర్ణయానికి దారితీస్తుంది. ఇందుకు ఉదాహరణగా, ఆ యోగి కథచెబుతాను, శ్రమ తెలియకుండా, విను,” అంటూ ఇలా చెప్పసాగాడు:

ఒకానొకసముద్ర తీరంలో సింగవరం అనే గ్రామం వుండేది. ఆ గ్రామానికి దాపులనున్న అరణ్యంలో, దేవనాథుడనే యోగి ఆశ్రమం నిర్మించుకుని, అవసర సమయంలో ప్రజలకు సాయపడుతూండేవాడు. ఆయనకు దివ్యశక్తులున్నాయనేది చాలామంది విశ్వాసం.

సింగవరం గ్రామం, ఆ చుట్టు పక్కలా సకాలంలో వర్షాలు కురిసి పంటలు బాగా పండేవి. కృషికి తగిన ఫలితం లభించడం వల్ల, గ్రామస్థులంతా పచ్చగా వున్నారు. ఆ గ్రామానికి ఈమధ్యనే బాలయ్య అనే స్వార్థ

పరుడు గ్రామాధికారి అయ్యాడు. ఆయన ధనార్జన కోసం గ్రామంలో మద్యశాలలు, జూద గృహాలు ప్రారంభించాడు. అందువల్ల గ్రామంలోని కుర్రకారు దురలవాట్లకులోని య్యారు.

మద్యపానం, జూదం తమ గ్రామానికి తగ హని కొందరు గ్రామస్థులు బాలయ్యను హెచ్చరించారు. కానీ బాలయ్య వారితో, “కాలం మారుతోంది. దాంతోపాటే మనమూ మారాలి. గ్రామంలో అధికసంఖ్యాకులు కోరినదేనేను చేస్తున్నాను,” అని చెప్పి వారిని పంపేశాడు.

బాలయ్య పద్ధతులు నచ్చనివారిలో రంగన్న అనే రైతు కూడావున్నాడు. ఆయన భార్యమాలతి. వారికి సుబ్బన్న, ఎల్లన్న అని ఇద్దరు కొడుకులు. పెద్దవాడు సుబ్బన్న బుద్ధి మంతుడు. గ్రామంలోని బుద్ధిమంతులైన కుర్రవాళ్ళందరూ అతడితోనే స్నేహం చేసే వారు. రెండోవాడు ఎల్లన్న అల్లరివాడు. గ్రామంలోని అల్లరి కుర్రవాళ్ళందరికీ అతడే నాయకుడు.

తల్లిదండ్రులు ఎల్లన్న గురించి బాధపడితే, “తమ్ముడింకా చిన్నవాడు. వాడి బాగో గులు నేను చూసుకుంటాను. మీరు బెంగపెట్టుకోకండి,” అన్నాడు సుబ్బన్న వారితో.

తల్లి దీనికి తృప్తిపడక, “మొక్కై వంగనిది మానై వంగదు. తమ్ముణ్ణి మనం ఇప్పుడే అదుపు చేయాలి. కాని ఊళ్లోని జూదగృహాలు, మద్యశాలలు మూతబడితే తప్ప వాడు బాగుపడడు,” అని హెచ్చరించింది.

సుబ్బన్న తన స్నేహితులందరినీ కూడా గట్టుకుని గ్రామంలో హరికథలు, నాటకాలు