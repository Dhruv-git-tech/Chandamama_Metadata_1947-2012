రామశర్మ చేసిన రకరకాల ప్రయత్నాలు కొంచెం కూడా ఫలించలేదు. ఇంతలో ఒక వింత జరిగింది.

రామశర్మ ఒకనాడు విద్యార్థులకు కొన్ని శ్లోకాలు బోధిస్తున్నాడు. అవి చాలా కలినమైన శ్లోకాలు కావటంచేత విద్యార్థులు వాటిని గ్రహించలేకుండా ఉన్నారు. చెప్పినదే చెప్పి నోరు నొప్పిపుట్టి, రామశర్మ కాస్సేపు విశ్రాంతి తీసుకుందామని లోపలికి వెళ్ళాడు.

తండ్రి శిష్యులకు పాఠం చెప్పటానికి పడు తున్న శ్రమ కృష్ణశర్మ గమనిస్తూనే ఉన్నాడు. తండ్రి లోపలికి వెళ్ళగానే అతను వచ్చి, తండ్రి కూర్చునే ఆసనం మీద కూర్చుని, తానే పాఠం చెప్పటం మొదలు పెట్టాడు. చిత్రమేమి టంటే, రామశర్మ నోట వింటే అర్థంకాని శ్లోకాలు కృష్ణశర్మ నోట వింటూంటే విద్యార్థులకు మరింత తేలికగా అర్థమయ్యాయి.

లోపలినుంచి తిరిగి వస్తూ రామశర్మ ఆ దృశ్యం చూసి ఆశ్చర్యపోయాడు. తన కొడుకు తెలివి తక్కువవాడు కాడు. వాడి జ్ఞాపకశక్తి కూడా గొప్పది. చదువుకుంటే వాడికి అవలీ లగా ఎంత చదువైనా వస్తుంది.

రామశర్మ ఈమాటే అంటే, కృష్ణశర్మ, “ఎందుకు చదువుకోవాలి?” అని అడిగాడు.

“పదిమంది చేతా గౌరవం పాందాలన్నా, ధనం సంపాదించాలన్నా విద్య చాలా అవ సరం. ఇది నువ్వు ఎంత త్వరగా గ్రహిస్తే అంత మంచిది,” అన్నాడు రామశర్మ.

“మహాపండితుడి కొడుకునని అందరూ నన్ను గౌరవిస్తారు. బ్రాహృణ్ణి గనకపూజిస్తారు. ధనవంతుడి కొడుకును, ఇంక సంపాదించే దేమిటి?” అని కృష్ణశర్మా అడిగాడు.

కొడుకు బుద్ధి రామశర్మకు అర్థమయింది. దాన్ని మార్చటానికి ఏం చెయ్యాలా అని ఆయన ఆలోచిస్తూ ఉండగా, ఆయన ఇంటికి బంగారయ్య వచ్చాడు. ఇద్దరూ కలుకుసుని మాట్లాడుకోవటంలో, బంగా రయ్య కూడా తన కొడుకు గురించి ఇలాగే బాధపడుతున్నట్టు బయట పడింది. బంగా రయ్య కొడుకు వరాలయ్య కూడా జులాయి వాడుగా తయారై, తండ్రి తనను దారిలో పెట్ట టానికి ప్రయత్నించినప్పుడల్లా, “ధనవం తుడి కొడుకును! నాకు జాగ్రత్తగా ఉండ వలసిన అవసరం ఏమిటి?” అంటున్నాడు.

మిత్రులిద్దరూ కూర్చొని ఒక పథకం వేశారు. ఆ పథకం ప్రకారం బంగారయ్య, తన కొడుకును రామశర్మఇంట వదిలి, తాను భార్యతోసహా వ్యాపారం మీద నగరం విడిచి