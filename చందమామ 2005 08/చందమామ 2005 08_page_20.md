ఏర్పాటు చేసి, మద్యపానం వల్ల ఆరోగ్యం
ఎలా దెబ్బతింటుందో, జూదం వల్ల నష్టాలే
మిటో పురాణ కథల రూపంలో ప్రచారం
చేశాడు.

అన్న సుబ్బన్న చేస్తున్న ఈ మంచి పనులు
ఎల్లన్నకు కోపం తెప్పించినై. వాడు తన స్నేహి
తులతో ఏం చేయాలా అని చర్చించాడు.
వాళ్ళు, “నీ అన్న మంచివాడన్న పేరు తెచ్చు
కుంటున్నాడు. ఇక మనకు ఈ విషయంలో
గ్రామాధికారి బాలయ్యగారే సాయపడాలి,”
అన్నారు.

బాలయ్య కూడా సుబ్బన్న ప్రచారాన్ని
ఎలా ఆపాలా అని చూస్తున్నాడు. ఎల్లన్నా
వాడి స్నేహితులూ తన ఇంటికి రాగానే
ఆయన, “వజ్రాన్ని వజ్రంతోనే కోయాలి;
ముల్లును ముల్లుతోనే తీయాలి. మనం
సుబ్బన్న మంచితనాన్నే ఉపయోగించుకుని,
గ్రామమంతా వాణ్ణి అసహ్యంచుకునేలాంటి
తప్పు వాడిచేత చేయించాలి,” అంటూ ఓ
పథకం చెప్పాడు.

ఆ ప్రకారం ఎల్లన్న స్నేహితుడొకడు
సాధువు వేషంలో సుబ్బన్నను కలిసి, “నీ
తమ్ముడు ఎల్లన్న అంటే మీ కుటుంబీకు
లందరికీ ఎంతో ప్రేమాదరాలున్నాయని
విన్నాను. వాడు బుద్ధిమంతుడు కావాలంటే
అందుకో పెద్ద సాహసం చేయాలి. చేస్తావా?”
అన్నాడు.

సుబ్బన్న వెంటనే సరేనన్నాడు.

“ఐతే, ఈ అర్ధరాత్రి ఒంటరిగా రామాల యానికి వెళ్ళు. గర్భగుడిలో శ్రీరాముడి విగ్రహానికున్న కిరీటాన్ని తీసుకుని ఇంటికి

తెచ్చి, నిద్రపోతున్న నీ తమ్ముడి తల మీద
కాసేపుంచు. తిరిగి కిరీటాన్ని స్వామి శిరసున
చేర్చు. అలా చేస్తే నీ తమ్ముడు పితృవాక్య
పరిపాలనలో శ్రీరాముణ్ణిమించిన వాడౌతాడు.
కానీ ఇదంతా రహస్యంగా జరగాలి. మధ్యలో
పట్టుబడితే-ఎవరేమడిగినా, అంతా నా కర్మ
అని వూరుకోవాలి. ఇంకేమైనా చెప్పావో, ఈ
గ్రామానికే అరిష్టం జరుగుతుంది,” అన్నాడు
దొంగసాధువు గంభీరంగా.

దొంగసాధువు మాటలు నమ్మిన సుబ్బన్న
అర్ధరాత్రి రామాలయానికి వెళ్ళాడు.
బాలయ్య చేసిన ఏర్పాటు ప్రకారం గర్భగుడి
తలుపులకు తాళాలు లేకపోతే, దేవుడు
తనకు సాయపడుతున్నాడనుకున్నాడు,
సుబ్బన్న. అతడు విగ్రహానికి నమస్కారం చేసి
కిరీటాన్ని తీశాడు. ఆసరికి గుడి బయట