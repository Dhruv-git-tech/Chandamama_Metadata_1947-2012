చందమామ కబుర్లు

పన్నుపుల్లపై నగిషీపనులు!

శిలలపై శిల్పాలు చెక్కడం; కొయ్యల మీద,
లోహాల మీద నగిషీ పనులు చేయడం
సర్వసాధారణమైన విషయం. బెంగుళూ
రుకు చెందిన సి. మల్లికార్జున రెడ్డి
అనే విద్యార్థి సుద్దముక్కల మీద
అంటే తరగతిలో లభించే చాక్ పీసెస్
మీద చిత్రాలు చిత్రించడానికి
ప్రయత్నించాడు. చిత్రాలు బాగా
రావడంతో, వాటిని గిన్సీస్ బుక్ఆఫ్ వరల్డ్
రికార్డ్స్ వారికి పంపాడు. కాని, అవి అంగీ
కరించబడలేదు. అయినా మల్లికార్జున తన
ప్రయత్నం మానుకోలేదు. మిత్రుల ప్రోత్సాహంతో పన్ను గుచ్చుకునే
పుల్లల మీద నగిషీ పనులు చేయడం ప్రారంభించాడు. ఇటీవల గిన్సీస్ ప్రతినిధుల సమక్షంలో వేలెడంత
పన్ను పుల్ల మీద 25 వలయాల అందమైన హారాన్ని చెక్కాడు. 1993లో అమెరికాకు చెందిన
బాబ్ షామ్ 17 వలయాలతో సృష్టించిన రికార్డును మల్లికార్జున అధిగమించాడు. కర్ణాటక రాష్ట్రం
కోలారు జిల్లా తోప్పనహల్లికి చెందిన సి. మల్లికార్జున రెడ్డి బెంగుళూరులో బి.ఎస్.సి., చదువుతున్నాడు.

చలిపులి బారి నుంచి...

భారత్ సరిహద్దులోని సియాచిన్ వద్ద దాదాపు 2,000 మంది
సైనికులు కాపలా వుంటున్నారు. అక్కడ శీతాకాలంలో మైనస్
55-60 డిగ్రీల సెల్ఫియస్ ఉంటుంది. అక్కడి సైనికులది
ప్రతిక్షణం జీవన్మరణ పోరాటం. అందుకే ఎముకలు కొరికే
చలిపులి బారి నుంచి తమను కాపాడుకోవడానికి ఒక్కొక్క
సైనికుడికి రెండు లక్షలకు పైగా ఖరీదు చేసే ప్రత్యేకమైన
ఉడుపులు ఇస్తారు. యూనిఫారంలో వాళ్ళు ధరించే
కోఫాక్ బూట్లు ఆస్ట్రేలియా నుంచి తెప్పిస్తున్నారు. వాటి
ధర జత రూ. 7,200; స్విట్జర్లాండ్ సాక్స్ రూ. 1,100;
ఇటలీ గ్లోవ్స్ రూ. 2,100; స్విట్జర్లాండ్ జాకెట్స్
రూ. 18,000; స్విట్జర్లాండ్ ప్యాంట్లు రూ. 8,800;
ఫిన్లాండ్ నుంచి తెప్పించే చొక్కాలు రూ. 3,400; కెనడా
నుంచి తెప్పించే టోపీల ధర ఒక్కొక్కటి రూ. 1,000.