కాళీవర్మతో, “కాళీవర్మా, నువ్వు మహావీరు డివి, సందేహం లేదు,” అన్నాడు.

రాజు జితకేతుడు నవ్వుతూ, కాళీవర్మ చేయిపట్టుకుని, అతణ్ణి కాంచనలత దగ్గిరకు తీసుకువచ్చి, “నా దత్తు కుమార్తె కాంచన లతకూ, ఈ క్షత్రియ యువకుడు కాళీ వర్మకూ, ఇదే మీ అందరి సమక్షంలోనూ పాణిగ్రహణం చేయిస్తున్నాను. నా తదనం తరం ఇతడే చంద్రశిలానగరానికి రాజు!” అన్నాడు.

అందరూ హర్షధ్వానాలు చేశారు. అంతలో కొలను నుంచి ఒక చావుకేక వినిపించింది. అందరూ అటు చూసేసరికి, ఒక పెద్దమొస లితో తాంత్రిక మిథ్యామిశ్రుడు చావుబతు కుల పోరాటం చేస్తున్నాడు. అది చూసి భల్లూక మాంత్రికుడు ఉత్సాహంగా మంత్ర దండాన్ని పైకెత్తి ఊపుతూ, “భల్లూకపాదగురో! భల్లూకేశ్వరీదేవికి ఇక మీరే ప్రధాన పూజా రులు! మీ విరోధిమొసలికి ఆహారం అయి పోతున్నాడు,” అన్నాడు.

అందరూ చూస్తూండగానే మొసలి, తాంత్రిక మిథ్యామిశ్రుణ్ణి నోటకరుచుకుని కొలను నీట మునిగిపోయింది. రాక్షసుడు ఉగ్రదండుడు, నీటి ఒడ్డుకు పోయి, ప్రాణం కడబట్టిపడివున్న కాలదండ రాక్షసుణ్ణి కూర్చో బెట్టి, “అన్నా! ఇంతకాలంగా నిన్ను హింస పెట్టిన తాంత్రికుడు మొసలికి ఎర అయి పోయాడు. ఇక లే!” అంటూ వీపున గట్టిగా చరిచాడు.

రాక్షసుడు కాలదండుడు చప్పనలేచి నిలబడి, రెండు చేతులతో గొంతు గట్టిగా పట్టుకుని, కొలను కేసీ చూస్తూ కీచుమంటూ అరిచి, “తమ్ముడూ, ఉగ్రదండా, ఆ తాంత్రి కుడు చచ్చాడా? వాడు తినిపించిన విషాలతో, వాడంటే పుట్టిన భయంతో, ఇంతకాలంగా నేను మూగవాణ్ణయిపోయాను. ఇంత రాక్షసుణ్ణయిన నన్ను ఎదిరించి, మూర్ఛపోగొట్టిన ఆ మహావీరు డెక్కడ?” అంటూ పెద్ద అంగలు వేస్తూపోయి, కాళీవర్మనూ, పక్కనే నిలబడి వున్న కాంచనలతనూ ఎత్తి, భుజాల మీద కూర్చోబెట్టుకున్నాడు.

భల్లూకమాంత్రికుడితో పాటు అక్కడ ఉన్నవారందరూ బ్రహ్మానందపడిపోతూ, హర్ష ధ్యానాలు చేశారు. - (అయిపోయింది)