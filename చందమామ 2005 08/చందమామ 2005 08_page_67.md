# విజ్ఞానం .... వినోదం .... వికాసం ....

## విజ్ఞాన వీచికలు :

### తిమింగిలం ఎముకపై చిత్రాలు

19వ శతాబ్దంలో నౌకలు నడవడానికి ఇప్పటిలా యంత్రాలు ఉపయోగించేవారు కాదు. అందువల్ల నావికులు నౌకలు నడపడానికి, గమ్యస్థానం చేర డానికి సముద్రం మీద వీచేగాలుల మీదే ఆధార పడి ఉండేవారు. అప్పుడు తిమింగిలాల వ్యాపారం కూడా తారాస్థాయిలో ఉండేది. అందువల్ల నావికులు నౌకలలో సముద్ర మధ్యంలో రోజుల తరబడి ఉండి పోవలసి వచ్చేది.

సముద్రం మధ్య వుంటూ ఏమీ తోచనప్పుడు, నావికులు తిమింగిలాల పైదవడ ఎముకలను సేకరించి, వాటి మీద చిత్రాలు చిత్రించేవారు. వీటిని 'స్కిమ్‌షాస్' అనేవారు.

స్కిమ్‌షాస్ చిత్రించడానికి మొదట తిమింగిలం ఎముకను నున్నగా అద్దంలా మెరిసే వరకు పాలిప్ష చేసేవారు. ఆ తరవాత పదునైన కత్తితోగాని, సూది మొనతోగాని దాని మీద చిత్రాన్ని చెక్కేవారు. ఆ తరవాత ఆ గాడిలో రంగుల సిరాను నింపేవారు. చివరగా అదనంగా ఉన్న సిరాను తుడిచేసేవారు.

అనాటి నౌకాయానం గురించీ, నావికుల స్థితి గతుల గురించీ తెలుసుకోవడానికి ఈ 'స్కిమ్‌షా'లు ఉపయోగపడతాయి.

## మన పరిసరాలు :

### ఒకే చేపలో నాలుగు

‘పోర్చుగీస్-మ్యాన్-ఆఫ్-వార్’ అన్న వాక్యం చదవగానే మీకేమనిపి స్తుంది? అదేదో యుద్ధ నౌకఅనేభావం స్ఫురించ వచ్చు. అదేం కాదు. ఇది లోతైన సముద్ర జలాలలో నివసించే అపాయకర మైన ప్రాణి. ఇది మామూలుగా వెచ్చటి నీళ్ళలో నివాసముంటుంది.

జెల్లీ చేప కుటుంబానికి చెందిన ఈ జంతువు, నిజానికి ఒకటి కాదని శాస్త్రవేత్తలు అభిప్రాయ పడుతున్నారు. బాగా పరిణతి చెందిన నాలుగు రకాల పోలిప్స్ సముదాయం ఇది అని అంటారు. పోలిప్స్, కోలెంటిరేట్ జంతువుల కూటమికి చెంది నవి. స్థూపాకార శరీరాలతో, పాడవాటి మీసాలతో చుట్టబడిన నోళ్ళుగల జంతువులు ఇవి.

వెన్నెముకలేని ఈ జంతువులు సముద్ర జలాలపై తేలుతూ కనిపిస్తాయి. సముద్ర జలాలపై వీచే గాలులకు అనుగుణంగా తమ శరీర ఆకృతులను మార్చుకుంటూ ఇవి నీళ్ళ మీద ప్రయాణం చేస్తాయి.

ఇవి తమ నీలం రంగు దారాల్లాంటి పాడవాటి మీసాలతో ఎదురుపడే ప్రాణులను కుడతాయి.

ఇవి కుడితే దురదలు పుడతాయి. వాపులు వస్తాయి. ఒక్కొక్కసారి శ్వాసక్రియను కూడా దెబ్బతీసి గుండె ఆగి పోయేలాగా చేస్తాయి.