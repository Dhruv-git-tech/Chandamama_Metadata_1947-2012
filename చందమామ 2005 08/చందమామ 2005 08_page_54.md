అని శివుడిపై విజృంభించాడు. శివుడు విసి
రిన త్రిశూలం జలంధరుడి రొమ్ముతాకి
ఖంగుమంటూ కిందపడింది.

పార్వతి భయంతో పారిపోయి రాధా దేవిని
ప్రార్థించింది.

రాధ పార్వతితో, “జలంధరుడు శివుడి
నేత్రాగ్ని నుంచే పుట్టాడు. శివుడి వల్లనే అతని
సంహారం జరగాలి. అయితే అతనికిగల
కృష్ణకవచం వల్ల ఏ ఆయుధమూ అతని
కెటువంటి హానీ చేయలేదు. తులసీదేవి
పాతివ్రత్య మహిమవల్ల అతనికి ప్రాణభయం
లేదు! విష్ణు మాయకు అతీతమైనది ఏదీ
లేదు. నీవు విష్ణువును ప్రార్థించు, ఏం చేసినా
అతడే చేస్తాడు!” అని చెప్పింది.

పార్వతి ప్రార్థన విని విష్ణువు వృద్ధ
బ్రాహ్మణరూపంతో వెళ్ళి, హిమాచల శీతలా
నికి గజగజ వొణికిపోతూ జలంధరుణ్ణి అనేక
విధాలుగా పాగిడి, “వీరాధి వీరుడివైన నీకు
వేరొక కవచమెందుకు? చలిజ్వరంతో చస్తున్న
నాలాంటివాడికిస్తివా బతికిపోతాను!” అన్నాడు.

జలంధరుడు దర్పంతో, “ఔను! కృష్ణ కవచం నాకేల? తీసుకో!” అని బ్రాహ్మాడికి దానం ఇచ్చేశాడు.

తరవాత విష్ణువు జలంధరుడి రూపంతో తులసీదేవి మందిరంలోకి వెళ్ళాడు. అక్కడ కైలాసంలో శివుడికీ, జలంధరుడికీ యుద్ధం జరుగుతున్నది.

ఒకానొకప్పుడు గండకి అనే దేవవేశ్య భూలోకానికి చేరి విష్ణువును గూర్చి గొప్ప తపస్సు చేసింది. విష్ణువు ప్రీతిజెంది ఏం కావాలో కోరుకోమన్నాడు. “దేవా! నిన్ను నాలో

రత్ననిధుల్ని దాచుకొన్నట్లుగా గుప్తపరుచు కోవాలి,” అన్నది గండకి.

విష్ణువు, “నుప్వ, గండకీనదిగా ప్రమోచ్ఛు. నీజలాల్లో, నేనుసాల గ్రామాన్నయి ఉంటాను!” అని చెప్పాడు. గండకి నదిగా మారింది.

తులసీదేవి విష్ణు మాయాప్రభావానికి లోనై, తన పెనిమిటి ఇన్నాళ్ళకు వచ్చినందుకు అనందంతో భ్రమలోపడిపతిరూపంలో ఉన్న విష్ణువు పాదాలకు ప్రణమిల్లింది. అదే సమయంలో శివుడు జలంధరుడి కంఠాన్ని త్రిశూలంతో ఛేదించాడు. ఆ శిరస్సు ఎగిరి వచ్చి తులసీదేవి చేతులకు తగుల్తూపడింది. విష్ణువు నిజరూపం పొందాడు.

తులసి తృళ్ళిపడి భర్తశిరస్సును చూసి, భ్రమనుంచి విముక్తురాలై, “ఓ, విష్ణూ! నన్ను మోసగించినందుకు నువ్వు రాయిగా మారు!” అన్నది.