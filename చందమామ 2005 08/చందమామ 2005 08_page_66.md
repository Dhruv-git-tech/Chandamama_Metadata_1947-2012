మానవ నిర్మిత మహాద్భతాలు

తాజ్ మహాల్

తాజ్ మహాల్ మనదేశు అద్భుతాలలో అగ్రగణ్యమైనది మాత్రమే గాక, ఈ కాలపు ప్రపంచాద్భుతాలలో ఒకటిగా ఎంచబడుతున్నది.

అక్బరు కాలంలో మొగలు చక్రవర్తుల రాజనివాసం ఢిల్లీనుంచి అగ్రాకు మారింది. అటు తరవాత అక్బరు మనుమడైన షాజహాన్ భార్య ముంతాజ్ మహల్ 1631లో చనిపోతూ, తన ఆఖరు కోరికగా భర్తను తిరిగి పెళ్ళాడవద్దనీ, తన పేరు చిరస్థాయిగా ఉండే కార్యం ఏదైనా చేయమనీ కోరింది. షాజహాన్ ఈ రెండు కోరికలూ చెల్లించాడు. ఆయన తిరిగి పెళ్ళాడలేదు, తన భార్యకు స్మారకచిహ్నంగా అపూర్వమైన తాజ్ మహాల్ కట్టడాన్ని నిర్మించాడు.

దీని నిర్మాణం గురించి ఒక ప్రాచీన పర్షియను గ్రంథంలో ఒక పుక్కిటికథ ఉన్నది. తాను తలపెట్టిన కట్టడానికి పథకం తయారుచేయగలవాడి కోసం ఆయన దేశమంతటా వెతికించాడట. చివరకు ఆయనకు ఒక వృద్ధ తపస్వి దొరికాడట. ఆయన సూచనపై ఒక శిల్పిచేత ఏదో మూలిక తినిపించారు. దాన్ని తిన్న శిల్పి తాజ్ మహాల్ పథకం తయారుచేసి స్పృహతప్పి పడిపోయాడట.

ఏమైనప్పటికీ తాజ్ మహాల్ నిర్మాణం 22 ఏళ్లు సాగింది. అసంఖ్యాకులైన పనివాళ్ళు దాన్ని నిర్మించారు. దాని నిర్మాణానికి 3 కోట్ల రూపాయలు వ్యయమయింది. 1653 నాటికి అది పూర్తి అయింది. 1666లో షాజహాన్ కూడా చనిపోయాడు. ఆయననుకూడా తాజ్ మహాల్ లోనే, భార్యపక్కన సమాధిచేశారు.

తాజ్ మహాల్ తెల్లని పాలరాతితో కట్టినది. దాని నిడివి 130 అడుగులు; ఎత్తు సుమారు 200 అడుగులు. యమునానది ఒడ్డున ఉన్న ఈ కట్టడం చుట్టూ అందమైన సైప్రెస్ తోట లున్నాయి. వెన్నెలలో చూస్తే ఈ కట్టడం అతిలోక రమణీయంగా ఉంటుంది.

పెన్నా సిమెంట్ వారి
పెన్నా సూపర్
OPC43 గ్రేడ్ సిమెంట్

PENNA CEMENT INDUSTRIES LTD.
Plot No 703, Srinivasan Colony, Road No.3, Sangam Hills, Hyderabad-500 034, (A.P.)
www.pennocements.com, Email: marketing@pennocements.com

Phone: 23353950,
23353952
Fax: 040-23353951