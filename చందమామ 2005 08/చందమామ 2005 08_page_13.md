మిశ్రుడి పెంపుడు జంతువై వుంటుంది. మనం చడీ చప్పుడూ కాకుండా దీన్ని అనుసరించిపోతే, వాడెక్కడ వున్నదీ తెలుసుకోవచ్చు,” అన్నాడు రాక్షణుడు ఉగ్రదండుడు.

ముగ్గురూ ఎలుగుబంటు వెనకగా కొంత దూరం వెళ్ళేసరికి, ఒక చెట్టు కింద భల్లూక మాంత్రికుడూ, తెల్లని గడ్డంతో, బక్కచికిన శరీరంతో, మెడలో రుద్రాక్షమాలలతో ఒక వృద్ధుడూ వాళ్ళ కంట బడ్డారు. సామంతు సూర్యభూపతి వాళ్ళతో ఏదో మాట్లాడుతున్నాడు.

కాళీవర్మను అంతదూరాన చూస్తూనే భల్లూకమాంత్రికుడు లేచి నిలబడి, “శిష్యా కాళీ!” అంటూ పెద్దగా కేక పెట్టి, “ఇరుగో, నా గురువు భల్లూకపాదుడు, ఇక్కడే వున్నారు! సూర్యభూపతి కుమార్తె అయిన కాంచన లతను తాంత్రికమిథ్యామిశ్రుడు కోటలో

నుంచి అపహరించుకుపోయాడు. ఇప్పుడేం చేయబోతున్నావు?” అన్నాడు.

ఉగ్రదండుడు ముసలి భల్లూకపాదుడి కేసి కోపంగా చూస్తూ, “నా అన్న కాలదండు డెక్కడ?” అని అడిగాడు.

భల్లూకపాదుడు మెడలోని రుద్రాక్షమాల కేసి ఒకసారి చూసుకుని, చిరునవ్వు నవ్వి, “ఈ ప్రిశ్న అడగవలసింది నన్ను కాదు, తాంత్రిక మిథ్యామిశ్రుణ్ణి! వాడు మందు మాకులతో నీ అన్నను మూగవాణ్ణి చేసి, నేనీ ఎలుగుబంటును వాహనంగా వాడుకుంటున్నట్టు, వాడుకుంటున్నాడు. వాణ్ణి ఈ అర్యాణంలో వెతికి పట్టగలిగితే, అక్కడ నీ అన్న కాలదండుడితోపాటు, రాజకుమార్తె కాంచన లత కూడా దొరుకుతుంది. మీలో అంత సాహసికులెవరు?” అన్నాడు.

కాళీవర్మ కత్తిపిడి మీద చేయువేసి, “ఆ సాహసం ఏదో నేనే చేసి, ఆ కాంచనలతను రక్షించటమేకాదు, ఆ తరవాత ఆ తాంత్రికుణ్ణీ, నిన్నూ, నా కత్తికి బలిచేస్తాను. మంత్రతంత్రాలు నేర్చిన దుష్టులెవరూ, ఈ ప్రాంతాల ప్రాణాలతో వుండటానికి వీలులేదు,” అన్నాడు.

ఆ మాటలకు భల్లూకమాంత్రికుడు పళ్ళు కొరుకుతూ, మంత్రదండం పైకెత్తబోయేంతలో, సామంతు సూర్యభూపతి అతణ్ణి వారించి, “కాళీవర్మా ఈ భల్లూకపాదుడూ, ఈయన శిష్యుడైన భల్లూక మాంత్రికుడూ మనకు శత్రువులు కాదు. శంఖం ఊదుతూ, మాయామర్కటుణ్ణి గురువైన తాంత్రికుడి దగ్గిరకు రావలసిందిగా హెచ్చరిస్తున్న, వాళ్ళ సేవకుణ్ణి పట్టుకునేందుకు, ఇంతకు ముందే