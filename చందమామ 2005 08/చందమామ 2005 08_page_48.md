చాయి. దీని అంతరార్థం ఏమిటి?” అని అడిగాడు యోగి.

“తోటలోని చెట్టు చేమలను కాపాడడానికే కంచె ఏర్పాటు చేయబడింది. తన యజమాని ఆస్తిని నాశపరిచే సేవకుడిలాంటిది ఆ కంచె,” అన్నాడు రాజు.

యోగి మందహాసం చేసి, రెండవ రాకుమా రుడు చూసిన దృశ్యం గురించి చెప్పి, “రాజా! ఆ ముసలివాడు మోస్తూన్న బరువైన కట్టెల మోపు చాలదని ఇంకా ఎండు కట్టెలు ఏరు తూనే ఉన్నాడు. దీని భావం ఏమిటో చెప్పగ లవా?” అని అడిగాడు.

“ఆ ముసలివాడు తన దగ్గర ఉన్న దానితో తృప్తి చెందలేదు. పర్యవసానాలను గురించి పట్టించుకోకుండా ఇంకా ఇంకా కావాలని ప్రాకులాడే పేరాశాపరుల దురవస్థకు చిహ్నం ఆ దృశ్యం!” అన్నాడు రాజు.

“బాగా చెప్పావు,” అని మరొక్కసారి మంద హాసం చేసిన యోగి, “నీ చిన్న కుమారుడు దాహం తీర్చుకోవడానికి వెళితే కొలనులోని నీళ్ళు దూర దూరంగా వెళ్ళిపోయాయి. మరి దీని వివరణ ఏమిటి రాజా?” అని అడిగాడు.

“సంపదలు ఉన్నప్పుడు దుబారాగా ఖర్చు చేసి, పనికిమాలిన వాటికోసం వృధా చేసే వారికి చివరికి ఏదీ మిగలదు!” అన్నాడు రాజు.

మరుక్షణమే రాకుమారులు ముగ్గురూ నవ్వుతూ కనిపించారు. రాతిస్తంభాల జాడలేదు.

“నా కుమారులకు మళ్ళీ ప్రాణందానం చేసిన తమకు నేను జీవితాంతం రుణపడి ఉన్నాను. తమ ఆశీస్సులతో వారిని రాజధానికి తీసుకువెళతాను. తమరు కరుణతో రాజధానికి విచ్చేసి, నా కుమారులకు విద్యాబుద్ధులు నేర్పి

వారిని వివేకవంతులుగా తీర్చిదిద్దాలని ప్రార్థిస్తు న్నాను,” అన్నాడు రాజు యోగికి చేతులెత్తి నమస్కరిస్తూ.

రాజు ప్రార్థనకు యోగి అంగీకరించాడు. “మీరు ముగ్గురూ మూడు గుర్రాల మీద మీ తండ్రితో రాజధానికి బయలుదేరండి, నేను త్వరలో వస్తాను,” అని రాకుమారులను ఆశీర్వ దించాడు.

రాజూ, రాకుమారులూ సంతోషంగా రాజ ధానికి బయలుదేరారు. మరి కొన్నాళ్ళకు రాజ ధానికి వచ్చిన యోగికి, భక్తి ప్రపత్తులతో మేళ తాళాలతో స్వాగతం పలికారు. యోగి రాకుమా రులను వివేకవంతులుగా, ఆదర్శపాలకులుగా తీర్చిదిద్దాడు.