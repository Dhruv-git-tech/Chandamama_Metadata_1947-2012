విద్యమహాము

దేవగిరి ఆనే ఊళ్లో సోమదేవు డనే వాడికి ఇద్దరు కొడుకు లుండేవారు. పెద్ద వాడు పొలమూ పుట్రా చూసుకుంటూ ఇంటి దగ్గిరే ఉండి పోయాడు. రెండో వాడు జయదేవుడు విద్యాభిలాషతో ఇల్లు విడిచి తగిన గురువును వెతుక్కుంటూ దేశ సంచారం బయలుదేరాడు.

జయదేవుడు తిండి లేకుండానూ, సరి అయిన నిద్ర లేకుండానూ చాలాకాలం ప్రయాణం చేసి చివరకు ఒక గ్రామంలో హరిశర్మ ఆనే ఆయన ఇంటి ముందు శోష వచ్చి పడిపోయాడు.

హరిశర్మ జయదేవుణ్ణి తన ఇంటి లోపలికి తీసుకు పోయి, తాగటానికి నీరిచ్చి, స్నానం చేయించి భోజనం పెట్టి అతడి సమాచారమంతా తెలుసుకున్నాడు. జయదేవుడు విద్యాభిలాషతో ఇల్లు వదిలి పెట్టి మంచి గురువు కోసం తిరుగుతున్నా

డని విని హరిశర్మకు చాలా సంతోషమయింది. ఆయన గొప్ప పండితుడు. అందుచేత జయదేవుణ్ణి మూడేళ్ళపాటు తన ఇంటనే ఉంచుకుని, భోజనం పెట్టి చదువు చెప్పాడు. జయదేవుడు సూక్ష్మబుద్ది కావటంచేత ఆ మూడేళ్ళ కాలం లోనే గురువుగారికి తెలిసిన విద్యలన్నీ నేర్చేసుకున్నాడు.

తరవాత హరిశర్మ జయదేవుడితో, 'నాయనా, ఇంకొక గురువు దగ్గిర కొన్ని విద్యలు నేర్చితే గాని నీ చదువు పూర్తి కాదు. ఆ గురువు ఒక కోయరాజు. అతను నీకు చోరవిద్యా, వేటా మొదలైనవన్నీ నేర్పుతాడు. అతడి దగ్గిరికి ఎలా వెళ్ళాలో నేను చెబుతాను,'' అన్నాడు.

హరిశర్మ చెప్పిన మార్గాన బయలుదేరి జయదేవుడు కోయరాజు పద్దకు వెళ్ళాడు. హరిశర్మ పంపిన శిఘ్యుడని తెలుసుకుని