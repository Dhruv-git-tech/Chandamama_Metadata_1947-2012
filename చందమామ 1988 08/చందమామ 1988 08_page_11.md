వారి. తథాస్తుదేవతలు వుంటారు. వాళ్ళు తథాస్తు అంటే, మనం తిట్టినతిట్టు నిజంగా జరిగిపోతుంది. అందువల్ల, సాధ్యమైనంత వరకు మంచే మాట్లాడాలి !”

నరసింహానికి హరిదాసు మాటలు విని పించాయి. అతడు మంచం మీది నుంచి లేచి, “ఇంకా వంటగదిలోనే ఆఘోరిస్తు న్నావా, మొద్దూ” అంటూ భార్యసు కసిరాడు.

“ఇదుగో, మొహం కడు క్కుని వచ్చేస్తాను,” అంటూ భానుమతి బావి దగ్గిర నుంచి జవాబిచ్చింది.

“నీ మొహం మండ! ఎప్పుడూ ఆలస్యమే,” అన్నాడు నరసింహం.

ఆ మరుక్కణం పెరట్లో నుంచి ఘొల్లు మంటూ శోకాలు ప్రారంభించింది, భాను మతి.

“మొహం మండిపోతున్నది. బాబోయ్! భరించరాని మంటలు, దేవుడోయ్!” అంటూ ఆమె మొహం మీద నీళ్ళు చల్లుకుంటూ కేకలు పెట్టసాగింది.

భానుమతి మొహం మంట ఎంత సేపటికీ తగ్గకపోయేసరికి, నరసింహం ఆమెను వెంటబెట్టుకుని దగ్గిరలో వున్న వైద్యుడింటికి వెళ్ళాడు.

“ఆయన భోజనం చేస్తున్నారు. ఇప్పుడే వస్తారు, కూర్చోండి!” అన్నది వైద్యుడి భార్య.

భార్యాభర్త లిద్దరూ అరుగు మీద కూర్చున్నారు. భానుమతి మొహం మంట భరించలేకపోతున్నది. పదీపది హేసు నిమిషాలు గడిచినా వైద్యుడు బయటికి రాలేదు.

ఇది చూసి నరసింహం మండిపడుతూ, భార్యతో, “వీడు వైద్యుడా, బకాసురుడా! ఎంత సేపు తింటాడు? త్వరగా బయటికి పచ్చి కూలబడడేం,” అన్నాడు.

ఆ మరుక్కణం వైద్యుడు గబగబా బయటికి వచ్చి, అరుగుపక్కన కూలబడి పోయి మూలగసాగాడు. వైద్యుడి భార్య శోకాలు ఆరంభించింది.