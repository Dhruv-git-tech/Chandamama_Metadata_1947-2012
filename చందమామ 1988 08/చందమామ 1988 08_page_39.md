కోయరాజు జయదేవుణ్ణి తప పద్ద ఒక సంవత్సరంపాటు ఉంచుకుని దొంగ తనాలు చెయ్యటమూ, దొంగలను పట్టటమూ, మృగాల జాడలు తెలుసుకోవటమూ, వేటాడటమూ మొదలైన విద్యలన్నీ నేర్పాడు.

ఈ విధంగా సకల విద్యలూ నేర్చి జయదేవుడు ఇంటి మార్గంపట్టి వస్తూ, ఒక రోజు ఒక గ్రామం చేరి ఒక బ్రాహ్మణ గృహంలో మంచి నీరిమ్మని అడిగాడు. ఆ ఇంటి యజమాని జయదేవుణ్ణి లోపలికి ఆహ్వానించి, అతిథి సత్కారమంతా చేసి అతని సంగతి అంతా తెలుసుకుని, '‘అబ్బాయి, నీ విద్యాకౌశలం పరీక్షించ

టానికి ఒక్క ప్రశ్న అడగనా?’’ అన్నాడు చిన్నగా నవ్వుతూ.

‘‘అడగండి,’’ అన్నాడు జయదేవుడు ఉత్సాహంగా.

‘‘నీవు రాకమునుపు ఈ ఇంటి కెవరు వచ్చారు ? ఈ ఇంటి ముందుగా ఎవ రెవరు వెళ్ళారు ? చెప్పు చూస్తాం !’’ అన్నాడు ఇంటి యజమాని.

జయదేవుడు లేచి బయటికి వెళ్ళి, కొంత సేపయాక తిరిగి వచ్చి. ‘‘నేను రాకపూర్వం మీఇంటికి నలుగురు వ్యక్తులు వచ్చారు. వారు రాజభటులో, సైనికులో అయి ఉంటారు. వారు మీ ఇంటి నుంచి బయలుదేరి ముందుకు సాగిపోయారు. వారికన్న ముందుగా ఒక మనిషి మీ ఇంటి ముందుగా వెళ్ళాడు. వాడి నెత్తి మీద ఒక బొగ్గుల మూట ఉన్నది. వాడేదో దొంగతనం చేసి ఉంటాడు,’’ అని ఇల్లు గల బ్రాహ్మణుడితో అన్నాడు.

ఈ మాటలు విని బ్రాహ్మణుడు నిర్వాంతపోయి, ‘‘మా ఇంటికి నలుగురు రాజభటులు వచ్చినమాట వాస్తవం. జరిగినదేమంటే, రాణిగారి రత్నం ఒకటి దేవాలయం ప్రాంతాల పడి పోయింది. అది పోయిందని తెలిసి వెతికే లోపుగా దాన్ని ఎవరో కాజేశారు. అందుచేత రాజభటులు అందరి ఇళ్ళకూ వచ్చి సోదా