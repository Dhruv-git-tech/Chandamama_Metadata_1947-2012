చేశారు. అలాగే మా ఇల్లు కూడా సోదా చేశారు. కాని పోయిన నగ దొరకలేదు. దొంగ ఒకడు మా ఇంటి ముందుగానే వెళ్ళాడని నీవు చెబుతున్నావు గనక, పోయిన నగ తిరిగి సంపాదించి దొంగను రాజుగారికి పట్టి యిస్తివా, నీకు గొప్ప బహుమానం దొరుకుతుంది,'' అని జయ దేవుడితో అన్నాడు.

జయదేవుడు బ్రాహ్మణుడితో మళ్ళీ వస్తానని చెప్పి, బయలుదేరి దారి మీదనే దృష్టి ఉంచి నడుస్తూ ఒక ఇంటిదాకా వెళ్ళాడు. అది ఒక స్వర్ణకారుడి ఇల్లు. జయదేవుడు లోపలికి వెళ్లి, స్వర్ణకారుడితో బంగారం ధర గురించి, అతను చేసే కొత్త రకాల నగలను గురించీ కాస్సేపు మాట్లాడి శలవు తీసుకున్నాడు. తరవాత అతడు బ్రాహ్మణి వద్దకు తిరిగి వచ్చి, ''దొంగను పట్టి ఇవ్వగలను రాజభటు లను పిలిపించండి,'' అన్నాడు. బ్రాహ్మణుడు రాజభటులకు కబురు పంపి, జయదేవుడితో, ''అయితే నాయనా, ఇదంతా నీవు ఎలా కనుకోగలిగావు ?'' అని అడిగాడు.

''సైనికులు, యుద్ద విద్య నేర్పిన భటులు నడిచేటప్పుడు వారి అంగలు ఒకే ప్రమాణంలో ఉంటాయి. వారు బారుతీరి నడుస్తారు. పాదాలు రెండు

ఒకే ఊతంతో వేస్తారు. అండుచేత అడుగు జాడలను బట్టి నలుగురు మనుష్యులు మీ ఇంటికి వచ్చారనీ, వారు సైనికులు గాని, భటులుగాని అయి ఉంటారనీ తేలికగా ఊహించాను. వారు మీ ఇల్లు దాటి ముందుకుపోవటం కూడా నాకు స్పష్టంగా కనిపించింది,'' అన్నాడు జయదేవుడు.

''మరి, దొంగజాడ ఎలా తెలిసింది?'' అని బ్రాహ్మణుడు అడిగాడు.

''దొంగ నడివీధిన నడవడు. ఒక పక్కగా నడుస్తాడు. ఈ దొంగ నెత్తిన బొగ్గులమూట ఉన్నది. వాడు ఆడుగు వేసినప్పుడల్లా కొంచెంగా బొగ్గునుని