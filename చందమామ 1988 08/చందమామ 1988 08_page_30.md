మూలలా తిరిగి, చివరకు దేశంలో శాంతి భద్రతలను సుస్థిరం చేయగలిగాడు.

బేతాళుడు ఈ కథ చెప్పి. ''రాజా, యిక్కడ నాకొక సందేహం కలుగు తున్నది. నాగేంద్రవర్మ విదేశీవర్తకుడి చేత మారణాయుధాలను తయారు చేయించి, శత్రునిర్మూలనకు వాటిని తన సైనికులకు యివ్వవచ్చుగదా? అలాగే, వాటిని ఆత్మరక్షణకోసం ప్రజలకు కూడా అంద చెయ్యవచ్చు. ఇదంతా చాలా తేలికయినపని. అలా చేయక ఎంతో శ్రమతోకూడిన దేశపర్యటనా, ప్రబోధాలకు ఎందుకు పూనుకున్నాడు? ఈ సందేహానికి సమాధానం తెలిసి కూడా చెప్పక పోయావో, నీతలపగిలిపోతుంది,"అన్నాడు.

దానికి విక్రమార్కుడు, ''మారణాయుధాల ఉత్పత్తిని తిరస్కరించడంలో, నాగేంద్రవర్మ ఎంతో రాజకీయ చతుర్తనూ, మానవమనస్త్రత్వ పరిజ్ఞానాన్ని ప్రదర్శించాడు. ఇందుకు మంత్రి, విదేశీవర్తకుణ్ణి అడిగిన ప్రశ్నా, దానికి అతడు

ఇచ్చిన జవాబూ ఎంతో తోడ్పడింది. ఎక్కడా శత్రుభయం లేని రాజ్యమంటూ వుండదు. అలాగే ప్రజలకు, అంతోయింతో ఆత్మసంరక్షణ చేసుకోవలసిన అవసరం రాని, సమాజం కూడా వుండదు. ఈ రెంటికీ పరిష్కారమార్గం, అందరికీ మారణాయుధాలు పంచడం కానేరదు. విదేశీవర్తకుడు చెప్పిన కాంభోజరాజు అనుభవం, యిందుకు ప్రత్యక్ష నిదర్శనం. అందరికీ మారణాయుధాలు అందు బాటులో వుంటే—అర్థం లేని ఆవేశకావేషాలూ, చిన్న చిన్న చిలిపి తగవుల్ని కూడా మనుషులు అలాంటి సాధనాలు ఉపయోగించి పరిష్కరించుకోవాలని చూస్తారు. ఇది గ్రహించడంపల్లనే నాగేంద్రవర్మ, ఎంతో శ్రమతో కూడినదైనా ప్రజలకు దేశభక్తీ, ఐక్యతా ప్రబోధించి సఫలుడయ్యాడు,'' అన్నాడు.

రాజుకు ఈవిధంగా మౌనభంగం కలగానే, బేతాళుడు శవంతో సహామాయమై, తిరిగి చెట్టెకాక్కడు. —(కల్పితం)