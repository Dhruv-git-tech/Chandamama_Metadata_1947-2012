"సరే, నీ దారిద్ర్యబాధ నేటితో తీరి పొతుంది. ఆదే నీ తీరనికోరికగా భావించి, నేను వెళుతున్నాను. మళ్ళీ పది సంవత్సరాల తర్వాత యిటుగా వస్తాను," అని సన్యాసి వెళ్ళిపోయాడు.

ఆ రోజు నుంచి, సోమసుందరం వ్యాపారం బాగా అభివృద్ధి చెందింది. అతడు పట్టిందల్లా బంగారం కాసాగింది.

పది సంవత్సరాలు గడిచాయి. సన్యాసి, సోమసుందరాన్ని చూడవచ్చాడు. సోమసుందరం, ఆయనకు ఘనంగా స్వాగత సత్కారాలు చేసి, షడ్ర సోపేతమైన భోజనం పెట్టాడు.

తర్వాత సన్యాసి, సోమసుందరంతో, "నాయనా, నేను నీ ఇంటికి వచ్చి పది సంవత్సరాలైంది. ఇప్పటికీ నీకు తీరని కోరిక ఏదైనా వుంటే చెప్పు, తీరుస్తాను. కాని, ఇక్కడ ఒక ముఖ్య విషయం మరిచిపోవద్దు. ఒక మనిషికి తేవలం ఒక్కసారి మాత్రమే కోరిక తీర్చగలశత్తి నాకున్నది. అందువల్ల, నీవిప్పుడు కోరే కోర్కెను తీర్చానంటే, గతంలోనే తీర్చిన కోర్కె ఫలితం కొరగానిదవుతుంది. బాగా ఆలోచించుకో," అన్నాడు.

"స్వామీ, ఎంత ధనం వుండీ ఏం ప్రయోజనం, సంతానం ఆనేది లేక పోయాక! అందువల్ల, నేను ధనాన్ని వదులుకోవడానికి సిద్ధంగా వున్నాను. నాకు సంతానప్రాప్తికలిగించండి," అన్నాడు సోమసుందరం.