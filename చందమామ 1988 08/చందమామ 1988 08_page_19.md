"ఈ అగాధం స్వప్నభూమిలో ఒక భాగం. భూమి మీది ప్రజలు కనే కలలు ఇక్కడ ప్రతిబింబిస్తాయి. ఒకే రకం కలలు కుదింపబడి ఒక రూపంగా ఏర్పడ తాయి. ఇప్పుడు నువ్వు చూస్తున్నది కొన్ని వేల కలల సంక్షిప్తస్వరూపం. తమను తెలివిగలవాళ్ళమనుకునేపరమమూర్థులు కనే కలల సంక్షిప్తరూపం ఇది. అలాంటి కలలు కనేవాళ్ళు ప్రపంచాన్ని విషమయం చేస్తారు. ధనార్జనకోసం అడ్డదారులు తొక్కుతారు. ఆహారపదార్థాలు కర్తీ చేస్తారు. అక్రమంగా ధరలు పెంచి అమాయక ప్రజలను దోచు కుంటారు. ఏవో లాభాలు గడించినట్టు ఆసమయానికి

ఆనందంతో పాంగిపోతారు. అలా చూడు వాడెలా మురిసిపోతున్నాడో !” అన్నాడు ముని.

వినోదుడు మళ్ళీ అగాధం కేసి చూశాడు. ఆ వికారస్వరూపుడు పరమానందంతో పొగను పీలుస్తూ, పందిలాగా గురుపెడుతున్నాడు. వాడు పొగను పీల్చె కొద్దీ కడుపు పెద్దదై బానలా తయారయింది. అయినా, వాడు పొగను పీల్చడం మానడం లేదు. క్రమంగా వాడి ముఖంలో ఆనందానికి బదులు చెప్పరాని బాధ చోటు చేసుకున్నది.

“వాడేదోబాధ అనుభవిస్తున్నట్టున్నదే!”

అన్నాడు వినోదుడు.

“అవును, చెప్పరాని బాధను అనుభవిస్తున్నాడు. ఎదుటివాళ్ళ మంచి కోరని పాపిష్ఠివాళ్ళ కందరికీ ఇటువంటి గతే పడుతుంది. అలాంటి వాళ్ళు మంచి గాలిని పీల్చలేరు,” అన్నాడు ముని.

కొంతసేపటికి వాడు కిందపడి విలవిలా తన్నుకోసాగాడు. వినోదుడు ఇక వాడి కేసి చూడలేక, తన చూపులను అగాధం చివరికి మరల్చాడు.

అక్కడ నేల మీది నుంచి వింత కాంతిరేఖలు భాణాల్లా పైకి దూసుకు వస్తున్నాయి. ఆ కాంతిరేఖలను ఆనుకుని ఒక బ్రహ్మాండమైన వటవృకం ఉన్నది.