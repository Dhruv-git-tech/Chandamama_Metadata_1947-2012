మాటల మధ్యను ఒక పిల్ల పిశాచం,
‘‘పాపం, ఆ చక్కరమనిషి ముక్కు
ఏమయిందో!’’ అన్నది.

‘‘వాడికి బుద్ది ఉంటే దాన్ని సరిచేసు
కునే సాధనం వాడిదగ్గిరే ఉన్నది. జేగంట
మీద ఒక్కొక్క దెబ్బ కొట్టి, ‘తగ్గు!
తగ్గు!’ అంటుంటే కొంతసేపటికల్లా వాడి
ఏడు అడుగుల పాడుగు ముక్కు కొంచెం
కొంచెమే తగ్గిపోతుంది,’’ అన్నది కొమ్ముల
పిశాచం.

ఈ మాట విన్నాక తమ్ముడు అక్కడ
మరి నిలవక సరాసరి ఇంటికి పరిగెత్తు
కొచ్చాడు; తన పెట్టెలోనుంచి పిశాచాల
జేగంట తీసుకుని తన అన్న ఇంటికి
వెళ్ళాడు.

‘‘ఊఁ, ఊఁ! మీ అన్న ముక్కు
చప్పున మామూలుగా చేసెయి్య!’’ అని
వదినె అతన్ని తొందరపెట్టింది.

తమ్ముడు గంట మీద ఒక దెబ్బకొట్టి,
అన్న ముక్కుకేసి చూస్తూ, ‘‘తగ్గు!’’
అన్నాడు.

అన్న ముక్కు మూడంగుళాలు
తగ్గింది.

వాడు మరొక దెబ్బకొట్టి మళ్ళీ
‘‘తగ్గు!’’ అన్నాడు. అది మళ్ళీ మూడంగు
ళాలు తగ్గింది.

ఒక పావుగంట గడిచేసరికి అన్న
ముక్కునాలుగడుగుల పాడుగుమాత్రమే
ఉన్నది. కాని అన్న భార్యకు ఆ పావు
గంటా ఒక యుగం లాగా తోచింది.
తమ్ముడు తెలివితక్కువవాడై తాత్సారం
చేస్తున్నాడని ఆమెకు తోచింది.

ఆవిడ ఇక భరించలేక తమ్ముడి
చేతిలోనుంచి జేగంటా, శీలా లాగేసుకుని,
‘‘తగ్గు, తగ్గు, తగ్గు....!’’ అంటూ గంటను
గబగబా బాదసాగింది.

ఈ బాదుడు ఫలితంగా గంట కాస్తా
పగిలి ముక్కలైపోయింది. ఆసరికే అన్న
ముక్కు తగ్గిపోవటమే గాక ఆసలు
ముకేక్కెలేకుండాపోయింది. భార్య బుద్ధి
తక్కువవల్లా, తొందరపాటువల్లా వాడు
శాశ్వతంగా ముక్కడి అయిపోయాడు!