నరసింహం వెనుదిరిగి చూశాడు. అతడికి భార్య కనిపించలేదు. ఇద్దరు దేవతలు అతడి కేసి వస్తూ కంటబడ్డారు.

నరసింహం భయాశ్చర్యాలతో, 'ఎవరు మీరు ?' అని వాళ్ళను అడిగాడు.

"మేము తథాస్తుదేవతలం!" అన్నారు వాళ్ళు.

ఇంతవరకూ, తను తిట్టిన తిట్లన్నీ ఒక్కటి తప్పకుండా నిజం కావడానికి కారణమేమిటో నరసింహానికి ఇప్పటికి అర్థమైపోయింది.

అతడు దూరంగా తనకేసి పరిగెత్తుకు వస్తున్న రాకసిని, వాళ్ళకు చూపుతూ, "నా తప్పలను క్రమించండి. ఇక నోటికి వచ్చిన తిట్లన్నీ తిట్టడం మానుకుంటాను. నా మీద దయచూపి నా భార్యకు, ఆ రాకసిరూపం నుంచి విముక్తి కలిగించండి!" అంటూ తథాస్తుదేవతల కాళ్ళ మీద పడ్డాడు.

"తథాస్తు! నీ భార్యకు రాకసిరూపం నుంచి విముక్తేకాదు, ఈ కణం నుంచి

రాకసుడి లాంటి భర్త నుంచి కూడా విముక్తి కలిగింది. ఉత్తపుణ్యానికి తిట్టే వాళ్ళంటే, ఎదు టివాళ్ళకు భయం వుండొచ్చుకాని, గౌరవం, ప్రేమాలాటివి వుండవు. ఆ సంగతి బాగా గుర్తుంచుకో!" అంటూ తథాస్తుదేవతలు మాయం అయారు.

రాకసిరూపం పోయిన భాను మతి, భర్త దగ్గిరకు వచ్చి, "మీరెందుకలా దిక్కులు చూస్తూ వణికిపోతున్నారు? మనం ఊరువిడిచి—యింతదూరంలో వున్న మామిడితోటలోకి, యీ అర్ధరాత్రి వేళ ఎందుకు వచ్చాం?" అని అడిగింది ఆశ్చర్యపోతూ.

"అదంతా తర్వాత చెబుతాలే. ముందు ఇంటికి వెళ్లదాంపద," అంటూ నరసింహం బయలుదేరాడు.

తను అడిగినదానికి, "నోరు మూయవే దరిద్రగొట్టుదానా!" అని భర్త తిట్టనందుకు మురిసిపోతూ, భానుమతి భర్త వెంట నడిచింది.