ఆ మాటలకు సన్యాసి చిన్నగా నవ్వ, చూడు, నాయనా! నువ్వ ఎంతో కాలంగా వ్యాపారం చేస్తున్న అనుభవ శాలివి కనుక, దానిలోని మెలుకువలు బాగా తెలిసినవాడివై వుండాలి. ఆ కారణంగా, ధనసంపాదనకు మరెవరి సాయం నీకవసరం లేదు! ఎవడైనా అనాధబాలుణ్ణి తెచ్చి పెంచుకుంటే, నీకు సంతానం లేదన్నబాధ తప్పుతుంది. కాబట్టి, ఆ రెండు కోరికలనూ నువ్వే సాధించుకో గలవు. ఆ సంగతి గుర్తుంచు కో !'' అన్నాడు.

సోమసుందరం కొద్దిసేపు మౌనంగా వుండిపోయి, తరవాత, ''స్వామీ, నా మీద దయతలిచి మీరే సెలవివ్వండి, నేనెలాంటి కోరిక కోరాలో !'' అన్నాడు నెమ్మదిగా.

''ఎలాంటి కోరికవల్ల, నీకు జీవితం సంతృప్తికరంగా సాగిపోతుందో, అలాంటి కోరికకోరు,'' అని సలహా యిచ్చాడు సన్యాసి.

ఈ సలహా వింటూ నే సోమసుందరానికి, తన అసంతృప్తికి కారణం అర్థమైంది. తన కోరిక ఒకటి నెరవేరగానే, మనసులో మరొక కోరిక చోటుచేసుకుంటున్నది. దానితోపాటు జీవితంపట్ల అసంతృప్తి ఏర్పడుతున్నది.

సోమసుందరం ఎంతో వినయంగా, ''స్వామీ, యిప్పటికి నా కళ్ళు తెరుచు కున్నవి. నాకు జీవితంలో తృప్తిని ప్రసాదించండి అదిచాలు. అప్పుడు, నాకు యింకా ఏదో కావాలనే కోరిక వుండదు,'' అన్నాడు.

ఆ మాటలకు సన్యాసి తృప్తిగా తలాడించి, ''ఈ కణం నుంచీ జీవితంలో, నీకు అసంతృప్తి అనేది వుండదు. ఉన్న దానితో తృప్తి చెందుతావు,'' అని చెప్పి, అక్కడి నుంచి బయలుదేరాడు.

సోమసుందరం, పరమానందంతో, ఆయన కనుమరుగయేవరకూ తృప్తి నిండిన కళ్ళతో అలాగే చూస్తూ నిలబడి పోయాడు.