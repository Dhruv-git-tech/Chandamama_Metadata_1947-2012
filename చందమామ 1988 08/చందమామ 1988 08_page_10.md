తథాస్తుదేవతలు

గోపవరం గ్రామంలో నరసింహం ఆనే చిన్నరైతు వుండేవాడు. ఆయన భార్య పేరు భానుమతి. నరసింహం నోరెతితే తిట్లువచ్చేవి. పెళ్ళయిన కొత్తలో భాను మతి, భర్త తిట్లకు బెదిరిపోయి జ్వరం తెచ్చుకున్నది.

ఒక ఏడాది గడిచాక, ఆమె భర్తను అంతగా తిట్టవద్దని బతిమాలింది. నరసింహం కళ్ళెర్రచేసి, ''నీ నోరుపడ! మళ్ళీ మరోసారి యిలా అడిగావో ఒళ్ళు హూనం చేస్తాను,'' అన్నాడు.

తిట్టినతిట్టు తిట్టకుండా తిట్టడంలో, నరసింహం ఘనతను ఊరంతా కథలుగా చెప్పుకునేవాళ్ళు.

ఒక సంవత్సరం నవరాతి ఉత్సవాలలో, ఊరి మధ్యగల దుర్గగుడి ముందు హరికథా కాలకేపం ఏర్పాటు చేశారు.

ఆ రాత్రి భోజనం వేళప్పడు నర సింహం, భార్యతో, ''ఒసే, జిడ్డుమొహం. త్వరగా వడ్డిస్తే, వెళ్ళి కథా కాలకేపం చేసి వద్దాం,'' అన్నాడు.

భానుమతి గబగబా భర్తకు వడ్డించింది. నరసింహం భోజనం చేసి, ముందు గదిలో వున్న మంచం మీద కూర్చుని, ''త్వరగా తెములు. అవతల కథ మొద లవుతుంది, బద్దకపుపీనుగా!'' అంటూ కేకపెట్టాడు.

భానుమతి త్వరత్వరగా అన్నంతిని, పంటిల్లు సర్దుకోసాగింది. దుర్గగుడి దగ్గిర జనం చేసే కోలాహలం ఆగిపోయి, హరిదాసుగారి కంచుకంఠం వినిపించ సాగింది: ''నోరు వున్నది కమ్మగా తిన డానికి, తీయగా మాట్లాడడానికి. అంతే గాని, కఠోరంగా తిట్టుకోవడానికి కాదు. తిట్టెముందు మంచి—చెడూ చూసుకో