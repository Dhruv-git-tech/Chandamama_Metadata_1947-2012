ఆశతో ఎదురుచూస్తున్న అన్న భార్య, తన భర్త పిలుపు వినగానే తలుపు తెరిచి బయటికి వచ్చింది.

అన్న బాధతో, 'నా ముక్కుమీద నిల బడ్డావు, తొలగవే!' అని ఇల్లు అదిరేలా కేకపెట్టాడు.

'అంతా చోద్యం! మీ ముక్కుమీద నేనెలా నిలబడతానూ!' అంటూ ఆవిడ భర్తకేసి పరీక్షగా చూసి నిర్ఘాంతపోయింది.

అన్న తన భార్యకు జరిగినదంతా చెప్పాడు. ఆవిడ అంతా విని నిట్టూర్చి, 'పిశాచాలు చేసినదానికి పిశాచాల దగ్గిరే విరుగుడు ఉంటుంది. అయినా నేను వెళ్ళి మీ తమ్ముణ్ణి సలహా అడిగి వస్తాను!' అంటూ బయలుదేరింది.

వదినెగారు తనకోసం వచ్చే సరికి తమ్ముడు నాగలి కట్టుకుని పాలానికి పోబోతున్నాడు. వాడు చిత్రమైన మనిషి. తనవద్ద ఉన్న జేగంట ఒక్క తిండేగాక ఇంకా పీది కావలిసినా ఇస్తుందని వాడు అదివరకే తెలుసుకున్నాడు. అయినప్పటికీ వాడు పని లేకుండా సోమరి బతుకు బతకటం ఇష్టంలేక, ఆ గంట సహాయంతో తనకు కావలిసిన వ్యవసాయ పరికరాలు మాత్రం సంపాదించుకుని తర వాత గంటను పెట్టెలో దాచిపెట్టేసి, కష్టించి జీవిస్తున్నాడు.

'ఏం, పదినా, ఇలా వచ్చావు?' అని వాడు అన్న భార్యను అడిగాడు.

ఆవిడకంట తడి పెట్టుకుంటూ, అన్నకు పిశాచాలు చేసిన శిక్ష గురించి వివరంగా చెప్పింది.

తమ్ముడు అంతా విని, 'నేను పిశాచా లుండే కొండప్రాంతానికి మరొకసారి వెళ్ళి అన్న ముక్కుసరిచేసే మార్గం ఏమైనా ఉందేమో తెలుసుకు వస్తాను,' అన్నాడు.

ఆ రోజు పిశాచాలు తిండి తినే వేళకు తమ్ముడు అవి ఉండే గుహను చేరుకుని, లోపల పిశాచాలు ఆడుకునే మాటలను శ్రద్ధగా ఆలకించాడు.