"లేదండి! ఆలోచిస్తున్నాను," అన్నాడు వెంకన్న.

"ఏమిటాలోచిస్తున్నావు ?" అని అడి గాడు జమీందారు.

"దొంగలు దోచుకోవడానికి, డబ్బున్న వాళ్ళ ఇళ్ళకే ఎందుకొస్తారు ? అని ఆలోచిస్తున్నాను," అన్నాడు వెంకన్న.

జమీందారు, ఆ సమాధానం విని, "ఆహాఁ, వెంకన్న ఎంత గొప్ప ఆలోచనా పరుడు !" అనుకుంటూ తిరిగి తన గది లోక వెళ్ళి పడుకున్నాడు.

ఆయనకు తెల్లవారుజామున మెలకువ వచ్చింది. గదిలో నుంచి బయటకు వచ్చి ఇంకా పక్క మీద కూర్చుని ఆలోచిస్తున్న వెంకన్నను చూసి, "వెంకన్నా, ఇప్పుడేం ఆలోచిస్తున్నావు ?" అన్నాడు.

"అయ్యా, ఇంతకుముందే తమ ఇనప భోషాణంలోని ధనాన్ని దొంగిలించుకు పోయిన దొంగలు, ఆ ధనంతో ఏం చేస్తారు ? అని ఆలోచిస్తున్నాను," అని జవాబిచ్చాడు వెంకన్న.

ఈమాటలువినగానే, జమీందారు గుండె ఝుల్లుమన్నది. ఆయన భోషాణం వున్న గదిలోకి వెళ్ళాడు. అది ఖాళీగా వున్నది.

ఆయన పట్టరాని కోపంతో వెంకన్న దగ్గిరకు వచ్చి, "ఏరా, బుద్ధి మార్లి న వెధవా ! దొంగలు దోచుకుపోతూంటే, నేరుమూసుకు చూస్తూ కూర్చున్నావా ! అరిచి కేకలు వేస్తే, మేం లేచి దొంగలను పట్టుకునేవాళ్ళం కదా," అన్నాడు.

వెంకన్న జవాబివ్వలేదు. జమీందారు, వాడి కేసి కొరకోర చూస్తూ, "ఏరా, మాట్లాడవు ?" అని గద్దించాడు.

వెంకన్న విచారంగా, "అయ్యా, ఏం మాట్లాడను ? దొంగలు దోచుకుపోయే సమయంలో, నాకెందుకు, ఈ ఆలోచన రాలేదని ఆలోచిస్తున్నాను," అన్నాడు.

జమీందారు, వాణ్ణి అప్పటికప్పుడే దివాణం నుంచి పంపేసి, అనాటి ముంచి పనికిమార్లిన ఆలోచనాపరులకు కాకుండా, పనిమంతులకు, తన దివాణంలో ఉద్యోగా లివ్వసాగాడు.