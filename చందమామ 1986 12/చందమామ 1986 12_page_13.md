సన్యాసి అంటే, జమీందారుకు గౌరవం వున్నది. ఆయన అతడికి ఒక పాడి ఆవు నిచ్చాడు.

ఇది జరిగిన వారం రోజులకు, గ్రామం లోని రాజయ్య అనేవాడు, చిన్నసన్యాసి దగ్గిరకు వచ్చి, '‘పిల్లికూన బతికేందుకు ఆవు పాలు కావాలి: బాగానే వున్నది. మరి, ఆవు బతికేందుకు పచ్చికా, ఇతర గడ్డిగాదంలు కావాలి గదా? ఈ కుటీరం చుట్టూ వున్న బీడు భూమంతా జమీం దారుగారిది. ఆయన అనుమతి తీసు కున్నావంటే, ఇదంతా సేద్యం చేసి పెడ తాను. పచ్చే ఫలసాయం నీది సగం, నాది సగం. ఆప్పుడు, నీ భోజనానికి,

ఇతర అవసరాలకూ పై వాళ్ళను దేవి రించవలసిన అవసరం వుండదు. పైగా, ఆవుకు కావలసినంత పచ్చిగడ్డి దొరుకు తుంది.'' అన్నాడు.

చిన్నసన్యాసికి, ఈ సలహా అద్భుతం అనిపించింది. జమీందారు, అతడి కోరిక విని, '‘నదికి, నీ కుటీరానికి మధ్యగల భూమి అంతా నీదే ఆనుకో! ఆ బీడు భూమితో నాకేంఅవసరంలేదు.'' అన్నాడు.

చిన్నసన్యాసి పరమానందం చెందాడు. రైతురాజయ్య తొలకరి వానలతోనే భూమి దున్నడం ప్రారంభించాడు. తరవాత దానికి నీరు పెట్టి, పరిసాగు చేశాడు. మంచిపంట పండింది. ఆ ధాన్యాన్ని దాచేందుకు, కుటీరం పడగొట్టి, ఆ స్థానంలో మండువాలోగిలి నిర్మాణం జరిగింది.

చిన్నసన్యాసికి, ఈ జరుగుతున్నదంతా ఎక్కడలేని సంతోషాన్ని కలిగిస్తున్నది. రైతు భార్యా, పెళ్ళీడు కూతురూ ఇంటి, వెనక కూరపాదులు పెట్టారు. వాళ్ళే చిన్న సన్యాసికి వంట చేసి పెట్టసాగారు.

ఆ మరుసటి సంవత్సరం పంట మరింత బాగా పండింది. ఇంటి అవసరాలకు కొంత ధాన్యం నిలవచేసి, మిగిలిన దాన్ని, చిన్నసన్యాసి మంచి ధరకు అమ్మాడు.

ఒకనాడు రాజయ్య, చిన్నసన్యాసితో, 'రోజులు ఎల్లకాలం ఒకేలాగుండవు.