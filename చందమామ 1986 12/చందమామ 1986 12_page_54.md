దరూ ఎంతో అధిమానంగా ఏకకంఠంతో వాడికి చెప్పారు.

గణపతి నీతానగరం చేరుకుని, బంగారప్పకు హారం అందజేశాడు. బంగారప్ప ఎంతో సంతోషించి, వాణ్ణి ప్రయాణ విశేషాలడిగాడు.

గణపతి ముందు తటపటాయించినా, తర్వాత తనకు కలిగిన అనుభవాలన్నీ వరసగా ఒక్కొకటే బంగారప్పకు చెప్పి. ''వాళ్ళు మనుషులు మంచివాళ్ళే! కాని, అతిథులతో ఎలా ప్రవర్తించాలో తెలియ దనుకుంటాను,'' అన్నాడు.

జరిగింది వింటూ నే బంగారప్ప కోపంగా, ''తెలియకేం కాదు, కావాలనే వాళ్ళలా చేశారు. నాలుగు రోజులు నీకు బాగా తింది పెట్టారుగా—అంతకంతా నీ నుంచి పని రాబట్టాలని అలా చేశారు,'' అన్నాడు.

''అబ్బే. కొందరికి కొన్ని మర్యాదలు తెలియవు. నాకు వాళ్ళ మీద ఒక్కసారి కూడా కోపం రాలేదంటే—మనుషులెంతో

మంచివాళ్ళనే కదా అర్థం. వాళ్ళు కావాలని అలా చేసి వుండరు. అలా చేయ డానికి కారణం అంటూ వుండాలి గదా!'' అన్నాడు గణపతి నమ్మకంగా.

దానికి బంగారప్ప, ''కారణం లేకేం? అసలు సంగతి నీకు తెలియక, అలా అంటున్నావు. అర్పెల్లకితం వాళ్ళు ఒక మనిషిని ఇక్కడికి పంపారు. వాణ్ణి మేమెలా చూశామో, వాళ్ళు నిన్నలాగే చూశారు. అంటే, కావాలనే చేశారని అర్థం కాదా?'' అన్నాడు.

గణపతికి అసలు విషయం అర్థమైంది. బంగారప్ప మీది కోపం కొద్దీ, వాళ్ళు తనతో అలా ప్రవర్తించారన్న మాట! అయితే, ఇప్పటికీ బంగారప్ప, తను చేసినదానికి పశ్చాత్తాపపడడం లేదు. అంతా, సిద్ధప్ప కావాలని చేశాడని మాత్రమే కోపంగా వున్నాడు.

ఈ పరిస్థితుల్లో, ఇక ఏనాడూ బంగా రప్ప పని మీద తను రామాపురం వెళ్ళ గూడదని గణపతి నిర్ణయించుకున్నాడు.