పాలడుచి

ధవళపురిని పాలించే రాజు సువర్ణవర్మకు,
అరణ్యాంలో తపస్సు చేసు కుంటున్న
సూర్యదేవుడనే ఋషిని గురించి తెలియ
వచ్చింది. ఆ ఋషి గొప్ప తపశ్శాలి; మహా
జ్ఞాని. రాజుకు, ఆయనను దర్శించి,
కనీసం ఒక రోజైనా, ఆయన సన్నిధిలో
కాలం గడపాలన్న కోర్కె కలిగింది.
ఇందుకు సూర్యదేవుడి నుంచి ఆనుమతి
పొందేందుకు, రాజు తన మంత్రిని,
ఆయన దగ్గిరకు పంపాడు.

సూర్యదేవుడు, మంత్రి చెప్పింది విని,
‘‘మీ రాజు చక్కని న్యాయపాలకుడని
విన్నాసు. ఇప్పుడాయనకు, నా ఆశ్రమంలో
ఒక రోజు గడపాలన్న కాంక కలిగిం
దంటే—బహుశా ధర్మజిజ్ఞాసకలవాడై
కూడా వుండాలి. ఆలా కానప్పుడు, ఎంతో
సొఖ్యంగా వుండే హంసతూలికాతల్పా
లనూ, భవనాన్నీ విడిచి, నా పూరిపాకలో

విశ్రమించాలని కోరుకోడు. ఆయనను,
నేనిక్కడికి ఆహ్వానిస్తున్నానని చెప్పండి,’’
అన్నాడు.

సూర్యదేవుడి జవాబుకు మంత్రి చాలా
సంతోషించాడు. ఆ సమయంలో, ఆశ్రమ
వాసి ఒకడు ఆయనకు, ఒక లోటాలో
పాలు తెచ్చి యిచ్చాడు. ఆ పాల రుచి
ఆయనకు అద్భుతం అనిపించింది.

మంత్రి, ఆశ్రమవాసిని, ‘‘ఇంత రుచి
గల పాలు, నేనెన్నడూ తాగి వుండలేదు.
ఈ పాలు ఇచ్చిన ఆవు, చాలా మేలు
జాతిదై వుండాలి, అవునా?’’ అని
అడిగాడు.

‘‘ఇవి, మా గురువుగారు ఎక్కువగా
అభిమానించే ఆవుపాలు,’’ అన్నాడు
ఆశ్రమవాసి.

మంత్రి మరి కొంతసేపు ఆశ్రమంలో
వుండి, రాజధానికి తిరిగి వచ్చాడు.