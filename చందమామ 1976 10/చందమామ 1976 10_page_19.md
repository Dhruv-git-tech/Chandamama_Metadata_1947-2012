ప్రయాన్మించడు గదా, అతన్ని అకస్మాత్తుగా ఎందుకు విడిచిపెట్టాడు? తనకు ఆ భిల్లయువకుడి వల్ల జరిగిన అవమానాన్ని మరిచాడా? అతని చెల్లెలి ప్రవర్తనకు అర్ధం ఏమిటి? ఆమె ఖైదులో ఉన్న ఆ భిల్లయువకుడికి అన్ని సదుపాయాలు ఎందుకు చేసింది? అతను ఆమెను తనతో పచ్చెయ్యమంటే జవాబు చెప్పకపోగా, అతని వద్దకు రావటం ఎందుకు మానేసింది? ఈ అనుమానాలకు సమాధానం తెలిసికూడా చెప్పకపోయావో నీ తల పగులుతుంది," అన్నాడు.

దానికి విక్రమార్కుడు, " రాజు ప్రవర్తనకూ, అతని చెల్లెలి ప్రవర్తనకూ చాలా సన్నిహితసంబంధం ఉన్నది. మహేంద్రుడు భిల్లయువకుణ్ణి పట్టి తెప్పించటానికీ, అతన్ని రాజధ్రోహిగా ప్రకటించి మరణదండన విధింతామనుకోవటానికీ కారణం అతనికి భిల్లయువకుడు చేసిన అవమానం కానేకాదు. ఆ భిల్లుడు పౌరుషమూ, పరాక్రమమూ గలవాడు;

రాజు అంటే కూడా లక్ష్యం లేనివాడు. ఒకసారి రాజును ఒడించినాక అలాటి వాడికి తానే రాజు కావాలన్న కోరిక పుట్టవచ్చు. అతను భిల్లమూకలను వెంట బెట్టుకుని తన నగరం మీద దాడిచెయ్యవచ్చు. ఈ భయంతో రాజు భిల్లుణ్ణి ఖైదు చేయించాడు. ఈ భయానికి ఆధారం ఉన్నదో లేదో చూడటానికి అతని చెల్లెలు, ఖైదులో ఉన్న భిల్లుణ్ణి పరీక్షించింది. ఆమెను పెళ్ళాడితే అర్ధరాజ్యం వస్తుంది. ఆ అర్ధరాజ్యం మీద కూడా భిల్లయువకుడు ఆశచూపక, ఆమెను తనతో అడవికి వచ్చెయ్యమన్నాడు. ఏ శ్రమా లేకుండా వచ్చే అర్ధరాజ్యం మీద ఆశలేనివాడు, యుద్ధంచేసి పూర్తిరాజ్యం సంపాదించగోరుతాడా? అతను నిరపాయమైనవాడే నని ఇలా రుజువు అయింది. రాజు అతన్ని వదిలిపెట్టాడు," అన్నాడు.

రాజుకు ఈ విధంగా మౌనభంగంకలగానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)