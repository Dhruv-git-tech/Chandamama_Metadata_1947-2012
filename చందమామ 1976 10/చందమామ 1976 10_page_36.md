తీరినకోరిక

ఆదిశేషయ్యా, ప్రసూనాంబలకు అనంతుడు ఒక్కడే సంతానం. అతను అందగాడూ, బుద్ధిమంతుడూనూ. పై పెచ్చు అతను పట్నంలో ఉద్యోగం చేస్తున్నాడు.

ప్రసూనాంబకు నగల పిచ్చి. ఒంటి నిండా నగలు ఉన్నప్పటికీ, పడ్డాణం చేయించుకోవాలన్న కోరిక మిగిలి పోయింది. వడ్డాణం కోసం ఆమె ఆడిగితే, ఆదిశేషయ్య, ''ఇంకానయం, ఊరి మధ్య ఉన్న మర్రిచెట్టుకు చేయించ మన్నావు కావు!'' ఆనేవాడు.

ప్రసూనాంబ స్థూలంగా ఉండే మాట నిజమే. తన భర్త ఎలాగూ తనకు పడ్డాణం చేయించడని గ్రహించి, ''అబ్బాయి తెచ్చే కట్నం డబ్బుతో పడ్డాణం చేయించుకుంటాను. దాని మీద ఎవరూ చెయ్యి వెయ్యటానికి వీల్లేదు,'' అని ఖచ్చితంగా చెప్పేసింది.

అనంతుడు ఉద్యోగ రీత్యా రోజూ పట్నం వెళ్ళి వస్తూండేవాడు. పట్నం పాలిమేరల్లో ఒక పాత పెంకుటింట్లో ఉండే ఒక అందమైన అమ్మాయి రోజూ అతన్ని చూస్తూండేది. అయితే అతనికి ఆ సంగతి తెలీదు.

ఒకనాటి సాయంకాలం అతను ఇంటికి బయలుదేరుతూండగా వాన వచ్చింది. అతను కొద్దిగా తడిసి, ఆ పాతపెంకుటింటి పంచన తల దాచుకున్నాడు.

ఇంతలో ఇంట్లోనుంచి ఆ అమ్మాయి వచ్చి, అతను తల తుడుచుకునేటందుకు తువాలు ఇచ్చి, తాగటానికి వేడివేడి పాలు ఇచ్చింది. ఆ కణం నుంచీ ఆ పిల్ల అనంతుణ్ణి బలంగా ఆకర్షించింది. ఆమె పేరు రూప అనీ, ఆమె తండ్రి వడ్డంగం పని చేస్తాడనీ, వాళ్లు చాలా బీదవాళ్లనీ అనంతుడు తెలుసుకున్నాడు.