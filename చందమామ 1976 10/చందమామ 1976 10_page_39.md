గాని ఆయన ఆత్మ శాంతించదు. అందుకే మా అబ్బాయికి ఇంతకాలం పెళ్ళి చేయ లేదు. అబ్బాయి పని మీద పట్టం వెళ్లాడు, ఉదయం వస్తాడు. ఈ పూటకి ఇక్కడే ఉండండి," అన్నది ప్రసూనాంబ ముసలాయనతో.

ఆమె వెంటనే మళ్ళీ వంటకు ఉపక్రమించింది. ఆదిశేషయ్య వంటగదిలోకి వచ్చి, "ఆ ముసలాయనకు అన్ని అబద్ధాలు కల్పించి చెప్పావు. దేనికి?" అని కోపంగా ఆడిగాడు.

"లక్ష్మీదేవి ఇల్లు వెతుకుక్కంటూ వస్తే గెంటేస్తామేమిటి? ఈ పెళ్ళి చేస్తే పిల్లాడు సుఖపడతాడు," అన్నదామె.

"పిల్లవాడి మాట ఎలా ఉన్నా, నువు ఏకంగా నాలుగు వడ్డాణాలు చేయించు కోవచ్చు," అని వెటకారంగా అన్నాడు ఆదిశేషయ్య.

ప్రసూనాంబ మర్నాడు లేస్తూనే గెల్లు మన్నది. ఆమె నగలపెట్టె బద్దలు కొట్టి ఉన్నది. అందులో ఒక్క నగ కూడా లేదు.

రాత్రి వచ్చిన ముసలాయన జాడ కూడా లేదు.

"ప్రేమించకున్న వాళ్ళను విడదీద్దా మనుకున్నందుకు నీకు తగిన శాస్త్ర జరిగిందిలే!" అన్నాడు ఆదిశేషయ్య.

కాస్సేపటికి అనంతుడు వచ్చి, "రూప తండ్రి వేరే కట్టం ఇయ్యలేకపోయినా తన భార్య తాలుకు వడ్డాణం ఇస్తాడట," అన్నాడు.

నగలన్నీ పోయిన దుఃఖంలో వడ్డాణం మాట వినపడగానే ప్రాణం లేచివచ్చి. ప్రసూనాంబ పెళ్ళికి ఒప్పుకున్నది.

పెళ్ళిలో రూప తండ్రిని ఎక్కడో చూసినట్టు ప్రసూనాంబకు అనిపించింది గాని, అనంతుడూ, ఆదిశేషయ్యా, రూప తండ్రి కలిసి, అదై బండితోనూ, అరువు దుస్తులతోనూ, గిల్టు ఉంగరాలతోనూ నాటకం ఆడారనీ, తన నగలనే కరిగించి వడ్డాణం చేయించారనీ ఆమె ఎరగదు.

ఏమైనా వడ్డాణం పెట్టుకోవాలని ఎన్ని ఏళ్లుగానో ఉన్న ఆమె కోరిక తీరిపోయింది.