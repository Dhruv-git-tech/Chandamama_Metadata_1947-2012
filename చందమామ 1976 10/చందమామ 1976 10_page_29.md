మరుపు రానురాను రాముడి ప్రాణం మీదికి వచ్చింది.

ఒకరోజు ఆయన రాముడికి ఏయే సరుకులు ఎంతెంత కావాలో చెప్పి, డబ్బు ఇచ్చి దుకాణానికి పంపాడు. రాముడు ఆయన చెప్పిన ప్రకారమే దుకాణంలో సరుకులు కొని, మరొకసారి సరి చూసు కుని, పట్టుకొచ్చాడు.

షావుకారు వాటిని చూసి, "ఇదేమిత్రా? నేను చెప్పినట్టు తీసుకురాక, ఆన్నీ ఎక్కువ తెచ్చావేం? కందిపప్పు శేరు తెమ్మంటే రెండు శేర్లు తెచ్చావు. ఉల్లి పాయలు వీశెడు తెమ్మంటే రెండు వీశెలు తెచ్చావు. గుమ్మడికాయ తెమ్మంటే పాట్ల కాయ తెచ్చావు. కాస్త ఒళ్ళు దగ్గిర పెట్టుకు పనిచెయ్యి మరి. హెచ్చు తెచ్చిన వన్నీ ఇచ్చేసి డబ్బులు పట్టుకురా!" అన్నాడు.

"బాబూ, మీరు తెమ్మన్నట్టే తెచ్చాను," అని రాముడు చెప్పబోతే, "మతిమరుపు వెథవా! నన్నే బుకాయిస్తావా? వెళ్ళి

సరుకులిచ్చి డబ్బు తీసుకురా!" అన్నాడు షావుకారు.

యజమాని చు తిమరుపును తెట్టుకుంటూ రాముడు కొందరు వర్తకులకు సరుకులు వాపసు చేసి, డబ్బులు తీసుకున్నాడు. మరికొందరు సరుకులు వాపసు తీసుకోలేదు. వాటికి డబ్బులు రాముడు తన జేబులో నుంచి షావు కారు కు ఇచ్చుకోవలసి వచ్చింది.

ఇలా రెండు మూడు సార్లు జరిగేసరికి రాముడికి దడపుటుకొచ్చింది. వాడు తన యజమాని చేత జాబితా రాయించుకుని, అంగడికి వెళ్ళి, వస్తువులు కొని, వాటి ఖరీదులు ఆ జాబితా మీదనే రాయించు కుని, ఆ జాబితా తెచ్చి యజమాని ముందు సరుకులతో పాటు పెట్టటం అలవాటు చేసుకున్నాడు. షావుకారు మతిమరుపును ఎదురోక్కవటానికి అంతకన్న మరో పద్ధతి లేదు. కాని రాముడి చిల్లర దొంగతనాలు అరికట్టటానికి కూడా అదే మంచిమార్గంగా షావుకారుకు ఉపయోగపడింది.