సాక్ష్యం

ఒక వర్తకుడి ఇంట అర్థరాత్రి దొంగపడి ఇల్లు దోచుకున్నాడు. కొన్ని అధారాలను బట్టి వర్తకుడు దొంగను పొల్చిపట్టుకుని, న్యాయాధికారి వద్దకు తీసుకుపోయి ఏర్పాదు చేశాడు.

“ఇతరే నీ ఇంట్లో ప్రవేశించి, దొంగతనం చేశాడనటానికి తగిన సాక్ష్యం ఉందా?” అని న్యాయాధికారి వర్తకుణ్ణి అడిగాడు.

ప్రత్యక్షసాక్ష్యం ఏదీ లేదని చెప్పాడు వర్తకుడు.

దొంగతనం చేస్తూండగా చూసినవారి సాక్ష్యం లేని పక్షంలో ఏర్పాదు నిలబడన్నాడు న్యాయాధికారి.

వెంటనే వర్తకుడు తన కాలి చెప్పు తీసి, దొంగగా అనుమానించిన మనిషిని న్యాయాధికారి ఎదటే కొట్టాడు.

“అదేమిటి, అలా కొడుకున్నావు?” అన్నాడు న్యాయాధికారి అశ్చర్యపోతూ.

“నా ఇంట్లో పలానాప్పుడు దొంగతనం చేయదలచినట్టు వీడు నాకు ముందుగా తెలియజేయలేదు. అందుచేత నేను సమయానికి సాక్షులను నిద్దంగా ఉంచుకోలేకపోయాను. నాకా అవకాశం ఇయ్యునందుకు వాణ్ణి కొట్టాను,” అన్నాడు వర్తకుడు. —“ప్రసాద్”