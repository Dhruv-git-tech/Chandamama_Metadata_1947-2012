అతను చంద్రమతినీ, భటుడి కూతురునూ, వర్తకుడి కూతురునూ సాధిపాయంగా చూసి, ''విధి నిర్ణయం జరిగి తీరుతుంది,'' అని, తనను బల పరచమన్నట్టు రాజకుమార్తె కేసి చూశాడు.

ఆమె తనకు జరిగినది తలుచుకుని, ''దాన్ని ఈశ్వరుడు కూడా తప్పించలేడు.'' అన్నది.

తరవాత దైవాధీనం భటుడి కూతురు కేసి చూశాడు.

''అందుకే నేను జరిగినదానికి సంతోషించను, విచారించను.'' అన్నదామె.

వర్తకుడి కుమార్తె ఈమాటల దృష్ట్యా తన అనుభవం గురించి ఆలోచించి, ''నా కోసం నిర్ణయించబడినది నాకు కాకుండా పోవటం ఎన్నడూ జరుగదు,'' అన్నది.

ఈనలుగురూ అన్నమాటలు విని రాజుతోబాటు అక్కడ ఉన్నవారందరూ తికమకపడ్డారు. రాజు దైవాధీనానికీ,

ముగ్గురు స్త్రీలకూ అభయం ఇచ్చి, నిజం దాచకుండా చెప్పమన్నాడు.

అందరూ తమ తమ కథలు చెప్పారు.

రాజు దైవాధీనంతో, ''నువు చూడగా విధికి ముద్దుబిడ్డలాగా కనబడుతున్నావు. దానికి తోడు నీకు ధైర్యమూ, సమయ స్ఫూర్తీ కూడా ఉన్నాయి. నాకు కొడుకులు లేరు. అందుచేత నువు నా కుమార్తెను పెళ్ళాడి, నా రాజ్యానికి వారసుడివికా. పెళ్ళి కాగానే నీకు వెయి్య గ్రామాలు రాసి ఇచ్చి, నిన్ను యువరాజుగా ప్రకటి స్తాను. ఉన్నపరిస్థితులలో నువు భటుడి కూతుర్మీ, వర్తకుడి కూతుర్మీ కూడా పెళ్లాడక తప్పదు. అందుకు నా అనుమతి ఇస్తున్నాను.'' అన్నాడు.

అదృష్టవంతుడైన ఆయువకుడు ముగ్గురు వధువులనూ వైభవంగా పెళ్లాడి, వారితో సుఖంగా జీవించాడు. అతని తండ్రీ ఇతర బంధువులూ అతని సమర్థత గ్రహించి, అతనితో రాజీపడి, అతని వెంటే ఉంటూ వచ్చారు.