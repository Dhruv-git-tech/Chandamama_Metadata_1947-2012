రాముడు చిల్లర కాజేస్తున్నట్టు షావు కారుకు రూఢి అయింది. వాడి దొంగతనం రుజువు చెయ్యాలన్నా, వాణ్ణి పనిలో నుంచి తీసెయ్యాలన్నా షావుకారు చేతిలో పనే. కాని అలాచెయ్యటం షావుకారుకు ఇష్టంలేదు. వాడు నాంచారయ్య కొడుకు. నాంచారయ్య ఏళ్ళతరబడి షావుకారు వద్ద నమ్మకంగా పనిచేసినవాడు. నాంచారయ్య మంచాన పడినప్పటినుంచి, అతని వైద్యా నికి షావుకారు తానే డబ్బు ఇస్తున్నాడు. అందుచేత షావుకారు, రాముడి పట్ల కఠినంగా ప్రవర్తించకుండానే వాణ్ణి మార్చాలనుకున్నాడు.

షావుకారులో మతిమరుపు లక్షణాలు రాముడికి కనిపించసాగాయి. ఒకసారి ఆయన రాముణ్ణి పిలిచి, గదిలో వంకెన తగిలించి ఉన్న తన ఉత్తరీయం పట్టుకు రమ్మన్నాడు.

రాముడు షావుకారును ఆశ్చర్యంగా చూసి, ‘‘ ఉత్తరీయం మీ భుజం మీదే ఉన్నది గదండీ !’’ అన్నాడు.

మరోసారి షావుకారు రాముడితో, “బల్ల మీద పెట్టాను, కళ్ళజోడు పట్రారా !” అన్నాడు.

కాని బల్ల మీద కళ్ళజోడు లేదు. ఎంతోసేపు వెతకగా అది బీరువాలో కనిపించింది.

‘‘బల్లమీద ఉన్న కళ్లజోడు బీరువాలో ఎందుకు పెట్టావు ?’’ ఆని ఆయన రాముణ్ణి మందలించాడు. ఆయన మతి