నరికి పోగులు పెడతాను.'' అన్నాడు జయశీలుడు.

‘‘జయశీల ప్రభో, అవేం మాటలు? బోయ మాంకాళి, మొసలి ముఖం వాడి నెత్తురు కావాలంటూంటే, మనం కాదని కాళీమాతకు కోపం తెప్పించగలమా?’’ అన్నాడు బోయ భీమన్న గడగడ వణికిపోతూ.

‘‘ఒరే, భీమన్నా, నాతో మొండిగా వాదించకు. ఈ మకరకేతు రాజుగారి బందీ. ఇతర్ణి రక్తించవలసిన బాధ్యత నా మీద వున్నది. అర్థమైందా?’’ అన్నాడు జయశీలుడు ఏనుగు మీదినుంచి ముందుకు వంగి, కత్తిని భీమన్న వెన్ను మీద ఆనించి.

‘‘జయశీల ప్రభో, నన్ను కత్తితో పొడవకండి. మాం కాళి కోరలకన్న మీ కత్తి వాడిగా వున్నట్టుంది !’’ అన్నాడు భీమన్న గిలగిల్లాడుతూ.

ఆంతలో అక్కడికి బోయగణాచారి జుట్టు పీక్కుంటూ, కీచుమని అరుస్తూ వచ్చాడు. వాడి వెంట వున్న బోయవాళ్లు, జలగ్రహం మీద వున్న వాళ్ళ కేసి బాణాలు ఎక్కు పెట్టారు.

‘‘జయశీలా, యిప్పుడేం చెయ్యటం?’’ అన్నాడు మకరకేతు వణికిపోతూ.

‘‘ప్రభో, ఆ మాటే మేమూ అడుగు తున్నాం!’’ అన్నారు చరకాచారీ, వీర నా రాయుడూ జలగ్రహం వెనక దాక్కుంటూ.