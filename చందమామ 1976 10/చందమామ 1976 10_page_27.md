చిల్లర దౌంగ

ఒక ఊళ్ళో ఒక షావుకారు ఉండేవాడు.
ఆయనకు పిల్లా, జెల్లా లేరు. భార్య
రోగిష్ఠిది. షావుకారు వద్ద పనిచేసే
నాంచారయ్య ఇంటి పనీ, బయట పనీ
కూడా తానే చేసేవాడు. నాంచారయ్య
నమ్మకస్థుడు. అందుచేత షావుకారు
తన ఇంటి ఖర్చుకు ఇచ్చిన డబ్బుకు
నాంచారయ్యను లెక్క కూడా ఆడిగే
వాడు కాడు.

ఒక సారి నాంచారయ్యకు జబ్బు
చేసింది. అందుచేత నాంచారయ్య తనకు
బదులు తన కొడుకు రాముణ్ణి షావుకారు
వద్ద పనికి పంపాడు.

తండ్రిలాగే రాముడు కూడా పనులు
చక్కగా చేసేవాడు, కాని చిల్లరడబ్బులు
కాజేసే దుర్గుణం వాడిలో ఉండేది. వాడు
వెచ్చాలు తీసుకురావటానికి వెళ్ళినప్పు
డల్లా కొంత చిల్లర తన జేబులో వేసుకునే

వాడు, దానితో వాడి పై ఖర్చులు గడిచేవి.
షావుకారు మొదట్లో ఇది గమనించ
లేదు. కాని ఒక నెల గడిచేసరికి ఇంటి
ఖర్చులో కొంత పెరుగుదల కనిపించింది.
నాంచారయ్య ఉన్నప్పుడు ఇంత ఖర్చు
కాలేదు. షావుకారుకు అనుమానం కలిగి,
ఆయన రాముణ్ణి వస్తువుల ధరలు అడగ
నారంభించాడు. రాముడు ఆ ధరలు
పావలా, అర్ధా పెంచి చెప్పి, తాను జేబులో
వేసుకున్న చిల్లరకు కూడా లెక్క
కుదిరేటట్టు చెప్పేవాడు.

షావుకారుకు అనుమానం తీరలేదు.
ఆయన కావలసిన 'వస్తువుల జాబితా
స్వయంగా రాసి, అంగడివాళ్ళచేత వాటి
ధరలు వేయించుకు రమ్మన్నాడు.
రాముడు ఆ కాగితాన్ని చించి పారేసి,
దానికోసం వెతికినట్టు నటించి, చివరకు
అది ఎక్కడో పోయిందన్నాడు.