“అదేమిటి? అన్నం వడ్డించమంటే గరిట దురిపావు!” అన్నది రమణమ్మ.

“చెప్పినదాన్లో సగం వెయ్యమని నువేగదా ఆన్నావు?” అన్నది కోడలు.

రమణమ్మకు అవమానంతోపాటు కోపం కూడా వచ్చింది.

వచ్చిన చుట్టాలు, “రమణమ్మా, ఇంటి బాదరబందీ ఇంకా ఎంతకాలమని పడతావు? నీ బాధ్యత అంతా కోడలి నెత్తిన పెట్టి, కృష్ణా, రామా అనుకుంటూ కూర్చో.” అన్నారు.

“అవును. మీరన్నది నిజమే,” అని రమణమ్మ తాళపు చెవులు కోడలి చేతిలో పెట్టింది. అందరూ రమణమ్మ వివేకానికి మెచ్చుకున్నారు.

అందరూ వెళ్ళిపోయాక రమణమ్మ తన కోడలిని తాళం చెవులు తిరిగి ఇయ్యమన్నది.

“ఇంటి బాధ్యత నన్నే చూసుకో మన్నావు గదా?” అన్నది కోడలు.

“ఏదో మాట వరసకి అంటే నిజమనుకున్నావా?” అని రమణమ్మ తాళం చెవులు తీసేసుకున్నది.

కోడలికి చాలా కోపం వచ్చింది, కానీ మాట్లాడక ఊరుకున్నది.

రమణమ్మ ఇంటి ముందర చింత చెట్లు ఉన్నాయి. చల్లగాలి కోసం రమణమ్మ ఆ చెట్ల కిందే పడుకునేది. ఒకనాటి అర్ధరాత్రి చెట్ల గుఱురులోంచి దయ్యం వచ్చి, రమణమ్మ పీక పట్టుకుని,