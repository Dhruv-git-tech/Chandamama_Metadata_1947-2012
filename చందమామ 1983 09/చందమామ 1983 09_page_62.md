ఇప్పటికయినా జాగ్రత్తపడు. జూదంలో,
డబ్బు పొగొట్టుకుని, అప్పులపాలై, సొంత
ఇంట్లోనే దొంగతనం చేసే దశకు దిగజారి
పోయాడు, నీ భర్త,” అన్నది తాయారు.

అహల్య కళ్ళనీళ్ళు తుడుచుకుంటూ,
“తాయారూ, నా కళ్ళు తెరిపించి, పుణ్యం
కట్టుకున్నావు. నీ మేలెన్నటికీ మరిచి
పొలేను,” అని, తాయారుకు తన కృతజ్ఞత
చెప్పుకుని, తమ ఇంటికి తిరిగివచ్చింది.

శేషగిరి భార్య రావడం చూస్తూనే,
“తాయారు హారం చూసి ఏమస్నది?”
అని అడిగాడు.

అహల్య జవాబేమీ యివ్వకుండా,
పెట్టెలో చీరలూ అవీ సర్దుకోసాగింది.

శేషగిరి అది చూసి తెల్లబోతూ,
“ఎక్కడికి ప్రయాణం?” అని అడిగాడు.

“మా పుట్టింటికి! జూదరికీ, దొంగకూ భార్య నవడం, నా దురదృష్టం. అలాంటి వాళ్ళకు పదిమందిలో వుండే గౌరవమర్యా దలు నేనెరగనిదాన్ని కాను,” అన్నది అహల్య చీదరింపుగా.

శేషగిరి నిలువునా చలించిపోయాడు.
అతడు భార్య ముందుకు వచ్చి, ఎంతో
దీనంగా, “నన్ను క్షమించు, అహల్యా!
జూదం అనేది ఎంత ప్రమాదకరమైన
జబ్బో, అనుభవ పూర్వకంగా తెలుసుకు
న్నాను. ఇక జన్మలో జూదం పేరుతో
పట్నం మొహం చూస్తే ఒట్టు!” అంటూ
భార్య చేతులు రెండూ పట్టుకున్నాడు.

భర్త మాటలలోని నిజాయితీ గుర్తిం
చిన అహల్య, “జూదాలద్వారా, దొంగత
నాలద్వారా సంపాదించిన డబ్బుతో సుఖం
వుండదు. మనం, మీ ఉద్యోగం వల్ల వచ్చే
జీతం డబ్బుతో సుఖంగా జీవించవచ్చు.”
అంటూ పెట్టెను యథాస్థానంలో పెట్టె
సింది.

“నీలాంటి ఉత్తమురాలు భార్యగా దొరకడం, నా అదృష్టం!” అన్నాడు శేషగిరి ఎంతో సంతోషపడిపోతూ.

“భర్త తప్పదారి పట్టినప్పుడు, సరి అయిన దారికి వచ్చేలా చేయడం, ఇల్లాలి బాధ్యతగదా,” అన్నది అహల్య నవ్వుతూ.