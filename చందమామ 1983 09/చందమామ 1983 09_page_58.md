అహల్య వంటపని ముగించి గదినుంచి బయిటికి వస్తూండగా, వీధి తలుపు చప్పుడయింది. భర్త శేషగిరి వచ్చాడను కుని ఆమె గబగబా వెళ్ళి తలుపు తెరిచింది. కాని, ఆ వచ్చింది వెనకవైపు ఇంట్లో వుండే, తాయారు.

‘‘వంటపని అయిపోయింది. ఏమీ తోచక కాలకేపానికి యిలా వచ్చాను,’’ అన్నది తాయారు.

అహల్య భర్త పని మీద పట్నం వెళ్ళి, రెండు రోజులయింది. బిక్కుబిక్కు మంటూ వున్న ఆమెకు తాయారు రాక ఆనందం కలిగించింది. తాయారు మంచి మాటకారి.

ఆడవాళ్ళిద్దరూ మధ్య గదిలో చాప పరుచుకుని కూర్చుని, చాలాసేపు ఆ కబురూ, యీ కబురూ చెప్పుకున్నారు. చీకటి పడి అహల్య దీపం వెలిగించాక,

తాయారు మెడలోంచి హారం తీసి ఆమె చేతికిచ్చింది,

‘‘దీన్ని మా ఆయన పట్నంలో ప్రత్యేకంగా చేయించి తెచ్చారు. ఎలా వున్న దంటావు?’’ తని అడిగింది, తాయారు.

ఎర్రరాళ్ళ హారం దీపపు కాంతిలో మెరిసిపోతున్నది. ఆ హల్య దాన్ని అటూ, యిటూ తిప్పి చూసి, ‘‘హారం కొత్త నమూనాలో, చాలాబావుంది,’’ అన్నది సంతోషంగా.

తాయారు కొంచెం ఆగి హారం కోసం చేయి చాపేసరికి, అహల్య, ‘‘పట్నంలో వెళ్ళిన పని అయితే. మా ఆయన గాజులు చేయిస్తానన్నారు. రాత్రికి ఆయన తెరిగి రావచ్చు. గాజులకు బదులు యిలాంటి హారం చేయించమంటాను. ఈ పూటకు దీన్ని, నా దగ్గిర వుంచు, తెల్లవారి యిస్తాను,’’ అన్నది.