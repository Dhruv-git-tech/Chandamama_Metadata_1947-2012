అలెన్సిటిసింప

రఘువీరు డనే వాడు ఒక జమీందారు ఇంట్లో, ఆయనకు చేదోడు వాదోడుగా వుంటూ, ఆయన యిచ్చేదానిమీద జీవిస్తు న్నాడు. అయితే, జమీందారు దగ్గిర జీవితం అతడికి కత్తిమీద సాములావున్నది.

కావడానికి జమీందారు చాలా మంచి వాడు. రఘువీరుడి కుటుంబాన్ని ఆయన సొంతకుటుంబంలా చూసుకుంటున్నాడు. అన్నీ బాగానే వున్నాయి! కాని, జమీందారు నిదానంలో కూడా మరీ అతి నిదానం మనిషి. మీద పిడుగు పడిపోతున్నా. తను నిమ్మకు నీరెత్తినట్టు వుంటాడు. అలాగని ఏదీ పట్టించుకోకుండా వుండడు. ఆయనకు అన్ని వ్యవహారాలూ కావాలి.

ఆ ఊళ్ళో సోమయ్య అనే రైతు కూతురు పెళ్ళి జరిగింది. ఆ పెళ్ళికి పందిళ్ళు తను వేయిస్తానని జమీందారు, సోమయ్యకు చెప్పాడు. పెళ్ళిరోజు దగ్గిర

పడుతున్నదనగా సోమయ్య, రఘువీరుడి చుట్టూ తిరగసాగాడు. రఘువీరుడు, జమీందారుకు యీ సంగతి చెబితే ఆయన, పట్టించుకోకుండా, '‘తొందరేముందిరా, ఇంకా పెళ్ళికి వ్యవధి వుందిగదా!’’ అనసాగాడు.

చివరకి పెళ్ళిపందిళ్ళు, మగపెళ్ళి వారు ఆ ఊరు తరలి వచ్చాక, వాళ్ళ కళ్ళ ముందే వేయించడం జరిగింది. మగ పెళ్ళివారు చాలా గింజుకుని, సోమయ్యను నానామాటలూ అన్నారు.

సోమయ్య వాళ్ళకు జరిగింది చెప్పుకుని, '‘మా జమీందారుగారి మాట కాదని, నా అంతట నేనే పందిళ్ళు వేయిస్తే, యిక ఊళ్ళో బతకలేను. అయినా. ఆయన చాలా మంచివాడు. ఎటాచ్చి రఘువీరు డనేవాడు ఆయన వ్యవహారాలన్నీ చూస్తూంటాడు. దేవుడు వరమిచ్చినా