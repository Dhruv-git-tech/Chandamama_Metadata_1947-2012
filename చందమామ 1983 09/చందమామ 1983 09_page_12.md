కళ్ళకు మిరుమిట్లు కొల్పుతున్న ఒక గదను అందుకుని, పింగళుడికి ఇచ్చాడు.

పింగళుడు, పద్మపాదుడి నుంచి గదను అందుకుని దానిని గిరగిర తిప్పి చూసి, భుజాన పెట్టుకున్నాడు. పద్మపాదుడు అతడి కేసి ఆప్యాయంగా చూస్తూ, 'అయితే పింగళా, ఇక నేను సమాధిలో వుండి మంతోచ్చారణ చేస్తాను. మాయారూపాలు ధరించి మనను బాధించ వచ్చే మహామాయుడి పిశాచ గణాన్నుంచి నన్నూ. నిన్నూ కూడా రక్తించుకోవలసిన బాధ్యత నీది. త్వరలోనే ఈ నదీజలాన్ని స్తంభింపచేసి, ఇంకిపోయేట్టు చేస్తాను,'' అన్నాడు.

'అలాగే కానివ్వండి. ఈ గద సహా యంతో ఎటువంటి రక్కసులనైనా సరే పారదోలగలను,' ' అన్నాడు పింగళుడు.

పద్మపాదుడు నది ఒడ్డునే పద్మాసనం వేసి కూర్చుని, నదీజలాన్ని రెండు మూడు సార్లు చేతితో కదిపి. 'జల - సర్వస్తం భనం....' కురు కురు.... శీఘ్రం వశ్యం.... రః రః... 'అంటూకళ్ళు మూసుకున్నాడు.

పద్మపాదుడు ఆ విధంగా కళ్ళు మూసుకునేంతలో, ఆకాశం గింగుర్లెత్తేలా కీచుమన్న వికృతధ్వని వినిపించింది. పింగళుడు అదిరిపడి, అంతలోనే గుండె నిబ్బరం తెచ్చుకుని, భుజంమీది నుంచి

గదను చేతిలోకి తీసుకుని, ఆకాశం కేసి చూశాడు.

ఒక్క తృటికాలం ఆకాశమంతా నల్లని కారుమేఘంతో కప్పబడి నట్టయింది. చూస్తూండగానే అది కుంచించుకుపోతూ, క్రమంగా ఏనుగు ప్రమాణానికి తరిగి పోయింది. 'ఓహోఁ, నన్ను లోగడ ఎదిరించిన మాయాగజం, మళ్ళీ నా మీదకు వస్తున్నదన్నమాట!' అనుకుంటూ పింగళుడు గదను గట్టిగా గుప్పెటలో బిగించాడు. కాని ఆ మేఘం ఏనుగు ఆకృతి ధరించక తృటికాలంలో పెద్ద పక్షిలా అయి, రెక్కలు ఆల్ల్లాడించ సాగింది.