“నన్ను పెళ్ళాడితే తప్ప, నీకు వాళ్లు కనిపించరు. నేను భేచరిని!” అన్నది, యువతి.

“భేచరివా? ఓ మో-ఆకాశంలో సంచరించే గంధర్వ కాంత వన్నమాట!” అంటూ పింగళుడు గద పైకెత్తి, ఆమెను సమీపించబోయాడు.

“పింగళా! ఆ గద దూరంగా పారవెయి్య. నాకు ఆయుధాలంటే భయం,” అంటూ భేచరి వెనక్కు నడిచింది.

దానితో, పింగళుడికి ఆ యువతి ఎవరైనదీ అర్థమైపోయింది. పద్మపాదు డికి నిష్ఠాభంగం కలక్కుండా కాపాడు తున్న తనను, ముందుగా మాయచేసి సంహరించేందుకు వచ్చిన పిశాచమని తెలుసుకున్నాడు. అతడు పొంగి వచ్చే కోపాన్ని అణచుకుని, లేని సంతోషాన్ని కనబరుస్తూ, “ఓ భేచర కాంతామణీ! నిన్ను వివాహమాడేందుకు నా అభ్యంతరం ఏమీ లేదు. కాని, సమయాని కిక్కడ, మా ముత్తాత తాతగారి, మూడవ భార్య లేనందుకు నేను విచారిస్తున్నాను. ఆవిడే నన్ను పెంచి పెద్దవాణ్ణి చేసింది. అయినా ఫరవాలేదు. మా వంశాచారం ప్రకారం, పెళ్ళికి ముందు ఈ గదతో నీ నెత్తిమీద ఒక్క సారి మోదనియ్య,” అంటూ ముందుకు వురికాడు.

భేచరి కెవ్వున కేకవేసి, వెనక్కు పరిగెత్తబోయింది. ఈ లోపల, పింగళుడు గదతో, ఆమెను బలంగా నెత్తిమీదకొట్టాడు. మరుక్కణం పెద్దధ్వనితో మాయారూపంలో వచ్చిన పిశాచిని ముక్కలు చెక్కలుగా పేలి, గాలిలోకి ఎగిరిపోయింది.

పింగళుడు పెద్దగా నవ్వి, వెనుదిరిగి పద్మపాదుడి దగ్గిరకు వచ్చాడు. పద్మపాదుడు యింకా కళ్ళు మూసుకునే వున్నాడు. పింగళుడి దృష్టి నది కేసి వెళ్ళింది. అతడి ఆశ్చర్యానికి అంతు లేదు. నదిలో నీరు చూస్తూండగానే, యింకిపోతున్నది. అప్పటి వరకూ ఆ నీటిలో ఆవాసం ఏర్పరుచుకున్న జల