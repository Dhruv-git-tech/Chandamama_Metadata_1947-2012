భద్రగిరి యువరాజు శూరసేనుడు పదహారు సంవత్సరాల వయసులోనే అన్ని యుద్ధవిద్యల్లోనూ ఆరితేరాడు. అయినా, అతడు నిరంతరం సాధన చేస్తూండేవాడు. ప్రపంచంలో తన ను మించిన వీరుడు వుండరాదన్నది అతడి కోరిక.

ఒకనాడు దేశ సంచారం చేస్తున్న అధర్వణస్వామి భద్రగిరికి వచ్చాడు. రాజు ఆయనకు సకల మర్యాదలూ చేశాడు.

శూరసేనుడు ఆయనను వంటరిగా దర్శించి, తన విద్యను ప్రదర్శించి, “స్వామీ, ప్రపంచంలో నా కన్న గొప్ప

వీరుణ్ణ ఎక్కడైనా చూశారా ?” అని అడిగాడు.

శూరసేనుడు అలా అడగడానికి కారణం వున్నది. అధర్వణస్వామికి తెలియని విద్యంటూ లేదని చెప్పుకునే వారు. అయితే, ఆయన శాంతికా ముకుడు. తను శిఘ్యలను స్వీకరించడు. కానీ, హింస లేకుండా ఎవరైనా యుద్ధ విద్యలు ప్రదర్శిస్తే చూసి ఆనందిస్తాడు. ఒక్కొక్కసారి కొన్ని మెలుకువలు కూడా ఉపదేశిస్తూంటాడు.

శూరసేనుడి ప్రశ్నకు ఆయన నవ్వి, “నిరంతర సాధనతో నువ్వు అభ్యసించిన ఈ విద్య మెచ్చుకోతగింది. అయితే, ఏ గురువు సాయం లేకుండా సహజంగా యీ విద్యలన్నీ అబ్బిన సువీరుడికి, నువ్వు సాటి కాగలవో లేదో నేను చెప్పలేను,” అన్నాడు.

శూరసేనుడు అధర్వణస్వామి ద్వారా సువీరుడి గురించిన వివరాలు తెలుసు కున్నాడు. అతడు ఆ రాజ్యంలోనే ఒక గ్రామంలో వుంటున్నాడు.

“సువీరుడు అకారణంగా ఎవరితోనూ యుద్ధానికి దిగడు. అతడిది చాలా శాంత స్వభావం. కేవలం బలాబలాలు నిర్ణయించుకోవడం కోసమైతే, అతడు నీతో యుద్ధానికి అసలు అంగీకరించక