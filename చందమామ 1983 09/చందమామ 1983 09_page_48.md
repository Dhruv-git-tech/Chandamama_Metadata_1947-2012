భూషయ్య స్వభావం గురించి రామగిరి గ్రామంలోనే కాకుండా, చుట్టుపక్కల గ్రామాల్లోనూ వింతగా చెప్పుకునేవాళ్ళు. భూషయ్యకు తల్లిదండ్రుల నుంచి లభించింది ఒక ఎకరా మెట్టపాలమే. కాని, ఆయన తలెత్తిన తర్వాత స్వయంకృషితో, ఒక పక్క వ్యవసాయమూ, మరో పక్క వ్యాపారమూ చేసి, కాలం కలిసి రావ డంతో, చూస్తుండగానే లకౌధికారి అని పించుకున్నాడు. జీవితంలో ఎంతో శ్రమ పడి పైకి వచ్చినవాడు కావడంతో, ఆయన డబ్బు విషయంలో చాలా పట్టింపుగా వుండేవాడు. పైగా ప్రతి విషయాన్ని ఆయన డబ్బుతోనే తూచేవాడు.

భూషయ్య కొడుక్కి పరమేశ్వరపురం జమీందారు కూతురితో పెళ్ళి సంబంధం కుదరడంతో, ఆయన ఎంతో సంతోషించాడు. పెళ్ళి ఏర్పాట్లన్నీ ఘనంగా చేశాడు.

పెళ్ళి బ్రహ్మండంగా జరిగింది. పెళ్ళిలో పనిపాటులు చేసిన వారందరికీ కానుకలూ, వస్త్రాలూ ఇచ్చి సంతోషపరచా లనుకున్నాడు భూషయ్య.

ఆ విధంగా కానుకలు తీసుకోడానికి మొట్టమొదట అక్కడికి వచ్చినవారు పెళ్ళిలో మంగళ వాయిద్యం వాయించిన బృందం.

మొదట సన్నాయి వాయించిన విద్వాంసుడు, భూషయ్య దగ్గరికి వచ్చాడు. కాని వాణ్ణి చూడగానే, '‘కొంతసేపు అలా వుండు,'' అని వారించిన భూషయ్య. దూరంలో నిలబడి వున్న శ్రుతి వేసిన వాణ్ణి రమ్మని చేయి ఊపి, వాడు దగ్గరికి రాగానే, '‘పాపం, ఊపిరిచిగపట్టి అంత సేపు ఎలా ఊదగలిగావు? నీ శ్రమకు ఎంత ఇచ్చినా తక్కువే!''

ఆంగేరి బాలసుబ్రహ్మణ్యం