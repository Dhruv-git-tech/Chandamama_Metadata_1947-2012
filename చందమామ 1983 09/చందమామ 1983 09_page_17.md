చరాలు, కుప్ప తిప్పలుగా బయటపడుతూ
అటూ యిటూ గెంతుతున్నవి.

‘‘పింగళా!’’ అంటూ పద్మపాదుడు కళ్ళు తెరిచాడు. పింగళుడు ఒక్క ఎగురున పద్మపాదుణ్ణి సమీపించి, ‘‘పద్మపాదా! నది కేసి చూడు!’’ అన్నాడు.

పద్మపాదుడు నది కేసి చూస్తూ, ‘‘భేష్, మహామాయుడి శిఘ్యులు మాట నిలుపుకున్నారు! ఇంతకూ మనకు కావలి సినపాడుదేవళం ఎక్కడ?’’ అన్నాడు.

పింగళుడు నదిమధ్య కేసి పరీక్షగా చూసి, ‘‘అదుగో, యిప్పుడిప్పుడే శిఖరం నీటినుంచి బయటికి వస్తున్నది! అదేనా మహామాయుడి సమాధి అయిన దేవళం?’’ అని అడిగాడు.

పద్మపాదుడు, పింగళుడు చూపిన వైపుకు చూస్తూ, తృప్తిగా నవ్వి. ‘‘అదే పాడుబడిన దేవళం. నదిలో ఒక్కచుక్కనీరు లేకుండా యింకిపోయిన తరవాత, మహామాయుడి శిఘ్యలిద్దరూ మన దగ్గిరకు వస్తారు. సరే, నేను నిష్ఠలో

వుండగా, దాన్ని భంగపరిచేందుకు పిశాచ గణమేమీ రాలేదుగదా?’’ అని అడిగాడు.

పింగళుడు సంతోషంతో తను సంహరించిన పిశాచ గండభేరుండ పక్షని గురించీ, ఖేచరకాంతను గురించీ చెప్పాడు. అంతా విన్న పద్మపాదుడు, పింగళుడి భుజంతడుతూ, ‘‘పింగళా, గంధర్వస్త్రీరూపంలో వచ్చిన పిశాచిని అందానికి వశుడవు కాకుండా నిగ్రహించుకున్నందుకు, నాకు చాలా ఆనందంగా వుంది. నువ్వు, పాడు దేవళంలో ప్రవేశించినప్పుడూ, యిలాంటి పరీక్షలనే కొన్నింటిని ఎదుర్కోవలసి వస్తుంది. జాగ్రత్త,’’ అన్నాడు.

అంతలో నదీమధ్యం నుంచి, ‘‘మహామాంత్రికా!’’ అన్న కేక వినబడింది.

పద్మపాదుడూ, పింగళుడూ అటూ కేసి చూశారు. ఒక దేవాలయ శిఖరం, వారి దృష్టి నాకర్షించింది. దాని పక్కనే నిలబడి, మహామాయుడి శిఘ్యలిద్దరూ కనిపించారు. వారు, పద్మపాదుడి కేసి చూస్తున్నారు.

—(ఇంకా వుంది)