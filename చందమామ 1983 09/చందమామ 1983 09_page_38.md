పక్షిచోస్యం

క్రైరో నగరంలో ముస్తఫా అనే ధనిక వర్తకుడుండేవాడు. ఆయన నగరంలోని వర్తకులందరికన్న ఆస్తిపరుడని అందరూ చెప్పుకునేవారు. ఆయనకొక్కతేకుమార్తె. ఆమె ఆత్యంత సౌందర్యవతి. తండ్రి ఆస్తికంతకూ ఆమె ఒక్కతే వారసురాలు గనక, ఏ సుల్తాను కుమారుడో ఆమెను వివాహమాడగలడని అందరూ ఆనుకునే వాళ్ళు. ఆమె తల్లిదండ్రులకూ, ఆమెకూ కూడా ఏదో ఒకనాడు తప్పకుండా అలా జరిగి తీరుతుందని గట్టి నమ్మకం వుండేది.

వాళ్ళ దగ్గిర కమల్ అని ఒక బానిస కుర్రవాడుండేవాడు. వాణ్ణి వర్తకుడు సంవత్సరం కిందట సంతలోకొని యింటికి తీసుకువచ్చాడు. వాడు అందగాడు, తెలి వైనవాడేగాక చాలా యుక్తిపరుడు. వాడు తన యజమాని కుమార్తెను వివాహ

మాడేందుకు అన్నివిధాలా అర్హుణ్ణని భావించేవాడు.

ఆయితే, యీ సంగతివాడు ఎవరితోనూ అనలేదు. వాడు ఆఇంట చేరిన సంవత్సర కాలంలో సంపాయించిన ఆస్తి ఒక బంగారు ఉంగరం, ద్రాక్షసారా వున్నచిన్న సీసా. ఈ రెంటినీ వాడు పారుగున వున్న మరొక చిన్న వర్తకుడి ఇంటినుంచి తస్కరించాడు. వాటిని బహుకరించి తన యజమాని కుమార్తెను వివాహమాడగల ననుకునేంత అమాయకుడు కాడు, కమల్. అందుకోసంవాడొక పథకం వేశాడు.

ఆది మండు వేసవికాలం. అప్పుడే సూర్యాస్తమయం అయి క్రమంగా చల్లని గాలి ప్రారంభమయింది. వర్తకుడూ, ఆయన భార్యా, కుమార్తే తోటలో షికారు బయలుదేరారు. కమల్ వారికి కొంచెం వెనగ్గా నడవసాగాడు. యజమానికి ఏ