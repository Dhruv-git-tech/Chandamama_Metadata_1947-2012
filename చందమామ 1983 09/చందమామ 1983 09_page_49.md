ఆ తర్వాత డోలు వాయించిన వాణ్ణి పిలిచి, “ఒళ్ళంతా చెమటలు కక్కేట్టు కష్టపడ్డావు. సంతోషంగా తీసుకో,” అంటూ వాడికి నూతన వస్త్రాలతోపాటు డెబ్బై అయిదు రూపాయలు ఇచ్చాడు.

ఆ పిమ్మట తాళం వేసిన వాణ్ణి పిలిచి, “ఒక్క నిమిషం విరామం లేకుండా తాళం వేశావు. నీ కష్టంనాకు వద్దులే,” అని యాభై రూపాయలు ఇచ్చాడు భూషయ్య.

ఆఖర్‌కి సన్నాయి వాయించిన వాడి కేసి అసంతృప్తిగా చూస్తూ, “పని చేసే ప్పుడు ఒళ్ళు దాచుకునే వాళ్ళంటే నాకు పరమ అసహ్యం! అయినా అయిదు నిమి పాలు సన్నాయి వాయిస్తే, పది నిమిషాలు అలా దిక్కులు చూస్తా? వేమిటి? ఈ లక్ష ణానికి తోడు, మెడలో బంగారు గొలుసు, వేళ్ళ నిండా ఉంగరాలు! సువు చేసిన పనికి ఇది కూడా దండగే!” అంటూ పాతిక రూపాయలు ఇచ్చాడు.

సన్నాయి విద్వాంసుడు ఆశ్చర్యంతో అలాగే నిలబడిపోయాడు.

పక్కనే వుండి ఇదంతా చూస్తూన్న భూషయ్య వియ్యంకుడు పరమేశ్వరపురం జమీందారు చిన్నగా నవ్వి, భూషయ్యతో, “బావగారు ప్రతిదాన్ని డబ్బుతోనే తూస్తారని లోగడే విన్నాను. అది మంచిదే కాని, ఆ విలువ కట్టడంలో కేవలం శరీర శ్రమకే ఎక్కువ ప్రాముఖ్యత నివ్వడం సరికాదేమో! మరి ఆ విధంగా చూస్తే, పెళ్ళిలో పల్లకీ మోసిన బోయిలూ మున్నగువారికన్నా, అల్లుడుగారు ఏం కష్టపడ్డారని ఆయనకు పిల్లనివ్వడంతో పాటు, కట్టకానుకలు మొదలైన సకల విధ లాంఛనాలూ సమకూరుస్తున్నాను?” అన్నాడు.

వియ్యంకుడి ఈ ఎత్తి పాడుపుకు గతుక్కుమన్నాడు భూషయ్య. వెంటనే తమాయించుకుని, తనలోని లోపాన్ని గ్రహించిన భూషయ్య, సన్నాయి విద్వాంసుడితో ప్రారంభించి, వాద్యబృందంలో వారి వారి స్థానానికి తగ్గ విధంగా కానుక లిచ్చి సత్కరించాడు.