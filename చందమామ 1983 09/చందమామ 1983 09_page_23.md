ఈ ప్రపంచంలో వీరుడిగా నాకు ఎదురు వుండకూడదన్నది నా ఆశయం, ” అన్నాడు.

“నన్ను నీవు నెగ్గగలవనే ఆనుకుంటున్నావా?” అని అడిగాడు సువీరుడు ఆశ్చర్యంగా.

“నాలో ఎంతో బలసంపత్తి వుండీ, అభ్యాసం లేక గొడ్డలితో చెట్లను నరకలేక పోయాను. నీలో బలసంపత్తి వుండే వచ్చు. కానీ, యుద్ధవిద్యల విషయమై నీకు అభ్యాసం తక్కువ. చిన్నతనం నుంచి అదే సాధనలో వున్న నన్ను, నీవు ఓడించలేవని నా నమ్మకం,” అన్నాడు శూరసేనుడు.

“అయితే, యిప్పడే నీ అభిప్రాయం తప్పని బుజువు చేస్తాను. కోయిల పాటకూ, సింహం వేటకూ అభ్యాసం కావాలనుకోవడం నీ అవివేకం!” అన్నాడు సువీరుడు.

ఇద్దరూ ఆ అరణ్యవృక్షాల కింద మల్ల యుద్ధం చేశారు. సువీరుడు, శూరసేనుణ్ణి కుణాల మీద చిత్తు చేశాడు. తరవాత యీద్దరూ సువీరుడి ఇల్లు చేరి, అక్కడ కత్తి యుద్ధం చేశారు. అందులోనూ సువీరుడిదే పైచేయి అయింది.

అయినా, శూరసేనుడు మొండిగా, “నువ్వు రాజధానికి వచ్చి నన్ను ఓడిస్తే తప్ప, లేకపోతే నేను యీ ప్రపంచంలో అందరికన్న మహావీరుడినే ఆనుకుంటాను,” అన్నాడు.

సువీరుడు, శూరసేనుడితో కలిసి రాజ ధానికి వచ్చాడు. అక్కడ అతడు పేరెన్నికగన్న మహావీరులందరినీ, అన్ని యుద్ధ విద్యలలోనూ ఓడించాడు. అయితే, విజయం కోసం అతడు చాలా శ్రమపడ వలసి వచ్చింది.

చిట్టచివరకు సువీరుడికీ, శూరసేనుడికీ ద్వయంద్వయుద్ధం ఏర్పాటయింది. మల్లవిద్య, ఖడ్గవిద్య, ఆస్త్రవిద్య, గుర్రపు స్వారీలాంటి ఎన్నో విద్యల్లో వారిరువురూ పోటీపడ్డారు. చిత్రమేమంటే—ఇక్కడ