అలాటి సమాధానం కోసం రాజు ఇంత ఆర్ఫాటం చేస్తాడా?

గడువు ఆఖరు రోజున పల్లెవాడి కొడుకు తనకు మర్మాడు చావు తప్పదని నిశ్చయించుకుని, చెరువు గట్టున విచారంగా ఉండగా, ఒక ముసలమ్మ అటుగాపోతూ ఆగి, “ఏం నాయనా, అంత దిగులుగా కూర్చున్నావు?” అని అడిగింది. వాడా ముసలమ్మతో అంతా చెప్పాడు.

“రాజుగారు చేస్తున్న ఆర్ఫాటం గురించి నేను కూడా విన్నాలే, నాయనా. అదంతా చూస్తూంటే రాణిగారి ప్రశ్నకు జవాబు తెలుస్తూనే ఉందిగా!” అన్నది ముసలమ్మ.

“ఏమిటవ్వా. ఏమిటా జవాబు?” అని వాడు ఆత్రంగా అడిగాడు.

“ఇంకేముంది, నాయనా? మొగుడి పైన ఆధికారం. రాణీ చూడు ఆ రాజు చేత మూడు చెరువుల నీళ్ళు తాగించి ఎలా ఆనందిస్తున్నదో!” అని ముసలమ్మ కర్ర తాటించుకుంటూ పోయింది.

మర్మాడు రాజభటులు వచ్చి పల్లె వాడి కొడుకును రాజసభకు పట్టుకు పోయారు.

రాజు వాణ్ణి, “అన్నిటిక న్న స్త్రీకి అత్యంత ప్రియమైన దేమిటో తెలుసు కున్నావా?” అని అడిగాడు.

“భర్త పైన అధికారం,” అన్నాడు పల్లె కురవాడు.

రాజు ఆ జవాబుకు నిర్ఘాంతపోయి, “నేను నమ్మను,” అన్నాడు.

“రాణీగారు ఒక చిన్నప్రశ్నతో మీ కెంత పని కలిగించిందో తెలిసి కూడా నమ్మరా?” అన్నాడు పల్లె కురవాడు.

“వీడి సమాధానం సరయినదేనా?” అని రాజు రాణీ నడిగాడు.

అమె ఏమీ సమాధానం చెప్పకుండా తల వంచుకున్నది.

పల్లెవాడి కొడుకు సమాధానం సరయి నదేనని రాజు గ్రహించి, వాడికి రెండు వేల వరహాలు బహుమానం ఇచ్చి పంపేశాడు.