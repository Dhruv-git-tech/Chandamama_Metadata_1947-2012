గ్రామపెద్దలందరి ముందూ రఘువీరుణ్ణి పిలిచి, “నీ గురించి విన్నాను. నీ వంటి సమర్థుడు దొరికిన యీ జమీందారు, గ్రామస్థులూ చాలా అదృష్టవంతులు,” అంటూ మెచ్చుకున్నాడు.

రాజు వెళ్ళిపోయాక ఊళ్లో రఘువీరుడి పరపతి పెరిగిపోయింది. అతడు మహా రాజు అభిమానానికి పాత్రుడయ్యాడని తెలిసి, అంతా అతణ్ణి గౌరవించసాగారు.

జమీందారు కూడా రఘువీరుడి చేతులు పట్టుకుని, “ఇంతకాలం నిన్ను కన్న కొడుకులా భావించాను. కానీ, యీ రోజు నుంచీ నువ్వు నిజంగా, నా కన్న కొడు కువే!” అన్నాడు.

ఆ మాటకు రఘువీరుడు సంతోషించకపోగా, ఎంతో బాధతో, “నే నిక మీ దగ్గిర వుండదలచ లేదు. ఏ పట్నమో పోయి స్వతంత్రంగా బతుకుతాను. రాజంతటి వాడు వచ్చినా మీరు, మీ అతి నిదాన స్వభావం మార్చుకోలేదు. ఆ కుంకుమపువ్వు విషయంలో ఏ దైవశక్తి మనల్ని కాపాడింది. రాజుగారు మన ఆతిఘానికి పూర్తిగా తృప్తి చెందాడు. ఇందువల్ల మీలో నిదానగుణం మరింతగా పెరిగిపోతుంది. మీరు యిక్కడికి ఏ చక్రవర్తినో ఆహ్వానించినా ఆహ్వానించ వచ్చు. అప్పుడు జరగబోయేదేమిటో, నేనూహించగలను,” అన్నాడు.

ఆ జవాబుకు జమీందారు పెద్దగా నవ్వి, “గ్రామపెద్దలందరి ఎదుటా రాజు గారు ఆతిథ్యం యిచ్చిన సన్నుకాక, నిన్ను ఎందుకు మెచ్చుకున్నా రనుకున్నావు? ఆయన అనుచరులు సన్ను గురించీ, రాత్రి జరిగిన దాన్ని గురించీ — సర్వం ఆయనకు చెప్పేశారు. వెళ్ళే ముందు ఆయన, నా అతినిదానం విషయమై చాలా గట్టిగా హెచ్చరించాడు, తెలిసిందా? రాజంతటివాడి హెచ్చరికనే పాటించక పోతే జమీందారీకే ముప్పు, అర్థమైందా?” అన్నాడు. రఘువీరుడు అర్థమయిందన్నట్టు చాలా సంతోషంగా తలాడించాడు.