చేసిపెడుతూ ఉండు. నీకు రోజూ మా ఇంట్లోనే అన్నం పెడతాం. తీరుబాటు సమయంలో, మా పిల్లలతోపాటు చదువు కుందువుగాని, 'అన్నాడు.

పాపయ్య అందుకు ఒప్పుకుని, ఆ మర్నాటినుంచీ రామయ్య ఇంటిపనులు చెయ్యడం ప్రారంభించాడు. ఈ సంగతి తెలిసి గ్రామంలో వాళ్ళు, వాణ్ణి తమ పనులకు పిలవడం మానుకున్నారు.

ఇలా ఒక నెల గడిచేసరికి, పోలయ్య అనే రైతుకు ఒక ఆలోచన వచ్చింది. ఆయన రహస్యంగా పాపయ్యను పిలిచి, 'ఒరే పాపయ్యా! నువ్వెంతపనిమంతుడివి! ఎంత నమ్మకస్థుడివి! అటువంటి నీకు, ఆ రామయ్య నీ కాలేకడుపుకు ఇన్ని గంజి నీళ్ళు పోసి, నీచేత గొడ్డు చాకిరీ చేయించు

కుంటున్నాడు. ఇది అన్యాయం! నువ్వు పని చేసేందుకు మా ఇంటికి రా. నీకు కడుపునిండా భోజనం పెట్టి, రోజూ ఒక రూపాయి కూడా ఇస్తాను, 'అన్నాడు.

ఇందుకు పాపయ్య సరేనని, రామయ్య ఇంట పనిమాని, పోలయ్య ఇంటికి వచ్చి వాళ్ళ పనులు చేయసాగాడు. రామయ్య ఉక్రోషం కొద్దీ పోలయ్యనూ, పాపయ్యనూ నానా తిట్లు తిట్టాడు.

పోలయ్య ఊరి రచ్చబండ దగ్గిర చేరిన పదిమందితో, రామయ్యను గురించి చెప్పి, 'రామయ్య, అలా నోరుపారేసుకోవడం ఏం బాగా లేదు. ఇందులో నా తప్పేముంది? ఆ పాపయ్యగాడి మొఖాన పిడికెడు మెతు కులు పారేసి, ఆయన వాడిచేత రాత్రనకా, పగలనకా వెట్టిచాకిరీ చేయించుకుంటు