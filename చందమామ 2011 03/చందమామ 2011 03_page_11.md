ఉండి పేరు పొందాడు. అతడికి యుక్త వయసు వచ్చాక ఒక రోజు జితేంద్రుడు చేర బిలిచి “నాయనా! నీ విద్యాభ్యాసం ముగి సింది. నీకు ఉజ్వల భవిష్యత్తు ఉంది. నీకు నా ఆశీస్సులు. వెళ్లిరా,” అని చెప్పాడు.

శివచరణుడు, గురువు పాదాలకు నమస్కరించి తల్లిదండ్రుల వద్దకు బయలు దేరాడు. కొద్ది రోజుల తరవాత ఒక ప్రాంతం చేరిన అతనికి అద్భుతమైన దివ్యపరిమళం సోకింది. అది ఎక్కడినుంచి వస్తున్నదో తెలుసుకోవడానికి ముందుకు సాగాడు.

అతనికి ఒక మహావృక్షం కనిపించింది. దానికి ఒకే రకం పుష్పాలు లేవు. వివిధ పరిణామాల్లో వివిధ రకాలుగా ఉన్నాయి. ఆ వృక్షం నీడన నడుం వాల్చాడు. అతనికి వెను వెంటనే నిద్ర పట్టేసింది. నిద్రలో అతనికో స్వప్నం వచ్చింది.

శివచరణుడు ఒక సభలో ఆసీనుడై ఉన్నాడు. సభికులందరూ జయజయధ్వానాలు పలుకుతున్నారు. అతని మీద కాసుల వర్షం కురుస్తున్నది. పండితులు అతడికి పల్లకీ కట్టారు.

మెలకువ వచ్చిన శివచరణుడు అలాంటి సత్కారం జరగాలని తన మనసులో ఏదో మూల ఉండి ఉంటుంది. అదే స్వప్నరూపం దాల్చింది, అని భావించి నవ్వుకున్నాడు. అక్కడి నుంచి బయలుదేరే ముందు ఆ వృక్షం తాలూకు పుష్పాలు కొన్ని మూట గట్టుకున్నాడు. ఊరు చేరిన శివచరణుడు ఉద్యోగ ప్రయత్నం చేశాడు. కానీ అది ఫలించలేదు. తను తెచ్చిన వింత పుష్పాలు వాడిపోకుండా అలాగే తాజాగా ఉండటం గమనించిన శివచరణుడు అది దేవవృక్షం అని నిర్ధారించుకున్నాడు.

ఒక రోజు జమీందారు గోవర్ధన గిరి భూషణుడు కవిత్వం పోటీలు నిర్వహిస్తున్నట్లు చాటింపువేశారు. చాలామంది ఉత్సాహం చూపించారు. మిత్రులు అతణ్ణి పోటీకి వెళ్లమని ప్రోత్సహించారు.

అతడా పోటీకి హాజరయ్యాడు. ఎందరో పండితులు వచ్చి కవిత్వం చెప్పారు. శివచరణుడు తన వంతుగా కవిత్వం పూర్తి చేసే సరికి పండితులు అతని ప్రతిభకు నివ్వెర పోయి కరతాళధ్వనులు చేశారు. జమీం దారు శివచరణుణ్ణి హృదయానికి హత్తు కుని ఘనంగా సత్కరించాడు. బంగారు కాసులు కానుకగా ఇచ్చి పల్లకీలో ఇంటికి సాగనంపాడు.