బాలిక

జీవితమా! అమ్మాయికి తన ఇచ్చ ప్రకారం బతికే హక్కు ఉందో లేదో చెప్పవా?

మనం మానవులం, జంతువులం కాము!

తల్లిదండ్రులు మనకు జన్మనిచ్చారు. కాని, ఈ ప్రపంచంలో ఆడపిల్లలకు ఎలాంటి ప్రాముఖ్యత లేదు ఎందుకని?

మెడకు పలుపుతాడు వేసి జీవితాంతం కట్టిపడేసి ఉంచే ఆవులతో, కూతుళ్లు సమానం అని తల్లి ఎందుకు చెబుతుంది? మన బాల్యం నుంచి మనకిలాంటి విషయాలు ఎందుకు చెబుతూ వస్తున్నారు?

జీవితమా! అమ్మాయికి తన ఇచ్చ ప్రకారం బతికే హక్కు ఉందో లేదో చెప్పవా?

కూతుళ్లు ఇతరులకు చెందవలసిన ఆస్తి అని తల్లి ఎందుకు చెబుతుంది? కూతుళ్ల సొంతచోటు వారి అత్తగారి ఇల్లే అని ప్రతి ఒక్కరూ ఎందుకు వల్లెవేస్తున్నారు? అమ్మాయికి తన కాళ్లమీద తాను నిలబడే హక్కు లేదా?

జీవితమా! అమ్మాయికి తన ఇచ్చ ప్రకారం బతికే హక్కు ఉందో లేదో చెప్పవా?

మాకూ కలలున్నాయి, కాని వాటిని నెరవేర్చుకునే స్వాతంత్ర్యం లేదు. మా స్వప్నాలు మావే అని లోకంలో ఎవరు గురిస్తున్నారు? ఏదీ మాది కాదు. తన కాళ్లమీద తాను నిలబడే హక్కు అమ్మాయికి లేదా?

జీవితమా! అమ్మాయికి తన ఇచ్చ ప్రకారం బతికే హక్కు ఉందో లేదో చెప్పవా?

ఆడపిల్ల పుడితే ప్రతిఒక్కరూ ఏడుస్తారు. మనకు జన్మనిచ్చినవారే మనం మరొకరి సొత్తు అని చెబుతుంటారు. మరి అమ్మాయిలు తమకు తాము చేయగలిగిందేమిటి? ఇకనుండి ప్రపంచంలో మనం పుట్టబోయేముందు మనం అమ్మాయిలందరమూ... దేవుడి ఆమోదం పొందవలసి ఉంది.

జీవితమా! అమ్మాయికి తన ఇచ్చ ప్రకారం బతికే హక్కు ఉందో లేదో చెప్పవా?

- సురభి రాజ్

శివానందన్ గయా హయ్యర్ సెకండరీ స్కూల్, బాకార్పూర్

బాల్యవివాహాలను ఆపండి

ఒకరోజు నేను మా ఊరిలో నడుస్తున్నప్పుడు పది, పన్నెండేళ్ల ప్రాయంలో ఉన్న చిన్నమ్మాయిని చూశాను. ఆమెను పలకరిస్తే బోరుమని ఏడవసాగింది. వెక్కిళ్లమధ్యనే ఆమె తనకు ముగ్గురు సోదరిలు, సోదరుడు ఉన్నారని తెలిపింది. తండ్రి నిరుపేదరైతు. వాళ్లమ్మ పారుగిళ్లలో పనికి వెళుతుంది. తల్లి తనకు పెళ్లి చేసేయాలని అనుకుంటోంది. తనకేమో