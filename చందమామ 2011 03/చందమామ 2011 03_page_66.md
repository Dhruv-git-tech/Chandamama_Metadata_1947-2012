కుమరయ్య ‘అయ్యా! మీలాగా నేను మాట్లాడలేను కానీ, మా ఊరి సోమయ్యన్న తన కొడుకును ఇట్టా పట్టంలో చదివించడం చూసి, నేనూ నా కొడుకును చదివించినా. మా వాడింత వాడైనందుకు నేను సోమయ్యన్నకు దండంపెట్టాలి. ఎందుకుంటే సోమయ్యన్నను చూసే నేనూ నాబిడ్డను చదివించాలని అనుకున్నా. నేను చదువుకు న్నోడ్సికాదు, తప్పులుంటే మన్నించాలి.’ అని చెప్పాడు.

వినయ్ తన తండ్రిపాదాలకు నమస్కరించి ‘ఈరోజు నుండీ మాతండ్రిని కూలి పనులకు పంపక నీడపట్టున ఉంచి బాగా చూసుకుంటానని మీ అందరి సమక్షంలో మాట ఇస్తున్నాను’ అని చెప్పాడు. కలెక్టర్ గారు ‘మిమ్మల్ని స్పందింపజేసి బిడ్డను చదివించడానికి ప్రేరేపించిన ఆ పోలయ్యన్నను చూడాలనుంది. పిలుస్తారా!’ అని కోరగా, వెంటనే వినయ్ క్రిందికి దిగివచ్చి, పోలయ్య దంపతుల్ని చేతులు పట్టుకుని పైకి తీసుకె శ్చాడు, వారు వద్దని ఎంత బ్రతిమాలుతున్నా.

స్టేజ్ మీదకు వచ్చిన, పోలయ్య దంపతుల్ని చూసి, కలెక్టర్ గారు వారికి నమస్కరించారు. ‘ఇక్కడ వీరిబిడ్డ ఉంటే కనీసం ఇప్పుడైనా వచ్చి తన తల్లి తండ్రులను పరిచయం చేసుకోడం మంచిది.’ అని చెప్పి కాస్సేపు చూశారు. ‘చదువు సంస్కారాన్ని నేర్పాలేగాని, గర్వాన్ని పెంచకూడదు. నాతల్లి దండ్రులూ కూలి చేసి నన్ను చదివించారు. నేనింత వాడినైనందుకు ఎంతో గర్వించారు, వారి శ్రమ, మమత, అభిలాష, తమబిడ్డపై ఉన్న ప్రేమ నన్ను నావృత్తికి అంకితంచేసి, వారి సేవ చేసుకుంటూ నాథర్యాన్ని పాటించేలా చేశాయి. దేవుడు మీ బిడ్డను ఆశీర్వదించు గాక,’ అని చెప్పారు.

మీటింగ్ పూర్తయి అందరూ వెళ్ళసా గారు. పోలయ్య దంపతులు, కుమరయ్య, వినయ్తోకలిసి గేటుదాటాక, ఎప్పటినుంచో అక్కడవేచి ఉన్న బంగారు. స్వామి వచ్చి వారి కాళ్లపైబడి, ఏడ్వసాగాడు. దూరం నుండీ కారెక్కుతూ ఈ దృశ్యం చూసిన కలెక్టర్ చిరునవ్వుతో సాగిపోయారు.