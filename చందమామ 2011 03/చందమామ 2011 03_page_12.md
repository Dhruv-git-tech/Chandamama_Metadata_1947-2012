ఆనాడు మహావృక్షం కింద నిదురించిన ప్పుడు వచ్చిన స్వప్నం ఇలా నిజం కావడం గమనించి శివచరణుడు ఆశ్చర్యపోయాడు. దీర్ఘంగా ఆలోచించిన శివచరణుడు ఆ వృక్షానికి అటువంటి మహత్తు ఉంటే ఆ వృక్షం తాలూకు పుష్పాలకు కూడా అటు వంటి మహత్తు ఉండి ఉండాలని భావించి కొన్ని పుష్పాలను తలకింద పెట్టుకుని నిద్రించాడు.

ఆ రాత్రి అతనికో స్వప్నం వచ్చింది. జమీందారు మనుష్యులు వచ్చి శివచరణుడిని అతని సమక్షానికి తీసుకుపోయారు. జమీందారు శివచరణుడికి తన దివాణంలో ఉద్యోగం ప్రకటించాడు.

తెల్లవారింది. శివచరణుడు తనకొచ్చిన స్వప్నం మననం చేసుకుని అది నిజం అవుతుందో లేదో చూద్దామని భావించాడు.

నెలగడిచింది. జమీందారు నుంచి ఎటు వంటి వర్తమానం అందలేదు. శివచరణుడు మొదటి స్వప్నం నిజం కావడం యాద్భచ్చికం అని భావిస్తుండగా, జమీందారు కబురు చేసి, తనదివాణంలో ఉద్యోగం ఇచ్చి, మంచి జీతం ఇచ్చాడు.

దీనితో ఆ వృక్షానికి నిజంగానే మహత్తు ఉందని, ఆ చెట్టు కింద పడుకున్నప్పుడు గాని, ఆ పుష్పాలను తలకింద పెట్టుకుని పడుకున్నప్పుడు గాని, వచ్చిన స్వప్నాలు నిజం అవుతాయని రూఢి అయింది. దీంతో అతనా వృక్షానికి స్వప్న వృక్షం అని పేరు పెట్టాడు.

ఆ రాజ్యాన్నేలే రాజు మహేంద్రహేళుడు ధార్మికుడు. ప్రజాబంధువు. మాసానికోసారి ప్రజాదర్భారు పెట్టి రాజ్య సంక్షేమానికి ప్రజలనుంచి సూచనలు కోరేవాడు.