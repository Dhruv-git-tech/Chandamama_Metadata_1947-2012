బాగా చదువుకుని మంచి పౌరురాలు కావలని ఉంధి. కాని పిల్లలకు తిండి పెట్టడానికి కూడా కాసులు లేని స్థితిలో తనకు చదువుకోసం డబ్బు ఎక్కడినుంచి తేవాలని అమ్మ వాపోతుంటుంది. అందుకే ఈ రోజునుంచి చదువుకుంటాను అనే మాటెత్తవద్దని తల్లి కూతురుతో తేల్చి చెప్పింది.

చిన్నారి బాధామయగాథ విన్నతర్వాత ఆ అమ్మాయి తల్లితో ఆ మరునాడే మాట్లాడాను. నేను కూడా చదువుకుంటున్నానని ఆమెతో చెప్పాను. చదువుకోవడానికి డబ్బు లేకపోవడం అనేసమస్య ఇప్పుడు లేదని, ఇప్పుడు ఆరునుంచి పద్నాలుగేళ్ల ప్రాయంలోని పిల్లలందరూ ఉచితంగా, నిర్బంధంగా చదువుకునేలా ప్రభుత్వం చట్టం చేసింది. స్కూలు యూని ఫారంకి, పుస్తకాలకోసం డబ్బులందిస్తోంది, పిల్లలకు సైకిల్ కూడా ఇస్తోంది. మధ్యాహ్నం భోజనంతోపాటుగా పిల్లలకు ప్రభుత్వం అనేక సౌకర్యాలు కల్పిస్తోంది. తన కూతురును బడికి పంపితే ఏ ఖర్చూ ఉండదని ఆమెకు వివరించాను. ఆమెను బతిమాలాను. “దయచేసి పాపకు పెళ్లి చేయవద్దు. తనకు 18 ఏళ్లు వచ్చిన తర్వాతే పెళ్లి గురించి ఆలోచించండి. ఇప్పుడు మాత్రం ఆమెను చదువుకోనీయండి.”

అందుకు ఆమె తల్లి అడిగింది. “మరి వంట ఎవరు చేస్తారు?” “మీరే వంట చేయండి,” అన్నాను. అప్పుడామె కోపంతో నన్ను నిందిస్తూ, “పిల్లలను ఎవరు చూసుకుంటారు?” అని అరచింది. నేను జవాబిస్తూ, “పాపే వంట చేసి బడికి వెళుతుంది. మీరు మాత్రం పిల్లలను చూసుకోండి.” అన్నాను. వాళ్లమ్మచాలాసేపు ఆలోచించి చివరకు ఒప్పుకుంది. “అలాగైతే నేను పాపను బడికి పంపిస్తాను. నేను దానికి ఇప్పుడే పెళ్లి చేయను. తను కూడా నీలాగే బాగు చదువుకుంటుంది.” అన్నది వాళ్లమ్మ. నేనారోజు సంతోషంగా ఇంటికెళ్లాను. ఈ రోజు ఆ చిన్నారి నా స్నేహితురాలు, తను ప్రతిరోజూ బడికి వెళుతోంది కూడా.

శివసాగర్ విద్యాలయ మందిర్, రామ్‌దౌలి, బిడుపూర్, బీహార్

ప్రస్తుతం విద్యకు ప్రాధాన్యత బాగా పెరిగింది. పురుషులు మాత్రమే విద్య గడించడం అంత ముఖ్యమైన విషయం కాదు. మహిళలు విద్య నేర్చుకోవడానికి కూడా అంతే ప్రాధాన్యత ఉంది. కుటుంబభారం మోయడం స్త్రీపురుషులిరువురిమీద ఉంది. చదువు నేర్చుకున్న మహిళ తన పిల్లల చదువును చక్కగా ప్రభావితం చేయగలదు. విద్యలేని మహిళ తన పిల్లలకు చదువు చెప్పించడం కష్టసాధ్యం.

విద్యావంతురాలు తన కుటుంబ ఆదాయాన్ని రెట్టింపు చేయగలదు. రోజువారీ జీవితంలో ఖర్చు పెరుగుతోంది. మగవాడు మాత్రమే ఎలా సంపాదించగలడు? కుటుంబంలో మహిళ కూడా సంపాదించగలిగితే జీవితం సాఫీగా నడుస్తుంది.

విద్యావంతురాలి మాటలను సమాజం వింటుంది కూడా. ఆమె తన కుటుంబానికి,