చూసుకుని, తాంబూలాలు మార్చుకోవడా నికి బయలుదేరాలి,' అన్నాడు.

వెంకప్ప 'ఇంతకూ నువ్వు ఏ అమ్మా యిని కోడలుగా చేసుకోబోతున్నావో నాకు అంతుబట్టడం లేదు,' అన్నాడు.

అప్పుడు ధర్మయ్య 'నువ్వు మొదట నేను ఇవ్వమన్న చీరలను కుమలకొకటీ, సరళకొకటీ ఇచ్చావు గదా?' అన్నాడు.

‘అవును, నువ్వు ఇవ్వమన్న చీరలనే వాళ్ళకు, వాటిని గురించి కాస్తపొగిడి ఇచ్చి వచ్చాను' అన్నాడు వెంకప్ప.

‘ఆ రెండు చీరల్లోనూ, మనం వాటికి నప్పే రుికముక్కలను కూడా ఉంచి మడత మేసినసంగతి నీకు గుర్తులేదా? ఆ విషయం అప్పుడే మరచి పోయావా? అనీ అడిగాడు ధర్మయ్య.

వెంకప్ప ఒక్క క్షణం ఆశ్చర్యపోయి, 'ఆ ఇప్పుడు తెలిసింది. నీ కాబోయే కోడలు సరళ అన్నమాట!' అన్నాడు.

‘బాగా గ్రహించావు వెంకప్పా! సరళ కున్న నిజాయితీ, కమలవద్ద కొరవడింది. కమల చీర మడతేల్లో ఉన్న రవికముక్కను దాచుకున్నది.

అందువల్లనే నువ్వు తిరిగి అమ్మడా నికి వెళితే, తాను మరొకరి దగ్గిర కొన్నానని అబద్ధం చెప్పింది. నిర్భయంగా జీవితంలో ఇటువంటి చిన్న చిన్న విషయాల్లోనే మను షుల అసలు బుద్ధులు వెల్లడవుతుంటాయి. సరేగానీ, కమలకిచ్చిన రవికగుడ్డ ఖరీదెంతో చెప్పు ఇస్తాను.' అన్నాడు ధర్మయ్య.

వెంకప్ప సంతోషంగా, 'భలేవాడివి ధర్మయ్యా! దాని ఖరీదు నాకిస్తావా? నీ మనసుకు నచ్చిన కోడలు దొరకడానికి, ఉడతాభక్తిగా నేనేదో చిన్న సాయం చేశానన్న తృప్తి నాకు చాలు,' అన్నాడు.

ఆ తర్వాత ధర్మయ్య కొడుకు విశ్వానికీ, సరళకూ వైభవంగా వివాహం జరిగింది.