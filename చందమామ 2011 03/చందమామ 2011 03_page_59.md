వీరవరం వెళ్లాడు. అక్కడ రామయ్యకూతురు సరళకు కూడా, వెంకప్ప తెచ్చిన జరీ చీరలు బాగా నచ్చినాయి. అతడు, ఆమెకు ఒకచీరఇచ్చి, ‘అమ్మాయిగారూ, దీనికి తగిన రవిక గుడ్డ వారం రోజుల్లో తెస్తాను. దయచేసి ఈలోగా తొందరపడి ఎవరిదగ్గిరా కొనకండి. ఈ చీరకు నప్పే రవిక గుడ్డ మగ్గం మీద ఉన్నది,’ అని చెప్పాడు.

సరళసరేనని చీర, డబ్బు తెచ్చి ఇచ్చింది. వెంకప్ప స్వగ్రామం చేరాడు. రెండు వారాలు ఆగి, ధర్మయ్య చెప్పిన మీదట కమల, సరళల చీరలకు తగిన రవికగుడ్డలు తీసుకుని మళ్ళీ బయలుదేరాడు.

అతడు కమలవద్దకు వెళ్ళి, ‘అమ్మాయి గారూ, మీరు కొన్నచీరకు తగిన రవికగుడ్డ

తెచ్చాను, చూడండి!’ అన్నాడు. అయితే కమల, అతడితో ‘అక్కర్లేదులే వెంకప్పా! రవికగుడ్డమరొకరి దగ్గిరకొన్నాను,’ అన్నది.

వెంకప్ప సరేనని బయలుదేరి సరళ ఇంటికి వెళ్ళాడు. సరళ అతణ్ణి అంతదూ రానచూస్తూనే, ‘రవికగుడ్డతెచ్చినట్టున్నావు, అవునా?’ అని అడిగింది.

‘అవును, తెచ్చాను అమ్మాయిగారూ కాస్తా ఆలస్యం అయింది. మీరు మరొకచోట కొను క్కోలేదు గదా?’ అని అడిగాడు వెంకప్ప.

సరళ నవ్వుతూ, ‘ఇంత మతిమరుపు మనిషి వేమయ్యా, వెంకప్పా! చీరలోనే రవికగుడ్డకూడా మడతవేసి ఉన్నది. నువ్వు వెళ్ళాకచీరమడతలన్నీ విప్పుతుంటే, రవిక గుడ్డ కిందపడింది. ఇదుగో, చూడు!’ అంటూ గదిలోకి పోయి రవికగుడ్డ తెచ్చి చూపించి, ‘ఆ రోజున నీకు చీర ఖరీదే ఇచ్చాను. ఈ రవిక ముక్క ఖరీదేమిటో చెప్పు, ఇస్తాను,’ అన్నది.

వెంకప్ప తల గోక్కుంటూ, ‘మరిచే పోయానమ్మాయిగారూ! పెద్దవాణ్ణయిపోతున్నా గదా,’ అంటూ రవికగుడ్డ ఖరీదు తీసుకుని తిరుగుప్రయాణమయ్యాడు.

వెంకప్ప గ్రామానికి తిరిగివస్తూనే, ధర్మయ్య దగ్గిరకుపోయి జరిగినదంతా చెప్పాడు. అంతా విని ధర్మయ్య తృప్తిగా తలాడించి, ‘నాకాబోయే కోడలెవరో తేలిపోయింది వెంకప్పా! మంచి ముహూర్తం