పూజారి, భేరుండం మెడమీద ఒక్క
చరుపుచరిచి, ‘ఎగరటానికి వేళాపాళా
లేదా? ఇది వాయనవేళ, భేరుండాలు ఈ
వేళ్ళుడు పైకెగరలేవు, నేలనంటి పెట్టుకుని
ఉండాల్సిందే, తెలిసిందా? ఇక నోరు
మూసుకుని బుద్ధిగా వెంటరా,’ అంటూ
బయలుదేరాడు.

చెంచు నాయకుడి వెంట పూజారి
తతిమ్మా చెంచులూ అతడి నివాసమైన
ఆకాశ గుహకు బయలుదేరారు. అదే
సమయంలో విక్రమకేసరి తన వెంటవున్న
శురులతో కలిసి, శిఖిముఖీ, నాగుమల్లులు
గుర్రంమీద పారిపోతున్న లోయప్రాంతంకేసి
పరిగెత్తసాగాడు. అతడికి గుర్రంమీద వున్న
వాళ్ళిద్దరూ, వాళ్ళను పట్టుకునేందుకు
వెనకగా పరిగెత్తుతున్న చెంచులూ కనబడు
తూనే ఉన్నారు. గుర్రం ఎగుడు దిగుడుగా
ఉన్న ఆ ప్రాంతాల వేగంగా పరిగెత్తలేక
పోతున్నందున చెంచులు దాన్ని చుట్టు
ముట్టేందుకు ప్రయత్నిస్తున్నారు.

విక్రమకేసరి పెద్దగా, ‘శిఖీ, మల్లీ! మేం
వస్తున్నాం. పూజారీ, బడేచెంచూ పారి
పోయారు,’ అని కేకలు వేస్తూ వారికేసి
పరిగెత్తసాగాడు. కానీ, అతడు వాళ్ళను
సమీపించే లోపలే ఇద్దరు ముగ్గురు
చెంచులు ముఠానుంచి విడివడి, అడ్డ
దారిన రాళ్ళమీదుగా దూసుకుపోయి
ముందు వైపునుంచి గుర్రం దారిని అటకా
యించారు.

శిఖిముఖి కత్తితోనూ, నాగుమల్లి ఈటె
తోనూ ఆ చెంచులు గుర్రాన్ని సమీపించ
కుండా ఆపసాగారు. ఒకటి రెండు నిమి
షాల తరువాత శిఖిముఖి గుర్రం కళ్ళాన్ని
గట్టిగా పట్టుకుని పక్కకు లాగి, దాన్ని
లోయలో నుంచి కొండమీదికి ఎక్కించసా
గాడు. అతడికి విక్రమకేసరి కేకలు వినిపిం
చినై. కేసరి కొండమీది నుంచి తనకేసి దిగి
వస్తున్నాడని అతడు భావించాడు.

శిఖిముఖి గుర్రాన్ని కొండమీదికి ఎక్కించే
ప్రయత్నం గమనిస్తూనే, ఒకచెంచు అటుగా
పరిగెత్తి గట్టిగా చప్పట్లు చరుస్తూ, దాన్ని
బెదరకొట్టసాగాడు. గుర్రం కొంచెంగా బెదిరి
వెనక కాళ్ళమీద లేచింది. ప్రమాదాన్ని
గుర్తించిన నాగుమల్లి తన చేతిలోని ఈటెను