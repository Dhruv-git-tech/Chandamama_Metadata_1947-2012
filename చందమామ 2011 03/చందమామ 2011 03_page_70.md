ఈ నెల మనం ఫిజియోథెరపీ - భౌతిక చికిత్స-అంశం కేసి చూద్దాము. అయవవాల కదలికలను మెరు గుపర్చడానికి, మానవ శరీర విధులను, ఆరోగ్యాన్ని ప్రోత్స హించడానికి, ఉపయోగపడే శాస్త్రమే ఫిజియోథెరపీ. మానవ శరీర విధులు, అవయవాల పనితీరును ఇది నిర్వ హిస్తుంది, అంచనా వేస్తుంది, పునపుద్ధరిస్తుంది. శారీ రక వైకల్యం కలిగిన వారికి, కీళ్లవాతం మరియు మాన సిక వైకల్యాలు కలిగిన వారికి, క్రీడాకారులకు, ఉద్రిక్త స్వభావం కలవారికి ఫిజియోథెరపీ మేలు చేస్తుంది. ఇది నోటి ద్వారా తీసుకునే ఔషధాలతో పాటు రోగ చికిత్స, అనుబంధ చికిత్సా విధానంగా ఉపయోగించబడుతుంది. ఉష్ణ రేడియో ధార్మికత, మసాజ్‌లు, జలవైద్యం, లాగుడు, దేహకణాలలో వేడి పుట్టించుట వంటి వాటితో ముడిపడి వేగంగా ఎదుగుతున్న వైద్య విభాగాల్లో ఫిజియో థెరపీ ఒకటి.

వృద్ధ వైద్యశాస్త్రం, క్రీడా ఫిజియోథెరపీ, శిశు వైద్యశాస్త్రం, అంగవికలుర చికిత్సాశాస్త్రం, విద్యుత్ భౌతిక చికిత్సా శాస్త్రం, గుండె-ఊపిరి తిత్తుల చికిత్సా శాస్త్రం వంటి పలు ప్రత్యేక వైద్య విభాగాలు ఈ రంగానికి సంబంధించినవి. భౌతిక శాస్త్రం, రసాయనశాస్త్రం, జీవశాస్త్రం, ఇంగ్లీష్ పాఠ్యాంశాలుగా తీసుకుని ఇంటర్మీడియట్ లేదా తత్సమాన పరీక్షలో ఉత్తీర్ణత సాధించిన సైన్స్ విద్యార్థులు ఫిజియోథెరపీలో కెరీర్‌ని ఎంచుకోవచ్చు. బీఎస్సీలో ఫిజియోథెరపీ, మాస్టర్ ఆఫ్ ఫిజియోథెరపీ, బ్యాచులర్ ఆఫ్ ఫిజియోథెరపీ, న్యురాలజీలో మాస్టర్ ఆఫ్ ఫిజియోథెరపీ, అంగవికలురకు చికిత్సా శాస్త్రంలో మాస్టర్ ఆఫ్ ఫిజియోథెరపీ వంటి పలు కోర్సులను ఈ విభాగం నుంచి ఎంచుకోవచ్చు.

భారతదేశంలో అనేక క్లినిక్కులు, ఆసుపత్రులు, ఆరోగ్య శాఖలు, ప్రైవేట్ నర్సింగ్ హోమ్‌లు, పునరావాస కేంద్రాలు పిజియోథెరపీలో నిష్ణాతులను చేర్చుకుంటున్నాయి. ఇంకా ప్రైవేట్ ప్రాక్టీసు చేస్తూ కూడా వీరు స్వయం ఉపాధిని పొందవచ్చు.

ఫిజియోథెరపీలో కోర్సులను ప్రతిపాదిస్తున్న సంస్థల జాబితాను వచ్చే నెల సంచికలో చూద్దాము.

- సాయి