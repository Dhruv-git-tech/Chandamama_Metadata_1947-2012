ప్రాధేయపడ్డాడు. కానీ గయ్యాళి గంగమ్మ వినిపించుకోలేదు. గుడ్లెర్రజేసి చేతులు ఊపుతూ, “నిన్ను ఊళ్ళో చెప్పి ఏం చేయిస్తానో చూడు! నీ అబద్ధాలు గంగమ్మ దగ్గరనా?” అంటూ తిట్టసాగింది.

భార్యాభర్తలు ఊరు చేరుకున్నాక గంగమ్మ ఊరి న్యాయాధికారి దగ్గరకు వెళ్ళిఫిర్యాదు చేసింది. “ఎందుకు, ఊరు కోవే!” అని మొగుడు అన్నా వినిపించు కోలేదు.

“ఇదిగో! నువ్వెప్పుడూ ఇంతే! ఊళ్ళో వాళ్ళంతా నీమీద పడినా చూస్తూ ఊరు కుంటావు,” అన్నది గంగమ్మ.

న్యాయాధికారి మర్నాడు గంగమ్మనూ, రామయ్యనూ, రామయ్యమీద పడిన బసవయ్య అనేవాణ్ణి పిలిపించాడు.

అందరు చెప్పినది విన్నమీద న్యాయా ధికారి కూడా బసవయ్య బుద్ధిపూర్వకంగా తప్పు చేయలేదని నమ్మాడు.

ఈసారికి బసవయ్యను క్షమించి పోని వ్యమని గంగమ్మకు హితవు చెప్పాడు.

“ఇదేనా మీరు చెప్పే న్యాయం? ఈ దుర్మార్గుడు మామిడి చెట్టులో దాక్కుని మా అయన చెట్టు కిందికి రావటం చూసి మీదదూకేస్తాడా? మీవల్ల కాకపోతే చెప్పుండి. నేనింకో చోటుకి వెళ్ళి న్యాయం రాబట్టు కుంటాను” అన్నది గంగమ్మ.

“సరే, అయితే నీకు కావలసిన న్యాయం నేనే చేస్తాను! ఆ మామిడి చెట్టు నువ్వే ఎక్కు. బసవయ్య దాని కిందికి రాగానే సూటిగా అతనిమీద దూకు!” అన్నాడు న్యాయాధికారి.

“నేను చెట్టెక్కనా? ఆ మనిషిమీద పడబోయి పారపాటున కిందపడితే? ఒకవేళ మనిషి మీదనే పడితే మాత్రం నాకు దెబ్బ తగలదూ?” అన్నది గంగమ్మ వెలవెల బోతూ.

“ఈ అనుమానాలన్నీ బసవయ్యకైనా ఉండవలసిందే గదా! మరి బసవయ్య మాట నమ్మవేం?” అన్నాడు న్యాయాధికారి.

గంగమ్మ బుద్ధి తెచ్చుకుని తిరిగి చూడ కుండా భర్తతో సహా ఇంటికి పోయింది.