న్నాడు. నేను వాడికి సుష్టుగా అన్నం పెట్టడ మేగాక, రోజూ ఒక రూపాయి కూడా ఇస్తు న్నాను' అన్నాడు.

ఇది విని అక్కడచేరినవాళ్ళలో కొందరు రామయ్యపక్షానా, మరికొందరు పోలయ్య పక్షానా మాట్లాడటం ప్రారంభించారు. క్రమంగా అది కీచులాటగా తయారైంది.

అప్పుడు గ్రామ మునసబు కల్పించు కుని, 'ఒక అనాధ పిల్లాడి కోసం మీలో మీరు కీచులాడుకోవటం ఏమీ బాగా లేదు. ఆ పాపయ్యపుట్టు బానిసేం కాదు గదా? ఏ ఇంట వాడికి సౌకర్యంగా ఉంటే, ఆ ఇంట పనిచేస్తాడు,' అన్నాడు.

'అవును, అంతేగదా మరి!' అన్నాడు గ్రామంలోకెల్లా పెద్దరైతయిన భూషయ్య. ఆ మర్నాడు భూషయ్య తన పాలేరును

పంపి పాపయ్యను తన ఇంటికి పిలిపించి వాడికి అన్నంపెట్టినెలకు యాభైరూపాయి లిచ్చేటట్టూ, దాంతోపాటు సంక్రాంతి పండుగకు ఒక జత కొత్తబట్టలిచ్చేటట్టూ మాట్లాడి, వాణ్ణితనపనిలో పెట్టుకున్నాడు.

ఆ సంగతి తెలిసి పోలయ్య రచ్చబండ దగ్గిర 'ఆ భూషయ్య బాగా ఉన్నవాణ్ణని మిడిసిపడుతున్నాడు. నా ఇంటి నౌకర యిన పాపయ్యను లేనిపోని ఆశలుపెట్టి తీసుకుపోతాడా! ఇదేం తెలివైనపనికాదు,' అన్నాడు కోపంగా.

అక్కడే ఉండి, ఆ మాటలు విన్న రామయ్య, 'నువ్వు చేసిన పనేమిటి? నా దగ్గిరున్న ఆ పాపయ్యగాడికి డబ్బాశ పెట్టి తీసుకుపోయావుగదా. అది తెలివైనపనా?' అని అడిగాడు.