అమరాపురాన్ని పాలించే జయసేనుడు తప్పుచేసిన వారిని కఠినంగా శిక్షిస్తాడని పేరు పొందాడు.

ఒకసారి జయసేనుడు సభలో దోషులను విచారిస్తున్న సమయంలో పుష్ప దంతుడు అనే సాధువు దేశాలు పర్యటిస్తూ అక్కడికి వచ్చాడు. రాజు సాధువుని గౌరవించి అతడిని ఉన్నతాసనం అలంకరింప జేశాడు.

“రాజా! నా రాకవల్ల మీ కార్యక్రమాలు ఆగిపోవడం నాకు ఇష్టం లేదు. మీ సభను యధావిధిగా కొనసాగించండి,” అన్నాడు పుష్పదంతుడు.

జయసేనుడు దోషులను విచారించి, తప్పుచేసినట్లు రుజువైన వారికి కఠిన శిక్షలు విధించాడు.

తాగుడు మైకంలో రథం తోలి ఒకబాలు డిని గాయపరిచిన సారధికి, తాగి వచ్చి భార్యను చితకబాదిన భర్తకి, తాగిన మత్తులో స్నేహితుడితో గౌడవపడి కత్తితో పాడిచిన వాడికీ కఠినకారాగార శిక్షలు విధించాడు.

“స్వామీ! తమరు మా రాజ్యంలో పర్యటించారు. సభలో దోషులను విచారించి తప్పు చేసిన వారికి దండన విధించడం చూశారు. ఇప్పుడు చెప్పండి. మా పరిస్థితి పాలన మీకు సంతృప్తికరంగా ఉందా?” అని అడిగాడు రాజు.

“నాకైతే మీ పరిస్థితి సంతృప్తికరంగా లేదు. నా పరిశీలనలో ప్రజలు చెడిపోతు న్నట్లుగా తోస్తున్నది,” అన్నాడు పుష్ప దంతుడు.