దానితో పోలయ్య రెచ్చిపోయి, రామ య్యను తిట్టడం ప్రారంభించాడు. నలు గురూ చేరి వాళ్ళను సర్ది, ఎవరి ఇళ్ళకు వాళ్ళను పంపేశారు.

కొన్నాళ్ళుగా, ఈ జరుగుతున్న తతంగా న్నంతా గమనిస్తున్న పాపయ్య, ఆ రాత్రి ఒక ఉత్తరం రాసి, దాన్ని మునసబు ఇంటి కిటికీలోంచి లోపలకు విసిరి, గ్రామం విడిచి ఎటో వెళ్ళిపోయాడు.

తెల్లవారాక మునసబు ఆ ఉత్తరం చదివి నవ్వుకుని, సాయంకాలం రచ్చ బండ దగ్గిరకు వచ్చి, అక్కడ ఉన్న వాళ్ళతో, ‘పాపయ్య ఉత్తరం ఒకటి రాసి మా ఇంట్లో పడేసి గ్రామం వదిలిపోయాడు. అందులో ఏమున్నదో చదవమంటారా?’ అని అడిగాడు.

చదవమన్నట్టు అందరూ తలలూపారు.

‘గ్రామంలోని చిన్నా, పెద్దలందరికీ నమస్కారాలు. నా తల్లీ తండ్రీ పోయాక

అనాధుడనైన నాకు గ్రామంలోని వారం దరూ ఇంత అన్నంపెట్టి, ఎంతో ఆప్యా యంగా పెంచి పెద్ద చేసినందుకు కృత జ్ఞాణ్ణి.

కానీ ఇప్పటి పరిస్థితి చూస్తే, నా వల్ల గ్రామస్థులు ఒకరిపై ఒకరు ద్వేషాన్ని పెంచుకుని, ఒకరినొకరు కత్తులతో పాడిచి చంపుకుంటారేమో అన్న భయం కలుగు తోంది. అందువల్ల ఎవరికీ చెప్పకుండా, చీకటిమాటున గ్రామం విడిచి దూరంగా పోతున్నాను.’

మునసబు ఈ విధంగా ఉత్తరం చదివి, అందరి ముఖాలకేసీ ఒకసారి పరీక్షగా చూసి, ‘పాపయ్య మరికొంత కాలంలో గ్రామంలో ఉంటే, వాడు ఊహించిన విపత్తు మన గ్రామానికి తప్పేది కాదు. వాడు నిజంగానే మనందరికన్నా తెలివైన వాడు! ఏమంటారు?’ అని అడిగాడు.

- భైరి సత్యనారాయణ