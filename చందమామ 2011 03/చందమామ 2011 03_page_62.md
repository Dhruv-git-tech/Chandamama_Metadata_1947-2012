మంచినీళ్ల కుండ తీసుకుని, ఊరి బయ
టికి వెళ్ళి ఒక చెట్టునీడలో కూర్చున్నాడు.

మిట్టమధ్యాహ్నంవేళ అడవిలో కట్టెలు
కొట్టుకుని వచ్చేవాళ్లు అక్కడికి వచ్చి ఆ
చెట్టునీడనే కాస్సేపు విశ్రాంతి తీసుకున్నారు.
కుర్రవాడు వారి యోగక్షేమాలు విచారించి,
తలా కాసిని కారపు శెనగలు పంచిపెట్టి
తాగేందుకు మంచినీళ్లు ఇచ్చాడు. అందుకు
వాళ్ళు ఎంతో సంతోషించి తలా రెండు
కట్టెలు కుర్రవాడికి ఇచ్చి వెళ్ళిపోయారు.

ఈ విధంగా సంపాదించిన కట్టెలు చిన్న
మోపు కట్టి కుర్రవాడు కూడా నగరంలోకి
తిరిగివచ్చి, వాటిని అమ్మి, ఆ డబ్బులో
కొంతపెట్టి మళ్లీ శెనగలు కొన్నాడు. ఇలా
కొన్నాళ్ళు జరిగాక అతను కట్టెలమోపులే
కొనదగినంత ధనం కూడబెట్టాడు.

తరువాత కారపు శెనగల బేరంమాని
కట్టెలమోపులు కొని భద్రం చేశాడు. ఇంతలో
వర్షాకాలం వచ్చింది. కట్టెలకు గిరాకీ
హెచ్చింది. తాను కొన్న కట్టెలన్నీ అమ్మేసి ఆ
డబ్బుతో ఒక చిల్లర దుకాణం పెట్టాడు.

ఇలా, చిన్నస్థాయిలో మొదలైన చిల్లర
వ్యాపారం రానురానూ పెద్ద వర్తకంగా పరిణ
మించింది. వర్తకాన్ని బాగా పెంచుకుని,
దానిమీదవచ్చేలాభాలతో ఇళ్ళూ, వాకిళ్ళూ,
తోటలూ, దొడ్లు కొని కాలక్రమాన ఆ కుర్ర
వాడు లక్షాధికారి అయినాడు. అతని సంప
దకు మూలం ఒక మామూలు ఎలుకకనుక
అందరూ అతన్ని ఎలుక శెట్టి అని పిలవ
సాగారు.

తర్వాత ఎలుక శెట్టి ఒకనాడు బంగా
రంతో ఒక ఎలుకను చేయించి దానిని
తీసుకొని వెళ్ళి ధనగుప్తుడికి సమర్పించి,
“అయ్యా! ఇది మీరు నాకు చూపిన పెట్టు
బడి. దీనివల్లనేను చాలా ధనం గడించాను.
వడ్డీతో సహా దీనిని మీకు తిరిగి ఇస్తు
న్నాను” అన్నాడు.

ఎలుక శెట్టి కథ యావత్తూ విని ధన
గుప్తుడు అతని తెలివితేటలకూ, సద్భుద్ధికీ
సంతోషించి, తన కుమార్తెను అతనికిచ్చి
పెళ్ళిచేస్తూ, ఆ బంగారు ఎలుకనే అల్లుడికి
కానుకగా ఇచ్చాడు.