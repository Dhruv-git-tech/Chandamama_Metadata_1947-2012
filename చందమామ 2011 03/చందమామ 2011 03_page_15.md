హేళుడిని ఉరితీయించి ప్రతీకారం తీర్చు కోకుండా అపార్థం చేసుకున్నందుకు మన్నించమని ఎందుకు పాదాభివందనం చేశాడు? మహేంద్రహేళుడు, శివచరణుడిని విజ్ఞుడని ఎందుకు స్తుతించాడు? యువరాణికి నేను తగను అన్న శివచరణుడు ఆమెతో వివాహానికి ఎందుకు సమ్మతించాడు?' అని ప్రశ్నించాడు.

అది విన్న విక్రమార్కుడు, 'బేతాళా! శివ చరణుడు తనను కలవడానికి వచ్చినప్పుడే మహారాజు అతను ప్రజాక్షేమం కాంక్షించే మన్సుత్వం ఉన్నవాడని అర్థం చేసుకున్నాడు. జితేంద్రుడి శిష్యుడు శివచరణుడు చెప్పాడంటే ఆ వృక్షంలో తప్పక మహత్తు ఉండి ఉంటుందని భావించబుట్టేమహేంద్రహేళుడు ఆ పుష్పాలను తల కింద పెట్టుకుని నిద్రించాడు. యువరాణి, శివచరణుడి మెడలో వరమాల వేసినట్లు స్వప్నం వచ్చిన్పుడే మహారాజు అది దైవనిర్ణయమని గ్రహించాడు.

శివచరణుడి సహనం పరీక్షించడానికే మహారాజు అతడిని కారాగారంలో పెట్టించాడు.

స్వప్నం, సత్యం అవుతుందని నమ్మ బట్టేపట్టపుటేనుగు పూలమాల వేసే రోజున శివచరణుడిని బయటకు రప్పించాడు. అదంతా అర్థం చేసుకున్నందునే శివచరణుడు, మహేంద్రహేళుడిని క్షమార్పణ కోరి పాదాభివందనం చేశాడు.

శివచరణుడు తనను అర్థం చేసుకోక పోతే శిక్షించే ప్రమాదం ఉందని మహేంద్రహేళుడు ఊహించాడు. అయితే శివచరణుడు అలా చేయక నిజం గ్రహించినందునే, మహారాజు అతడిని విజ్ఞుడని కొని యాడాడు. ఇక శివచరణుడు, యువ రాణితో వివాహానికి సమ్మతించడానికి కారణం, ఇప్పుడతను సామాన్యుడు కాదు, మహారాజు. ఇప్పుడు అంతరాల సమస్యే లేదు. అందుకే పెళ్లికి సమ్మతించాడు.' అని సమాధానం చెప్పాడు.

రాజుకు ఈ విధంగా మౌనభంగం కలగగానే, బేతాళుడు శవంతో పాటు మాయమైతిరిగి చెట్టెక్కాడు.

- కల్పితం

[ఆధారం : శివనాగేశ్వరరావు]

T మార్చ్ 2011

16

చందమామ