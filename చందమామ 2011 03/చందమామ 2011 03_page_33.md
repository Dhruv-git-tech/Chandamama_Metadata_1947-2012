చెప్పాడని చేశా,' అని అన్నాడు. గ్రామస్తులు కూడా ఇంటికి వచ్చి లోకయ్యను అభినందించారు. లోకయ్య ఇవేం పట్టించుకోవడం లేదు. తాను పది రూపాయలు దానం ఇచ్చాడు. తనకు ఎంత లాభం వస్తుంది అనే చింతలో ఉన్నాడు. ఒకరోజు గడిచింది. ఒక్క పైసా కూడా రాలేదు.

రెండవ రోజు లోకయ్య సన్యాసినే ప్రశ్నిద్దాం అనుకొని దేవాలయం దగ్గరకు వెళుతుండగా త్రోవలో ఒక డబ్బు సంచి దొరికింది. అందులో వంద రూపాయలు ఉన్నాయి. లోకయ్య మొహం విప్పారింది. 'ఆహా! ఈయన ఎవరో దేవుడే. ఒక్క పది రూపాయలు దానం చేస్తేనే వంద రూపాయలు అంటే పదింతలు వచ్చాయి' అని సంతోషించాడు. సన్యాసి దగ్గరకు వెళ్ళి 'స్వామీ! మీరన్నది నిజం. దొరికిన వంద రూపాయలు మీకే దానం చేస్తాను. తీసుకోండి,' అని ఇవ్వబోయాడు.

అప్పుడు సన్యాసి 'నీకు దానం చేయాలన్న ఆసక్తి ఉంటే మంచి పనులకు ఇవ్వు. ఇప్పటిలాగు ప్రతి పైసాకు ప్రతిఫలం ఆశిం

చకు,' అని చెప్పి ఊరోదిలి వెళ్ళిపోయాడు. లోకయ్యకు డబ్బుతోపాటు కీర్తి పెరిగింది. కీర్తిలోని మాధుర్యం తెలిసింది. ఈలోగా గ్రామానికి జరిగిన ఎన్నికలలో లోకయ్యనే గ్రామపెద్దగా ఎన్నుకొన్నారు. లోకయ్యకు సంతోషమయ్యింది. క్రమంగా తన తరగని ఆస్తిని మంచి పనులకు, గ్రామ బాగోగుల కొరకే ఖర్చుపెట్టాడు. దానకర్ణుడని పేరు పొందాడు.

ఇంతకూ ఆ సన్యాసిని తీసుకుని వచ్చిఉపదేశ మిప్పించినది అతని కొడుకు సోమయ్యేననీ, అతడే వంద రూపాయల సంచీ లోకయ్య వచ్చే దారిలో పడేశాడనీ, అదీ అతని స్థామ్మేననీ లోకయ్యకు తెలియదనీ, సోమయ్యకు తప్ప ఎవ్వరికీ తెలియదు. తండ్రిలో మార్పు తేవడానికి గ్రామస్తులను లోకయ్య దగ్గరకు సోమయ్యే పంపాడనీ, అతడిని పొగిడేవారిలాగా చేసాడనీ, అందు వల్లనే. లోకయ్యకు కీర్తిలోని మాధుర్యం తెలిసిందనీ, దీనికంతటికీ కారణం సోమయ్య ఉపాయమేననీ గ్రామస్తులకు చాలా రోజుల వరకు తెలియలేదు.