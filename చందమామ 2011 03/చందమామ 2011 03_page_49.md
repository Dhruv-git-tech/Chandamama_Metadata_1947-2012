లేదనుకుని తాము కూడా లోయలోకి పారి పోయి, చూస్తుండగానే రాళ్ళ వెనక మాయ మయ్యారు.

శిఖిముఖి, విక్రమకేసరి కేసి చేయి వూపి రాళ్ళ వెనుకకు పారిపోయిన చెంచుల వెంటపడ్డాడు. కానీ, అతడు గుర్రంమీది నుంచి పడ్డపాటుకు మోకాలు కొంచెం బెణకటంతో వాళ్ళననుసరించి వేగంగా పరిగెత్తలేకపోయాడు. ఆ దశలో విక్రమ కేసరి వచ్చి అతణ్ణి కలుసుకున్నాడు.

కేసరీ! పెద్ద ఘోరం జరిగిపోయింది. ఇంతమందిమి ఉండి, నాగుమల్లిని రక్షించ లేకపోయామంటే, ఆమె తండ్రేకాదు, మా అయ్య కూడా మనల్ని- ముఖ్యంగా నన్ను అసహ్యాంచుకుంటాడు. మనం చెంచు ముఠాతో యుద్ధం చేయకుండా నాగుమల్లిని రక్షించలేం. నువ్వు గూడేనికి పోయి మన వాళ్ళను పాతికా ముప్పయి మందిని వెంట బెట్టుకు రా. ఈ లోపలనేను కాలిజాడలను

బట్టిపోయి, ఈ చెంచులు మల్లిని ఎక్కడికి తీసుకుపోతున్నదీ గమనిస్తాను,’ అన్నాడు శిఖిముఖి.

విక్రమకేసరి ఏదో అభ్యంతరం చెప్పబో యాడుగానీ, శిఖిముఖి వినిపించుకోక, అతణ్ణి వేగిర పెట్టాడు. విక్రమకేసరి చేసేది లేక ఒక శబరుణ్ణి శిఖిముఖి వెంటవదిలీ, తతిమ్మాఇద్దరితో గూడేనికి బయలుదేరాడు.

శిఖిముఖి, చెంచులు పోయిన మార్గాన్ని కాలిజాడల వల్ల గుర్తిస్తూ, ఓ అరగంట తర వాత కొండపాదంలో వున్న ఒక అరణ్యప్రాం తాన్ని చేరాడు. అతడికి చెట్లచాటునుంచి ఏవో గొంతులు వినిపించినై.

అతడు వెంటవున్న శబరుణ్ణి నిశ్శబ్దంగా ఉండమని హెచ్చరించి, దాపుల నున్న ఒక చెట్టు ఎక్కి దిగువకు చూశాడు. చెట్లలో ఒక చోట పులిబోను ఒకటి ఉన్నది. చెంచులు నాగుమల్లిని దానికేసి మోసుకుపోతున్నారు.

(ఇంకా వుంది)