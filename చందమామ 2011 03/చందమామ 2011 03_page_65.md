ఆరోజున పోలమ్మ, పోలయ్య ఉన్నంతలో మంచి గుడ్డలు వేసుకుని కుమరయ్య, అతడి కొడుకు వినయ్‌తోపాటుగా కళాశాలకివెళ్ళారు. అది చాలా పెద్దసభ. పోలయ్య దంపతులను, కుమరయ్య కొడుకు తీసు కెళ్ళితన తండ్రితోపాటుగా కుర్చీల్లో కూర్చోబెట్టాడు. పెద్దపెద్ద చదువులు చదివిన వారంతా రాసాగారు. కలెక్టర్, ప్రధానోపాధ్యాయులు, అధ్యాపకులు, పిల్లల తల్లిదం డ్రులు ఎంతోమంది కార్లలో వచ్చారు. వారిని చూస్తున్న పోలయ్య దంపతులకు తమని తాము చూసుకుని భయమేసింది.

కాస్సేపటికి సభ మొదలైంది. ఏదేదో ఇంగ్లీషులో చెప్పారు అంతా. బాగా చదివిన పిల్లలందరికీ బంగారుపతకాలు, పెద్దపెద్ద పుస్తకాలు ఇచ్చారు, పెద్దగా చప్పట్లు కొట్టారు. బంగారు స్వామి కూడా స్టేజ్‌పైకి

మంచి సూట్‌తోవచ్చి పతకాలు తీసుకు న్నాడు. వాడి వైభవం వాడి అందం, దర్జా చూసి పోలయ్య దంపతులకు ఆశ్చర్యమే సింది. తన కొడుకు వినయ్ కూడా స్టేజ్ పైకివచ్చి బహుమతులు, పతకాలూ తీసు కుంటుంటే కుమరయ్య సంతోషం పట్టలేక లేచి చప్పట్లు కొట్టాడు.

చివరకు కలెక్టర్ గారు లేచి తెలుగులో ‘విద్యార్ధులారా! మనలను కష్టపడి చది వించిన మన తల్లి దండ్రులను మనం పెద్ద చదువులు చదివి, ఉద్యోగాల్లో చేరగానే మరచిపోరాదు. వారిలో కొందరు కూలీ నాలీ చేసి మిమ్మల్ని చదివించిన పేదలై ఉండ వచ్చు. వారి పేదరికస్థితికి సిగ్గుపడక, వారిని ధైర్యంగా, మీతల్లితండ్రులుగా అందరికీ పరిచయం చేయాలి. వారి మనస్సులో మీ పట్ల ఉన్న ప్రేమను, మీకోసం వారు శ్రమించిన తీరును మరువక వారికి సేవచేయడం, వారిని ఆదరించడం బిడ్డలుగా మీ కర్తవ్యం. ఇక్కడ పేద తల్లిదండ్రుల బిడ్డ లెవరైనా ఉంటే వారిని స్టేజ్‌పైకి పిలిచి మా అందరికీ పరిచయం చేయగల కృతజ్ఞతగల విద్యార్థులుంటే రావచ్చు.’ అని చెప్పారు.

వినయ్ స్టేజ్ పైకి వచ్చి, ‘సార్ ! మా నాయనగారు ఇక్కడే ఉన్నారు, పిలవనా’ అని అడగ్గా, కలెక్టర్‌గారు ‘వెంటనేపిలువు’ అని చెప్పారు. అందరూ చూస్తుండగా, కుమరయ్య వేదిక పైకి వెళ్ళాడు. కలెక్టర్ కుమరయ్యతో చేయి కలిపి ‘మీరేమైనా మాట్లాడుతారా!’ అని అడిగాడు. రంగు మారిన గళ్ళ పంచతో, బనియన్‌తో ఉన్న