కాడికి అమ్మేసి ఆడబ్బంతా వాడి హాస్టల్ ఫీజు క్రింద ఒకేసారి కట్టేశాడు. రాత్రులు ఒకషాపు వద్ద కాపలాకి కుదిరాడు. పోలమ్మ సైతం రాత్రులు వంట పనికి కుదిరింది. క్రమంగా నిద్రలేమి వలన పోలయ్య ఆరోగ్యం క్షీణించ సాగింది.

ఓరోజున వారిద్దరూ బంగారు స్వామికి డబ్బు ఇవ్వడానికి కాలేజ్ కి వెళ్ళారు. వారి బట్టలు, తీరు చూసి వాచ్మన్ లోనికి వెళ్ళ నీయలేదు. చివరకు బ్రతిమాలి మూడు గంటలు వేచి ఉండి లంచ్ సమయానికి లోనికి వెళ్ళగా, హాస్టల్ నుండీ భోజనం చేసి స్నేహితులతో కలసి వస్తున్న బంగారుస్వామి మెరిసి పోయే దుస్తుల్లో కనిపించాడు. 'నీకోసం ఇక్కడే కాసుకోనున్నాం, ఎట్టున్నవ్ రా!' అని పలకరించగానే, స్నేహితులు 'ఎవరా! ఈ అడవి మనుషులు! నిన్ను 'బిడ్డ' అంటున్నారు,' అని ప్రశ్నించారు.

'డియర్ ఫ్రండ్స్! వీళ్ళు మా పాలేర్లు! మాఫాదర్కు ఖాళీ లేక వీళ్ళు పనిమీద సిటీకి వస్తుంటే డబ్బిచ్చి పంపినట్లున్నారు,' అనివారితో చెప్పి, అమ్మనాన్నలను దూరంగా తీసుకు వెళ్ళి, 'ఎందుకొచ్చారిక్కడికి నేను రాత్రికి వచ్చి డబ్బు తీసుకునే వాడ్నికదా, నాఫ్రండ్స్ ముందు నా పరువు తీయకండి. మరెప్పుడూ ఇక్కడికి రాకండి. నాకు స్కాలర్ షిప్ మస్తున్నది. మీరిచ్చే డబ్బు కేవలం హాస్టల్ కే. నేనే వచ్చి తీసుకుంటాను మరెప్పుడూ ఈకాలేజ్ ఛాయలకు రాకండి. వెళ్ళండిక,' అని కోపించి డబ్బు తీసుకుని విసవిసావెళ్ళి పోయాడు.

బిత్తరపోయిన పోలయ్య దంపతులు బయటికి వచ్చి కుమిలి కుమిలి ఏడ్చుకుని ఇంటిముఖం పట్టారు. మళ్ళీ తమ పల్లెలోని ఇంటికి మకాం మార్చుకున్నారు. పోలయ్య దిగులుతో ఏ పనీచేయలేని స్థితికి వచ్చాడు. పోలమ్మ మాత్రం కూరలు అమ్మి వచ్చిన డబ్బుతో ఇల్లు గడపసాగింది.

ఓరోజున కూరలు అమ్మడానికి పట్టం వెళ్ళిన పోలమ్మకు వారి ఊరి కుమరయ్య కనిపించి, 'పోలమ్మా! నీకు తెల్సా! ఈ రోజున మనపిల్లల కాలేజ్లో మనవాళ్ళకు ప్రైజులు ఇస్తారంట. మావాడు చెప్పాడు, వాడూ అక్కడే చదువుతున్నాడుగా! మిమ్మల్ని చూసేగా నేనూ నాకొడుకును పట్టంలో చది విస్తున్నది! చాలా సంబరంగా ఉంటుంది. నేనూ వస్తాగా మనందరం కలిసెళ్దాం', అని చెప్పాడు.