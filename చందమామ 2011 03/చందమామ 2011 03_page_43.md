శిథిలాలయం - 12

(శిఖిముఖీ, విక్రమకేసరీ పూజారి దాగి వున్న గుహ దగ్గిరకు వెళ్ళారు. కానీ, అతడు అందులో లేడు. సవర భేరుండాన్ని వెంటబెట్టుకుని పూజారి కొండ దిగి లోయకేసి పోతుండటం వాళ్ళకు కనిపించింది. శిఖిముఖీ వాళ్ళు అతణ్ణి వెంబడించారు. పూజారి లోయలో ఉన్న గండ శిలలను శిఖిముఖికి చూపి, అక్కడికి రమ్మన్నారు తరవాత-)

శిథిలాలయ పూజారి మాటలు, శిఖిముఖీ వాళ్ళకు చాలా కోపాన్ని తెప్పించినాయి. వాళ్ళు వేగంగా లోయలోకి దిగి, రాళ్ళ ముందు నిలబడి వున్న పూజారీ, సవర భేరుండాల్ని సమీపించేంతలో, రాళ్ళ వెనుకనుంచి దాదాపు పదిమంది చెంచులు పెద్దగా కేకలు పెడుతూ ముందుకు దూకారు. వాళ్ళ నాయకుడు ఒక గుర్రం మీద రాతి చాటునుంచి ముందుకు వచ్చి, ‘ఎవరు? శిఖిముఖీ, నాగుమల్లులా? శబర, సవర నాయకుల పిల్లలన్నమాట! మీరు నా బందీలు. మీ తండ్రులు ఏ పాటి ధనం

ఇచ్చి మిమ్మల్ని విడిపించుకు పోతారో చూస్తాను,’ అన్నాడు.

‘భేష్, బావుంది! అదీ అసలు కథ! ఇందులో నేనెలాంటి జోక్యం కల్గించుకోను, అర్థమైందా శిఖీ!’ అంటూ పెద్దగా నవ్వాడు శిథిలాలయ పూజారి.

‘వాడు చెంచు బందిపోట్ల నాయకుడు, బడేచెంచు, కేసరీ!’ అన్నాడు శిఖిముఖీ ఈటె ఎత్తుతూ.

‘ఇది పూజారి దుర్మార్గుడు మనకోసం పెట్టిన మాటు!’ అన్నది నాగుమల్లి ఈటె ఝుళిపిస్తూ.

దాసరి సుబ్రహ్మణ్యం

T మార్చ్ 2011

44

చందమామ