ఇష్టంలేని న్యాయం

పూర్వం ఒక గ్రామంలో రామయ్య అనే కాపు ఉండేవాడు. ఆయన భార్య గంగమ్మ గయ్యాళి. తమకు భగవంతుడింత ఇచ్చాడు గదా అని మిడిసి పడేది.

ఒకనాడు రామయ్యా, గంగమ్మా పొరు గూరులో బంధువుల ఇంట అక్కర అయితే వెళ్ళి కాలినడకన తిరిగి వస్తున్నారు. మసక చీకటి పడుతున్నది. గ్రామం కూడా అంత దూరంలో ఉన్నది.

వారికి దారిలో మామిడి చెట్టాకటి ఎదు రయింది. చెట్టునిండా మామిడిపళ్ళు, కొన్ని పండినవీ కొన్ని ఇంకా పండనివీ కని పించాయి.

“ఇదుగో! కాస్తమామిడి చెట్టెక్కి మంచి పళ్ళుగా చూసి కోసి పెట్టవూ? ఈ ఏడు మామిడి పండెట్లా ఉంటుందో రుచే చూడ లేదు,” అన్నది గయ్యాళి గంగమ్మ.

“పొద్దుపోయింది. కావలిస్తే రేపు బుట్టెడు తెప్పిస్తాలే!” అన్నాడు రామయ్య.

“నాకిప్పుడే కావాలి. చెట్టెక్కి రెండు పళ్ళు కోస్తే పోయేదానికి రేపు బుట్టెడు తెస్తాట్ట!” అని సాధించింది గంగమ్మ.

గత్యంతరంలేక రామయ్య చెట్టెక్కటా నికి వెళ్ళాడు. ఆయన చెట్టు కిందికి వెళ్ళాడో లేదో చెట్టు కొమ్మమీది నుంచి ఎవరో ఆయనపై పడ్డాడు. రామయ్య కింద పడిపోయాడు. కాలు పట్టుకుపోయింది.

“అయ్యో! అయ్యో! నీకెంత పొగరురా కావాలని నామొగుడి మీద విరుచుకపడ తావుట్రా?” అని కిందపడిన మనిషిని ఆడిపోయసాగింది గంగమ్మ.

ఆ మనిషి లేచి రామయ్యను లేవదీస్తూ, “అమ్మా తల్లీ! నేను కాలుజారి పడ్డాను. కావాలని పడలేదు. దేవుడు సాక్షి!” అంటూ