పోలయ్య ఒంటెద్దుబండి తోలే ఒకపేద పల్లెవాడు. ప్రతిరోజూ తన ఒంటెద్దుబండిని బాడుగకు తోలుతూ వారిచ్చే రూకలకు భార్య తెచ్చే డబ్బు తోడుకాగా తృప్తిగా జీవనం గడపసాగాడు. వారికొక కొడుకు పుట్టాడు. పేరు బంగారుస్వామి. వాడిని అల్లారు ముద్దుగా పెంచసాగారు. వాడు పెరిగి పెద్ద వాడవుతుండగా, పట్నంలో చదివే పిల్లలను చూసి తమబిడ్డనూ అలా చదివించాలనే కోరిక రోజు రోజుకూ పెరగసాగింది.

పోలయ్య రాత్రులు సైతం బండితోలుతూ కొంతసామ్ము వెనకేయసాగాడు.

బంగారు స్వామికి ఐదేళ్ళు రాగానే పోలయ్య వాడ్ని పట్నంలోని కాన్వెంట్ స్కూల్‌లో చేర్పించాడు. క్రమంగా వాడు క్లాసులు మారుతూ హైస్కూల్‌కు వచ్చాడు. వాడిట్యూషన్‌పూర్తయి రాత్రిపూట ఇంటికి తిరిగొచ్చేప్పుడు పోలయ్య మెత్తటిదిండ్లు వేసి కొడుకును కూర్చోబెట్టి బండి తోలేవాడు. పోలమ్మలాంతరు దారిపాడవునా ఎత్తిపట్టు కోగా బంగారుస్వామి చదువుతూ ఉండేవాడు. వాడు ఇంగ్లీష్ మాట్లాడుతుంటే కళ్ళతో సైగలు చేసుకుంటూ ఆనందించేవారు.

బంగారు స్వామి కాలేజ్ చదువులకు వచ్చాడు, పోలయ్య దంపతులకు ఆనందం పట్టతరం కావడంలేదు. మరికొంతకాలం శ్రుమిస్తే, బంగారు స్వామి చదువు పూర్తయి, ఉద్యోగంలో చేరితే తమ కష్టాలు గట్టెక్కు తాయనీ, కలలు కనసాగారు. ఓరోజున బంగారు స్వామి తనకు ఇంటికి రాను పోను కాలం వృధా ఔతున్నందున సమయం చాలడం లేదని బాధపడగా పోలయ్య వాడిని హాస్టల్‌లో ఉంచాడు. డబ్బు అధి కంగా అవసరమై ఎద్దును బండిని వచ్చిన