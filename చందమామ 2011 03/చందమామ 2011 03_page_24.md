ష్టించాలి” అన్నాడు బ్రహ్మ. అది వినగానే శ్రీనివాసుడికి తన ధర్మపత్ని శ్రీమహాలక్ష్మి గుర్తుకు వచ్చింది.

“కుమారా, మనమందరం నిండుగా ఉన్నప్పటికీ ఈ సభా మందిరంలో కళ లేదు. శ్రీలక్ష్మి లేని చోట కళ ఉండదు సుమా!” అన్నాడు శ్రీనివాసుడు.

లక్ష్మిని తలచుకుని విచారిస్తున్న శ్రీని వాసుడిని పరమశివుడు ఓదార్చాడు.

“నేను వెళ్ళి మాతను వెంటబెట్టుకు వస్తాను, ఆనతి ఇవ్వాలి” అన్నాడు బ్రహ్మ దేవుడు.

శ్రీనివాసుడు ఆయనను వారించి, సూర్య భగవానుని తన సమీపానికి పిలిచాడు.

సూర్యుడు దగ్గరగా వచ్చి, చేతులు జోడించి నిలుచున్నాడు.

“సూర్యా! ఈ ఆనంద సమయంలో ఆదిలక్ష్మిలేని కొరత కొట్టవచ్చినట్లు కని పిస్తోంది. శృగాల వాసుదేవుడి నగరమైన కరవీరపురానికి ధగ్గరగా లక్ష్మి తపస్సులో ఉంది. మా వివాహానికి ఆమెను ఆహ్వా నించి, తీసుకురా!” అన్నాడు శ్రీనివాసుడు.

తన భర్తకు జరిగేపునర్వివాహానికి శ్రీమ హాలక్ష్మి వస్తుందా? అన్న సందేహం కలి గింది సూర్యుడికి. ఆమాటే పైకి అన్నాడు.

శ్రీనివాసుడు చిరునవ్వు నవ్వాడు. “పద్మా వతితో మా వివాహం త్రేతాయుగంలో సంకల్పించినదే సుమా! ఈ వివాహం జరగడానికి వీలుగా, శ్రీలక్ష్మి అలిగి వెళ్ళిపోయింది! శుభవార్తవినిపించి నువ్వు ఆహ్వానించగానే ఆమె ఉత్సాహంగా నీ వెంట వస్తుంది.

వెళ్ళు!” అన్నాడు. సూర్యభగవానుడు కరవీరపురం దారిపట్టాడు...

శ్రీమహాలక్ష్మిచిరునవ్వులు చిందిస్తూ, సూర్యుడి వెంట వచ్చింది. శ్రీనివాసుడి పాదాలకు నమస్కరించింది.

శ్రీనివాసుడు ఆమెను సాదరంగా ఆహ్వా నించి తన సమీపంలో కూర్చోబెట్టుకు న్నాడు. ఆమెతో అనునయ వాక్యాలు పలి కాడు.

“దేవీ! రామావతార సమయాన నువ్వు నాతో చెప్పిన సంగతి గుర్తుందా?” అని లక్ష్మిని అడిగాడు శ్రీనివాసుడు.

“ఎందుకు గుర్తులేదు! వేదవతిని పరిణయమాడమని ఆనాడు నేను మీకు విన్నవించాను కదా,” అంది లక్ష్మి చిరు నవ్వుతో.