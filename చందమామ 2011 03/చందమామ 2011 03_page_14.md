డిలా ఉన్నావు. తాంత్రిక శక్తులతో పుష్పాలకు పూజలు చేసి, అవి నాకిచ్చి, నాకు అల్లుడివైనట్లు కల రప్పించి మాయ చేయాలని చూశావు. నిన్ను ఉపేక్షించను,’ అని శివచరణుడిని కారాగారంలో పెట్టించాడు. శివచరణుడు తనకు పట్టిన దుస్థితికి చింతించాడు. మహారాజును కలిసి పెద్ద తప్పు చేసినట్లు భావించాడు.

నెలరోజులు గడిచాయి. వృద్ధాప్యం మీద పడిన మహేంద్రహేళుడు వారసుడి ఎంపిక చేయదలిచాడు. రాజ్యాచారం ప్రకారం పట్టపుటేనుగు ఎవరిమెడలో పూల హారం వేస్తే వారు ఏలిక అవుతారు.

మహారాజు అందుకు సమయం వచ్చిందని భావించి చాటింపు వేయించాడు. ఒక శుభముహూర్తాన పట్టపుటేనుగుకు పూల దండ అందించి వీధిలోకి పంపారు.

కొత్త రాజు ఎంపిక కాబోతున్న శుభ సందర్భాన కారాగారవాసులందరికీ రాజు స్వేచ్ఛ ప్రకటించాడు. శివచరణుడు కారా గారం నుంచి బయటకు వస్తుండగా, పట్టపుటేనుగు సరాసరి అతని వద్దకు వచ్చి మెడలో పూలహారం వేసింది. ప్రజలు జయ జయధ్యానాలు చేశారు.

స్వర్ణధార రాజ్యం సర్వసైన్యాధ్యక్షుడు శివచరణుడి ముందు మోకరిల్లి, ‘ఈ క్షణం నుంచి మీరు మహారాజు. మీరే అజ్ఞ వీధించినా శిరసావహిస్తాను,’ అన్నాడు. శివచరణుడు నేరుగా మహారాజు వద్దకు పోయి, ‘మహారాజా, మిమ్మల్ని అపార్థం చేసుకు న్నాను. క్షమించండి,’ అని అయన పాదాలు

తాకాడు. మహారాజు శివచరణుడిని పైకి లేపి, హృదయానికి హత్తుకుని ‘నాయనా, పట్టపుటేనుగు నీ మెడలో హారం వేసినప్పుడు రాజపీతానికి నీవు తగిన వాడివా, కాదా అన్న చిన్న సందేహం మదిలో మెదిలింది. నీ విజ్ఞత చూశాక, ఆ సందేహం తీరిపోయింది. ఈ రాజ్యంతో పాటు, నా కుమార్తెను కూడా చేపట్టి రాజ్యపాలన గావించు,’ అన్నాడు. శివచరణుడు సంతోషంగా సమ్మతించాడు.

అంతవరకు కథ చెప్పిన బేతాళుడు, ‘రాజా మంచిఉద్దేశ్యంతో వచ్చిన శివచరణుడిని తాంత్రికుడిగా భావించి చెరలో పెట్టించాడు. మహేంద్రహేళుడు. అవకాశం కలిసి వచ్చి, శివచరణుడు మహారాజయ్యాడు. సర్వసైన్యాధ్యక్షుడే అతనేం చెప్పినా చేస్తానని మోకరిల్లాడు. కానీ శివచరణుడు మహేంద్ర