వేటాడలేను గనుక, వెనకటిలాగా మీకు ఆహారం ఇయ్యలేను. మీరే ఎలాగైనా తంటాలుపడి, ఏ జంతువునైనా సంపాదించి తినండి,' అన్నది.

‘ఏలినవారు ఈ స్థితిలో ఉండగా మార్గీర పోషణ గురించి మేం ఏమి ఆలోచించగలం?, అన్నాయి మిగిలినవి.

‘ఆహా, మీకు నాపట్లగల భక్తి విశ్వాసాలు మెచ్చడగినవి. మీరు వెళ్ళి ఏదైనా జంతువును నాకు కానుకగా పట్టుకురండి. అందరమూ తిందాం,' అన్నది సింహం.

మిగిలిన జంతువులు దీనికి జవాబు చెప్పలేదు.

‘మొహమాట పడకండి. వెళ్ళి, ఏ జంతువునైనా చూడండి. ఈ స్థితిలో కూడా నేను వచ్చి, దాన్ని చంపి, మీకు ఆహారం ఇస్తాను,’ అన్నది సింహం.

సింహం అనుచరులు నాలుగూ జంతు వుల కోసం వెతుకుతూ బయలుదేరాయి.

కానీ వాటికి ఒక్క జంతువూ కనబడలేదు. నక్కా, కాకి రహస్యాలోచనకు దిగాయి.

‘కాకి మిత్రమా, మనం అర్థం లేకుండా ఎందుకు తిరగాలి? ఈ ఒంటె వికటం కొవ్వి ఉన్నది గదా! దీన్ని చంపి తింటే మనకు చాలా రోజులు సుఖంగా జరిగిపోతుంది గద!’ అన్నది నక్క.

దానికి కాకి, ‘మిత్రమా, ఆ మాట నిజమేగానీ ఈ ఒంటెకు మన యజమాని అభయం ఇచ్చి ఉండగా మనం ఎలా చంపుతాం?’ అన్నది.

‘అలా అయితే, నేను ఇప్పుడే యజమాని వద్దకు వెళ్ళి, ఎలాగోలా సమాధాన పరచి ఒంటెను చంపడానికి అనుమతి సంపాదిస్తాను,’ అని నక్క కాకితో రహస్యంగా గుప్పగుప్పలాడి, పైకి మాత్రం మిగిలిన వాటితో ‘మిత్రులారా, మీరు ఇక్కడే ఉండండి. నేను యజమాని వద్దకు వెళ్ళి కర్తవ్యం తెలుసుకుని వస్తాను,’ అన్నది.