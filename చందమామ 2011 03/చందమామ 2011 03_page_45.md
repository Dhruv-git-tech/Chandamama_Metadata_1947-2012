ప్రస్తుతానికి ఈ విక్రమకేసరిని వదిలి మన నివాసాలకు పోవటం ఉత్తమం,' అన్నాడు పూజారి.

‘పూజారి ప్రభూ! చూడండి, వాడు నా వాళ్ళను రాళ్ళచుట్టూ ఎలా గిరికీలు తిప్పి స్తున్నాడో, తమరొక పని చేయకూడదా? మంత్రం ప్రయోగించి వాడి కాళ్ళూ, చేతులూ ఆడకుండా బంధించండి,’ అన్నాడు బడే చెంచు.

ఆ మాటలకు పూజారి పెద్దగా నవ్వుతూ, 'నా మహామంత్ర శక్తిని ఈ హీనుణ్ణిపట్టుకు నేందుకు ప్రయోగించటమా? ఎంతమాట న్నావు, చెంచూ! పొరబాటు, పొరబాటు. నే చెప్పినట్టు చెయ్యి. నీ వాళ్ళను తిరిగి రమ్మను. కావాలంటే వాళ్ళను కూడా ఆ

శిఖిముఖీ, నాగుమల్లులను పట్టుకునేం దుకు పంపు,' అన్నాడు.

‘చిత్తం, పూజారి ప్రభూ, చిత్తం!’ అంటూ బడే చెంచు తలవంచి పూజారికి నమస్కరించి, విక్రమకేసరితో పోరుతున్న తన అనుచరులను తిరిగి రావలసిందిగా పెద్ద కేక పెట్టాడు. ఆ కేక వింటూనే చెంచులు బతుకు జీవుడా అనుకుని, విక్రమ కేసరి వల్ల గాయపడిన తమవాణ్ణొకణ్ణి భుజాన వేసుకుని, తమ నాయకుడి వద్దకు తిరిగి వచ్చారు. 'పూజారి ప్రభూ! ఇకమనం మన ఆకాశ గుహకు వెళదామా? నా వాళ్ళు ఆ శిఖిముఖినీ, నాగుమల్లినీ అక్కడికేపట్టుకు వస్తారు. నా తలదిమ్ము ఇంకా వదల్లేదు' అన్నాడు బడే చెంచు.

‘అలాగే వెళదాం. కానీ... నీ వాళ్ళు వాళ్ళిద్దర్నీ పట్టుకోగలరా అన్న సంశయం నాక్కలుగుతున్నది. నేనీ ప్రాంతాలకు వచ్చినప్పటినుంచీ, ఎందుకనో అన్నీ విఘ్నాలే ఎదురవుతున్నవి. వింధ్యకు దక్షిణాన శిథిలేశ్వరీ దేవి ప్రభావం అంతగా చెల్లుబడి అవుతున్నట్టు కనబడదు,’ అన్నాడు పూజారి నిస్ప్రహాగా.

‘కావొచ్చు పూజారి దొరా! మనకి కోతి వెధవల్తో పనేం? చక్కా బ్రహ్మపుత్రా నదీ లోయలకు వెళ్ళిపోదాం. బయలుదేరండి. ఊ ఎగరమన్నారా, ఆకాశంలోకి?’ అంటూ సవర భేరుండం చేతులు పైకీ కిందికీ ఆడించసాగాడు.