కామరాజు విసురుగా రెండు క్షణాలు భార్యవంకచూసి, ‘నానెత్తినతెచ్చిపొయ్యి!’ అని, పద్మాసనం వేసుకుని కళ్ళు మూసు కున్నాడు.

అలా అన్నదే తడవుగా సుశాంతి కుడితి నీళ్ళకుండను నిదానంగా ఎత్తి, కామరాజు తలమీద గుమ్మరించింది. కామరాజు బెంబేలెత్తిపోతూ శివమెత్తిన మనిషిలా లేచి, సుశాంతి చెంపమీద చెళ్ళున ఒక దెబ్బ వేశాడు. సుశాంతి ఆశ్చర్యంగా భర్తవంక చూసింది.

కామరాజు పట్టలేని కోపంతో బుస కొడుతూ, ‘నీకసలు బుద్ధంటూ ఉన్నదా? ఏమిటి నువ్వు చేసినపని?’ అని అడిగాడు సుశాంతిని.

సుశాంతి కళ్ళనీళ్ళు పెట్టుకుని, ‘మీరే గదా పాయ్యమన్నారు! కుడితినీరు వృధా చెయ్యకుండా అలా తలమీద పోసుకో వడం, ఆరోగ్యానికేమైనా మంచిదేమో అను కున్నాను’ అన్నది.

ఆ జవాబువిని కామరాజు గట్టిగా తల బాదుకుని కూలబడ్డాడు. కాసేపట్లో సుశాంతి పొడిబట్ట తెచ్చి అతడి వళ్ళంతా తుడుస్తూ, ‘తప్పయితే నన్ను క్షమించండి!’ అన్నది.

కామరాజుకు తన భార్య అమాయ కత్వంమీద చెప్పరానంత బాధ కలిగింది. అంతకుముందు జరిగిన సంఘటనల తాలూకు జ్ఞాపకాలు అతడు మరిచిపో లేదు.

అందువల్ల ఆనాటినుంచీ ఎప్పుడైనా కోపంవచ్చి బుద్ధి వశం తప్పి మాట పరు షంగా రాబోతూ ఉంటే, వెంటనే తమా యించుకునేవాడు.

ఇది గమనించిన సుశాంతి, అన్ని విషయాల్లోనూ భర్తకు అనుకూలంగా మసలు కుంటూ, అతడికేవిధంగానూ మనసు నొయ్యకుండా జాగ్రత్తపడుతూ వచ్చింది. క్రమంగా కామరాజు కోపం దానంతట అదే పోయింది.