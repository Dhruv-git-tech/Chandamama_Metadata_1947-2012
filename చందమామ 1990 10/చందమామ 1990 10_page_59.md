“తప్పక అంటారు. కానీ ఎటొచ్చీ నువ్వా పండితులకు దీన్ని వినిపించనని ముందుగా మాట యివ్వాలి,” అన్నాడు వాటినాథుడు.

అ జవాబుకు మురళీమోహనుడు తెల్ల బోయి, “అయ్యా. అదేమిటి? వినకుండా ఇది మహా కావ్యమని వారి కెలా తెలుస్తుంది?” అని అడిగాడు.

“నాయనా, అందుకు ఒక కారణం ఉన్నది. ఇది వినడంచాలా కష్టం. దీన్ని మహాకావ్యమని ఒప్పు కోవడం ద్వారా, ఆ శ్రమ తప్పతుందంటే—ఏ పండితు దైనా సంతోషంగా అందుకు ఒప్పుకుంటాడు,” అన్నాడు వాటినాథుడు.

“అలా కాదు. దీన్ని అందరూ మహా కావ్యమని అంగీకరించాలి. అందుకు నేనెలాంటిమార్పులు చేయాలో చెప్పండి; ఆ ప్రకారం చేస్తాను,” అన్నాడు మురళీ మోహనుడు.

“అయితే నీ కావ్యం పేరు మార్పు. దానికి మహాకావ్యమని కొత్తపేరుపెట్టు.

అప్పుడందరూ దీన్ని మహాకావ్యమని పిలవక తప్పదు. ఇంతకుమించి మరే ఉపాయమూ చెప్పలేను,” అన్నాడు వాటినాథుడు.

తన కావ్యం ఆ పండితుడికి నచ్చలేదన్న విషయం, అప్పటిక అర్థం కాగా, మురళీమోహనుడు నెచ్చుకుని, “అయ్యా. కావ్యం తమకు నచ్చకపోతే, ఆ విషయం ముందే చెప్పి వుండవల సింది!” అన్నాడు.

అందుకు వాటినాథుడు చిరునవ్వు. “ఎప్పుడైతే నీ కావ్యాన్ని ఒకసారి వినడానికి నిరాకరించానో, అప్పుడే నీకు విషయం అర్థమయి వుండాలి. నువ్వు అర్థం చేసుకోలేకపోయావు. నేనేం చేయ గలను? నువ్వు నీ కావ్యాన్ని మహాకావ్యమని పొగడుకోగలచేమో! నాకు మాత్రం ఎదుటివారి రచనను నిరసించడం మనస్కరించదు,” అన్నాడు.

మురళీమోహనుడు మాట్లాడకుండా, ఆక్కడి నుంచి వెళ్ళిపోయాడు.