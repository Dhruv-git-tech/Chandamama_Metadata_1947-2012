చేసి ఉంటే ఈపాటికి నిన్ను యముడి వద్దకు పంపి ఉందును. నన్ను అడిగి ఉంటే, నీకు ఒక్కరోజు లోపల సీతను వెతికి, తెచ్చి ఇచ్చి ఉందును. సుగ్రీవుడు నన్ను చంపించి వానరరాజు కాగోరటం సహజం. కాని నువ్వు నన్ను చాటునుంచి చంపటం మాత్రం అక్రమం.‘‘

ఇలా చెప్పి, క్రమంగా స్పృహకోల్పోతున్న వాలితో రాముడు, ‘‘నీకు ధర్మసూక్ష్మం తెలియక నన్ను నిందించావు. ఈ భూప్రపంచమంతా ఇక్వైకుల రాజ్యం. దీనికి భరతుడు రాజు. అతని ఆసతి మీద మేం ధర్మాన్ని కాపాడుతూ సంచరి స్తున్నాం. నువ్వు ధర్మంతప్పావు. తమ్ముడు కొడుకుతో సమానుడు. నీ తమ్ముడి భార్యాయిన రుమను నువ్వు కా జేశావు. ఆ తప్పుకు నువ్వు ఈ విధంగా శిక్షాపాందావు. అంతేగాక, నాకు సుగ్రీవుడు లక్ష్మణుడి లాటి వాడు. అతని స్నేహం కోసం కూడా నేనీ పని చేశాను. నిన్ను నేను చంపటం అధర్మం ఎంత మాత్రమూ కాదు. నిన్ను చాటున ఉండి కొట్టినందుకు నేనేమీ విచారించటం లేదు. వన మృగాలను కొట్టేవాళ్ళు దాగి ఉండి, వలలను పన్నటం లాటి ఆనేక మాయోపాయాలను అవలంబించి ఆ పని చేస్తారు. తినే జంతువులనే గాక, తినని జంతువు

లను కూడా రాజర్హులు చంపుతారు. నువ్వు తినరాని మృగానివి,‘‘ అన్నాడు.

ప్రాణం పోయే ముందు వాలి రాము డితో, ‘‘నేను చచ్చిపోతున్నందుకు విచారించను. తారను గురించి, బంధువులను గురించి నాకు చింతలేదు. నా చింత అంతా అంగదుణ్ణి గురించి. వాడికి నే నంటే ప్రాణం. నా కోసం బెంగపడతాడు. అతన్ని కాపాడు. వాణ్ణి సుగ్రీవుణ్ణి చూసినట్టు చూడు. తారను సుగ్రీవుడు నా కారణంగా అవమానించకుండా ఉండేటట్టు చూడు,‘‘ అన్నాడు.

రాముడు అలాగే చేస్తానని చెప్పాడు. వాలికి స్పృహతప్పింది.