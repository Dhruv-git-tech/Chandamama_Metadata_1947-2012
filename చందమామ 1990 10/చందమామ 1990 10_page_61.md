సాక్షి !'' అంటూ ప్రాధేయపడ్డాడు. కాని గయ్యాళి గంగమ్మ వినిపించుకోలేదు. గుడ్లెర్రచేసి చేతులు ఊపుతూ, ''నిన్ను పూళ్ళో చెప్పి ఏం చేయిస్తానో చూడు! నీ అబద్దాలు గంగమ్మ దగ్గరనా ?'' అంటూ తిట్టసాగింది.

భార్యాభర్తలు ఊరు చేరు కు న్నాక గంగమ్మ ఊరి న్యాయాధికారి దగ్గరకు వెళ్లి ఫిర్యాదు చేసింది. ''ఎందుకు, ఊరుకోవే !'' అని మొగుడు అన్నా వినిపించుకోలేదు. ''ఇదిగో! నువ్వెప్పుడూ యింతే ! ఊళ్ళో వాళ్ళంతా నీమీద పడినా చూస్తూ ఊరు కుంటావు,'' అన్నది గంగమ్మ.

న్యాయాధికారి మర్మాడు గంగమ్మనూ, రామయ్యనూ, రామయ్య మీద పడిన బసవయ్య అనే వాణ్ణి పిలిపించాడు.

అందరు చెప్పినది విన్న మీదట న్యాయాధికారి కూడా బసవయ్య బుద్ది పూర్వకంగా తప్పుచేయలేదని నమ్మాడు. ఈసారికి బసవయ్యను కీమించిపోనివ్వ మని గంగమ్మకు హితవు చెప్పాడు.

''ఇదేనా మీరు చెప్పే న్యాయం? ఈ దుర్మార్గుడు మామిడి చెట్టులో దాక్కుని మా ఆయన చెట్టు కిందికి రావటం చూసి మీద దూకేస్తాడా ? మీవల్ల కాకపోతే చెప్పండి. నేనింకో చోటుకివెళ్ళి న్యాయం రాబట్టుకుంటాను,'' అన్నది గంగమ్మ.

''సరే, అయితే, నీకు కావలసిన న్యాయం నేనే చేస్తాను! ఆ మామిడిచెట్టు సువ్వే ఎక్కు. బసవయ్య దాని కిందికి రాగానే సూటిగా అతని మీద దూకు !'' అన్నాడు న్యాయాధికారి.

''నేను చెట్టెక్కనా ? ఆ మనిషి మీద పడబోయి కిందపడితే ? ఒకవేళ మనిషి మీదనే పడితే మాత్రం నాకు దెబ్బ తగలదూ ?'' అన్నది గంగమ్మ వెలా తెలాపొతూ.

''ఈ అనుమానాలన్నీ బసవయ్యకైనా ఉండవలసిందేగద! మరి బసవయ్యమాట నమ్మవేం?'' అన్నాడు న్యాయాధికారి.

గంగమ్మ బుద్దితెచ్చుకుని తిరిగి చూడ కుండా భర్తతోసహా ఇంటికి పోయింది.