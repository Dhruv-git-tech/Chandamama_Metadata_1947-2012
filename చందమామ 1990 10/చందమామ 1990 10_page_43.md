అతడు చెప్పిన విధంగానే వర్తకుడు
నూరు అశ్వాలనూ సింహళరాజుకు
సమర్పించి, అది రూపసింహ తాకుర్
కానుక అని చిన్నవించాడు,

ఈ కానుక చూడగానే సింహళరాజు
హృదయం ద్రవించింది. రూపసింహుడు
పంపే కానుకలు అమూల్యమైనవే గాక,
అతని స్నేహం మరింత విలువైనదిగా కని
పించింది. రూపసింహుడు యువకుడనీ,
అందగాడని వర్తకుడివల్ల విని సింహళ
రాజు తన ఏకైక పుత్రికను అతనికిచ్చి
పెళ్ళిచేయ తలపెట్టాడు. రూపసింహుడి
కొరకు రాజోచితమైన దుస్తులూ, అభర
ణాలూ ఇచ్చి. పెద్ద పరివారాన్ని వర్తకుడి
వెంట పంపాడు.

రూపసింహుడి నివాస స్థానం తెలియని
కారణంచేత వర్తకుడు సింహళ రాజు
పంపిన పరివారాన్ని నగరపు కూడలిలో
వుంచాడు. సాయంకాలం కాగానే రూప
సింహుడు గుర్రం మీద వాయు వేగంతో
వచ్చాడు.

వర్తకుడు రూపసింహుడికి తాను
తెచ్చిన సందేశం అందజేశాడు. రూప
సింహుడు, సింహళరాజు పంపిన వస్త్రా
భరణాలు తీసుకొని, మర్నాడు ఆదేచోట
కలుస్తానని వర్తకుడికి చెప్పి వెళ్ళి
పోయాడు.

ఇప్పుడు రూపసింహుడు తన అరువు
దుస్తులనూ, గుర్రాన్ని ఇచ్చివేసి, సింహళ
రాజు పంపిన దుస్తులనూ, ఆభరణాలనూ
ధరించి ఆ రోజు కట్టెలమ్మగా వచ్చిన
డబ్బుతో మేనా చేయించుకొని సాయం
కాలానికి కూడలికి చేరాడు. అక్కడ
అతని కోసం వర్తకుడూ, సింహళరాజు
పరివారమూ సిద్ధంగా ఉన్నారు. అందరూ
కలిసి సింహళ దేశానికి ప్రయాణమై
వెళ్ళారు.

సింహళ రాజకుమార్తెకూ రూపసింహు
డికీ వైభవంగా వివాహం జరిగింది.
సింహళ రాజుకు కుమారులు లేనందున,
కాలక్రమాన రూపసింహుడే సింహళానికి
రాజై చాలాకాలం పరిపాలించాడు.