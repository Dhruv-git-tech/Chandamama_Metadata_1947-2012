అందజేశాను. ఆయన తమ కీ పాదుకలు పంపారు.'' అన్నాడు వర్తకుడు.

''నీవిప్పుడు ఏ దేశానికి పోతున్నావు?'' అని అడిగాడు రూపసింహుడు.

''అరేబియాదేశం వెళ్ళుతున్నాను,'' అన్నాడు వర్తకుడు.

''అయితే అరేబియా చక్రవర్తికి ఈ పాదుకలను మా కానుకగా బహూకరించు. నీ పని సానుకూలమవుతుంది.'' అంటూ రూపసింహుడు గుర్రాన్ని అదిలించి, శర వేగంతో వెళ్ళిపోయాడు.

వర్తకుడు అలాగే చేశాడు. అరేబియా చక్రవర్తి రత్నాలు పొదిగిన పాదుకలు చూసి, అటువంటి అమూల్యమైన కానుక పంపిన రాజు సామాన్యుడైవుండడని భావించాడు. అరేబియాదేశపు గుర్రాలు ఉత్తమశ్వాలు. అటువంటి అశ్వాలలో ఉత్తమోత్తమమైనవి నూరు తెప్పించి చక్రవర్తి వర్తకుడికి ఇచ్చాడు.

''రూపసింహ తాకుర్‌గారికి మాసలా ములు చెప్పి. ఈ నూరు గుర్రాలు మా కానుకగా వారికి అందచెయ్యి. వారు పంపిన కానుక ఆనందాన్ని కలిగించింది,'' అని చక్రవర్తి వర్తకుడికి చెప్పాడు.

వర్తకుడు ఆ నూరు గుర్రాలనూ శ్రద్ధగా వెంటపెట్టుకుని వచ్చి మామూలుప్రకారం కూడలిలో నిలబడ్డాడు. త్వరలోనే రూప

సింహుడు గుర్రంమీద వాయు వేగంతో వచ్చి వర్తకుణ్ణి చూసి ఆగాడు.

వర్తకుడునూరు అరేబియా గుర్రాలనూ చూపి, ''మహాప్రభూ, అరేబియా చక్రవర్తి మీకు వీటిని కానుకగా పంపారు. స్వీకరించండి!'' అన్నాడు.

''నీ విప్పుడు ఏ దేశం పోతున్నావు ?'' అని అడిగాడు రూపసింహుడు.

''నేను తెరిగి సింహళం పోతున్నాను,'' అన్నాడు వర్తకుడు.

''అయితే వీటిని తీసుకుపోయి సింహళ రాజుకు మా కానుకగా ఇయ్యి.'' అంటూ రూపసింహుడు అక్కడినుంచి వేగంగా వెళ్ళిపోయాడు.