దండెత్త కూడదు. అయితే, ఆ రాజ్యానికి మనం ఎంతో కాలంగా రక్షణ కల్పిస్తు. న్నాము కాబట్టి, శంకరవర్మ నుంచి కప్పం వసూలు చేయవచ్చు. ఇప్పుడే ఆ విషయం శంకరవర్మకు తెలియజేదాం. మన ఆజ్ఞను ధిక్కరించే ధైర్యం శంకరవర్మకు ఉండ దనుకుంటాను.'' అన్నాడు.

జయపురిలో ఎక్కడ చూసినా ప్రజలు అనందోత్సాహాలతో ఉన్నారు. పురాతన భవన శిధిలాల నుంచి అద్భుతమైన బంగారు విగ్రహం ఒకటి బయటపడింది. నిగనిగలాడే ఆ బంగారు విగ్రహం మీద చిన్న గీర కూడా లేదు. దానిని చూసి శంకరవర్మ పరమానందం చెంది, ఆ విగ్రహాన్ని ప్రతిష్ఠించడానికి చిన్న గుడి ఒకటి కట్టించాడు. ఆ గుడిలో విగ్రహం ప్రతిష్ఠించడానికి తగిన ముహూర్తం కూడా నిర్ణయించారు.

శంకరవర్మ ఉద్యానవనంలో ఉన్న ప్పుడు ఒక భట్టుడు అక్కడికి వచ్చి నమస్కరించి, ''ప్రభూ, శాంతిపురం నుంచి దూతవచ్చాడు!'' అన్నాడు.

''శాంతిపురం నుంచి దూతా! అంటే వీరసింహుడే పంపాడన్నమాట!'' అని ఒక్క కణం ఆగి, ''సరే ఇక్కడికి తీసుకురా.'' అన్నాడు శంకరవర్మ.

కొంత సేపటికి దూత ఒకడు వచ్చి, శంకరవర్మకు నమస్కరించి, ''ప్రభూ, వీరసింహమహారాజు మీకు తమ శుభా కాంశలు తెలియజేసి, వారికి చేరవలసిన బాకీ గురించి గుర్తు చేయ మన్నారు,'' అన్నాడు.

''బాకీ గురించా! మేము ఎవరికీ బాకీ అంటూ ఏదీ లేదే!'' అన్నాడు శంకరవర్మ.

''నుమేధరాజ్యం సమకూర్చే రక్షణ కారణంగానే మీ రాజ్యం శత్రువుల వశం కాకుండా సురక్షితంగా ఉన్నది. అందు వల్ల మీరు మా రాజ్యానికి కప్పం చెల్లించ వలసిందిగా మా రాజుగారు మీకు తెలియజేయమన్నారు,'' అన్నాడు దూత.