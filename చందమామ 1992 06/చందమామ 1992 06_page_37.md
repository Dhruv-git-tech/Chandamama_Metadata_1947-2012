బయలుదేరుతుంది. అయితే, అదెప్పుడో చెప్పడం కష్టం. పడవ నడిపే సరంగు అయిపూ జాడాలేకుండా పోయాడు. గంట నుంచి అందరం ఇలా పడిగాపులు కాస్తున్నాం.'' అన్నాడు.

మరొక గంట గడిచినా సరంగు వచ్చే సూచనలు కనబడకపోవడంతో, మంగపతి విసుగ్గా, ''ఈ పడవవాడు ఇంతలో ఊడి పడేట్టులేడు. మనలో ఎవరిమైనా వాడెక్కడుంటాడో వెతికి తీసుకొస్తే బాగుంటుందేమో !'' అన్నాడు.

మంగపతి ఇలా అనగానే అక్కడున్న వాళ్ళు, ''మీలాగే మేమంతా త్వరగా అవతలి ఒడ్డు చేరాలను కుంటున్న

వాళ్ళమే ! ఆదుర్దాపడి ప్రయోజన మేమున్నది ! నదిని దాటాల్సిన అవసరం మనకున్నట్లే, మనల్ని నది దాటించి పొట్ట పొసుకునే అవసరం, ఆ పడవవాడికి మాత్రం లేదా ?'' అన్నారు.

మరి కొంతసేపయ్యాక మంగపతి, అక్కడి జనంతో, ''ఇంత ఆలస్యమయి పోతున్నా, మీకెవరికీ చిమకుట్టినట్లులేదు. పడవవాడి సంగతి నేను కనుక్కుని వస్తాను,'' అంటూ ఊళ్లోకిబయలుదేరాడు.

మంగపతి ఊళ్ళో పడవవాడి ఇల్లెక్కడో అడిగి తెలుసుకుని అక్కడికి వెళ్ళాడు. పడవవాడి భార్య అతడితో, ''కడుపులో నొప్పి మెలికలు తిప్పతున్నదని మందు కోసం వెళ్ళాడు. అయ్యవారు మందిచ్చి పంపడం ఆలస్యమైందట. రేవులో జనం ఏమను కుంటున్నారో అని, ఇప్పుడే పరిగెత్తుకు వెళ్ళాడు,'' అన్నది.

మంగపతి ఆదరాబాదరాగా నడుచు కుంటూ రేవులోకి వచ్చేసరికి, పడవ అప్పటికే నది మధ్యలో వున్నది. మంగపతి ఉసూరుమంటూ దానికేసి చూస్తూన్నంతలో, ఒక వ్యక్తి అక్కడికి వచ్చి, ''నీకు పడవ తప్పిపోయినట్లుంది. మరో గంట సేపు ఇక్కడే కాలకేపం చేశావంటే, వెళ్ళిన పడవ తిరిగి వస్తుంది. నీకు సాయంగా నేనుంటాను. పడవవాడికి