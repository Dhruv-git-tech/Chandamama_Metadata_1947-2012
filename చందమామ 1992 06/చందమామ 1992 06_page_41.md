కోదు. కాబట్టి నా మీద దయుంచి కొంత కాలంపాటు, ఈ ఊరు వదిలి వెళ్ళిరా!’’ అన్నాడు.

సరేనని సీతయ్య అప్పటిక ప్పుడే ఊరొదిలి అడవిదారి పట్టాడు. అక్కడ వాడికి సాధువొకడు కనిపించాడు. వాడాయన కాళ్ళకు మ్రొక్కి తనగోడు చెప్పుకున్నాడు. సాధువు వాడిని తన వెంట రమ్మన్నాడు.

సీతయ్య, సాధువుతో కలిసి వెళ్ళి రెండు వారాలపాటు ఆయనను సేవించు కున్నాడు. సాధువు వాడి చేత నీళ్ళు మోయించాడు. వంట చేయించాడు. వళ్ళు పట్టించుకున్నాడు.

ఆలా రెండు వారాలు గడిచాక, ‘‘నేను కాశే వెళ్ళాలి. నువ్వు మరొక సాధువును చూసుకో !’’ అన్నాడు సాధువు.

సీతయ్య సరేనని వెళ్ళిపోటోతూంటే, సాధువు వాణ్ణి చూసి జాలిపడి, ‘‘నువ్వు నిజంగానే మొహమాటస్థుడివి. ఇలా వుంటే సొటిమనుషులు నిన్ను మోసిగిస్తారు. నేను నీకు కొన్ని దివ్యశక్తులిస్తాను. వాటిని నీకోసం కాక ఇతరుల సేవకుపయోగించినప్పుడే ఆవి అక్కరకు వస్తాయి. నువ్వు యజమానిగా భావించిన వారేం చెప్పినా నువ్వు చేయగల్గుతావు,’’ ఆని వాడి నెత్తిమీద చెయ్యిపెట్టి, ఏదో మంత్రోచ్ఛారణ చేసి అక్కడి నుంచి వెళ్ళిపోయాడు.

అప్పుడు సీతయ్య తిరుగుప్రయాణమై, మార్గమధ్యంలోని ఒక ఊళ్ళోఒక గృహస్థు ఇంటిముందాగి, తనకేదైనా పని ఇప్పించ మని అడిగాడు.

ఆ గృహస్థు చిరాగ్గా, ‘‘నువ్వేం చెయ్య గలవు? నా ఇంటి పెరట్లో నీటికొలను వుంది. అందులోని నీళ్ళన్నీ తాగివేయ గలవా?’’ అన్నాడు.

సీతయ్య వినయంగా తలూపి, తిన్నగా గృహస్థు ఇంటిపెరట్లోక వెళ్ళి నీటి కొలనులోని నీటినంతా ఒక్క గుక్కలో తాగేశాడు.