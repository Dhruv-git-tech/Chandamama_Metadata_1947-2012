మైధిలి అంతకుముందు పెరట్లో తాను
విన్న సంభాషణ గురించి చెప్పింది.
విశ్వపతి ఏదో అర్థమైనట్టుగా తలపంకిస్తూ,
'‘ఓహొఁ, అదాసంగతి! నిజానికి నేను
రామం దగ్గిర, ఒక్కరూపాయి కూడా
పుచ్చుకోలేదమ్మా. సూర్యం గాని, చంద్రం
గాని నన్ను రామం దగ్గిర డబ్బు తీసు
కున్నావా, అని అడిగితే; అవును, అవ
సరం కొద్దీ రెండువందలు తీసుకున్నాను,
అని చెప్పమని, రామమే నాకు చెప్పాడు.
ఇందులో ఏదో గూఢరహస్యం వుండి
వుంటుందని, సరే అని తల ఊపాను. ఆ
తర్వాత చంద్రం నన్ను అడిగితే, రామం
చెప్పమన్నట్టే చెప్పాను. ఇదన్న మాట
విషయం!'' అంటూ పెద్దగా నవ్వాడు.

మైధిలి, తండ్రి చెప్పిందానికి
సంతోషిస్తున్నట్టు ముఖం పెట్టి, ''నాన్నా,
ఇప్పుడు మీరు రామం బావను నిజంగానే
రెండువందలు అడగండి!'' అన్నది.

విశ్వపతి ఆశ్చర్యంగా, '‘మనకెందు
కమ్మా...’’ అంటూ ఏదో అనబోయాడు.

మైధిలి, తండ్రిని వారిస్తూ, '‘అలా
కాదు, అడుగు! ఇస్తే తీసుకో,'’ అని
అక్కడి నుంచి వెళ్ళిపోయింది.

ఆ మర్నాడు రామం, సూర్యం, చంద్రం
మేనమామ కుటుంబం దగ్గిర శెలవు
తీసుకుని వెళ్ళిపోయారు.

వాళ్ళు వెళ్ళాక విశ్వపతి డబ్బు తెచ్చి,
కూతురు కిస్తూ, ''ఇదుగోనమ్మా! అడగ్గానే
ఇచ్చాడు రామం. తిరిగి ఇవ్వడానికి
తొందరపడకు మామయ్యా అని కూడా
చెప్పి వెళ్ళాడు,'' అంటూ ఆగి, ప్రసన్నంగా
వున్న కూతురు ముఖం కేసి చూస్తూ
కు తూ హలంగా, ''చూడబోతే నీ వర
నిర్ణయం ముగిసినట్టున్నదే! ఒకవేళ
ఆ వరుడు రామం కాదు కదా?'' అని
ప్రశ్నించాడు.

మైధిలి సిగ్గుతో తల వంచుకుంటూ,
రామమేనన్నట్టుగా తల వూపింది.

కొంచెం దూరంగా నిలబడి, తండ్రి
కూతుళ్ళ సంభాషణ అంతా విన్న