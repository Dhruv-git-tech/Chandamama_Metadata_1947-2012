ప్రశ్నలకు తాను సమాధానా లివ్వలేక పొవటమూ చెప్పాడు. ఆ ప్రశ్నలు విని రాధ నవ్వి. ''కాళ్ళు లేకుండా పరిగెత్తేది నది, బంగారం కన్న బాగా మెరిసేది సూర్యుడు. అది కూడా తెలీదా ? నీ వంటి వాణ్ణి ఎవరో ఒకరు ఎప్పుడూ కనిపెట్టి ఉండవలిసిందే! నేనే నిన్ను కనిపెట్టి ఉంటాను. తెలి వితేటలు లేనివాళ్ళు భార్యలను బాగా చూస్తారని పెద్దలు చెబు తారు. నన్ను పెళ్ళి చేసుకుంటావా ?'' అని అడిగింది.

''నీ కభ్యంతరం లేకపోతే నా కిష్టమే,'' అన్నాడు వెర్రిబాగులవాడు. సంతోషంగా వాళ్ళిద్దరూ పెళ్ళాడారు. రాధ వాణ్ణి తల్లి కన్న బాగా కనిపెట్టి ఉంటున్నది.

వాడు కూడా రాధ చెప్పిన పనులు ఎంత బరువైనా చేసేస్తున్నాడు. ఇద్దరికీ జంట బాగా కుదిరింది.

ఒకనాడు ఆకస్మాత్తుగా వెర్రిబాగుల వాడు ఒక సంగతి తెలుసుకున్నాడు, తనకు

ప్రపంచంలో తన భార్యకన్న ఇష్టమైన దేదీ లేదు. అందుచేత వాడు వెంటనే రాధను వెంటబెట్టుకుని తిన్నగా మంత్రాల మరిడెమ్మ పద్దకు వెళ్ళి. ''ఆత్తా. ఈసారి నిజంగా నా కిష్టమైన దాన్ని తెచ్చాను. ఇప్పుడైనా నాకు తెలి వితేటలియ్య.'' అన్నాడు.

''అలాగా ? అయితే చెప్ప; కాళ్ళు లేకుండా పుట్టి, మొదట రెండు కాళ్ళు సంపాదించి, చివరకు నాలుగు కాళ్ళు తెచ్చుకునేది ఏది ?'' అని మరిడెమ్మ అడిగింది.

వెర్రిబాగులవాడు బుర్ర గోక్కోవటం చూసి రాధ వాడి చెవిలో, ''కప్ప.'' అని రహస్యంగా చెప్పింది. ''కప్ప!'' అన్నాడు వెర్రిబాగులవాడు.

''ఫరవాలేదు. నీది మట్టిబుర్ర అయినా నీ భార్యది తెలివైన బుర్రే. దాన్ని మీరిద్దరూ పంచుకుని సుఖంగా ఉండండి,'' అని మంత్రాల మరిడెమ్మ వాళ్ళిద్దరినీ దీవించి పంపేసింది.