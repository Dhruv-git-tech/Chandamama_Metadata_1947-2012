చలపతి తన తప్పాప్పుకుని, శ్రీపతి వద్ద ఆ జబ్బుకు వైద్యమెలా చేయాలో తెలుసు కున్నాడు. మేనమామ వెళ్ళి పోగానే చలపతి మళ్ళీ వణకసాగాడు.

‘‘మళ్ళీ ఇప్పుడెవరికేం వైద్యం చేయా లండీ ?'' అన్నది సుభద్ర.

‘‘నాకింకా వణుకుజబ్బు తగ్గలేదు. కొంత కాలంపాటు మంచం మీదనే వుండాలి. నేను లక్ష్మయ్య తండ్రికి మందు పంపిస్తాను. కానీ మిగతా రోగు లెవర్మీ చూడను.'' అన్నాడు చలపతి.

అప్పుడు సుభద్ర, ‘‘హలివేరు గంధం తీసి, తులసాకుల రసంతో కలిపి ఇస్తాను. అది ఉదయం లేవగానే, రాత్రి పడుకో బోయే ముందూ తీసుకోండి. అప్పుడు మీరు అంటురోగులకు వైద్యం చేసినా ఏ ప్రమాదమూ వుండదు. అనవసరంగా భయపడి వృత్తిలో చెడ్డపేరు తెచ్చుకోకండి,'' అన్నది.

చలపతి ఆశ్చర్యంగా, ‘‘నేను అంటు రోగికి భయపడుతున్నానని, నీకెలా తెలుసు ?'' అని అడిగాడు.

‘‘వైద్యం ప్రారంభించిన కొత్తలో అలానే వుంటుందిట. మీ మేనమామగారు చెప్పారు,'' అన్నది సుభద్ర.

‘‘ఓహో ! తనలా చేసి వుంటాడు. అందుకని అంతా తనకులాగే వుంటారను కుంటున్నాడు, మామయ్య.'' అన్నాడు చలపతి ఉక్రోషంగా.

‘‘అవునుట ! ఆయన అదీ చెప్పారు. మీకు కనుముక్కు తీరేకాదు, బుద్దుల్లోనూ మేనమామ పోలి కేసట !'' అన్నది సుభద్ర.

చలపతి గతుక్కుమన్నాడు. తల్లి పుట్టిల్లు గురించి మేనమామకు చెప్పినట్లు, తను చేస్తున్నదేమిటి ? పరోక్షంగా మేనమామ నుంచి వైద్యరహస్యాలు తెలుసు కుని, తను ఆయనను మించిన వైద్యుడనిపించుకోవాలనుకోవడం, బుద్దిగల వాడు చేసే పనేనా ?

వాడు మర్నాటి నుంచి తనకు తీరు బడి వున్నప్పుడల్లా మేనమామకు శుశూష చేసి, త్వరలోనే వైద్యుడుగా మంచి పేరు తెచ్చుకున్నాడు.