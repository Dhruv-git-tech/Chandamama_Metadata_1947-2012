మీనాకి, వాళ్ళను సమీపించి, '‘ తండ్రి కూతుళ్ళ పరీక్షలో రామం నెగ్గాడన్న మాట ! ఇంతకూ అతడి గొప్పా చంద్రం తక్కువా ఏమిటి, తల్లి ?'’ అని మైధిలిని ప్రశ్నించింది.

విశ్వపతిచిరునవ్వుతో, చెప్పమన్నట్టుగా కూతురివైపు చూశాడు.

మైధిలి, తల్లికేసి చూసి చిన్నగా నవ్వి, '‘ వాళ్ళ గొప్పా తక్కువల గురించి ఎంతయినా చెప్పవచ్చమ్మా ! ఆయినా, నాలుగు మాటల్లో చెబుతాను. డబ్బు సంపాదించడంలోనే కాదు, సంపాదించిన దాన్ని ఖర్చు చెయ్యడంలో కూడా మనిషి తెలి వి తేట లు బైటపడతాయి. చంద్రం అతికి పోయేరకం. సూర్యం అందుకు పూర్తి వ్యతిరేకంగా పరమపిసినారి ! మధ్యస్థుడైన రామం, ఏ ఖర్చు ఎలా చెయ్యాలో తెలిసినవాడు. గొప్పలకుపోయి తన దగ్గిరున్న డబ్బుపెట్టి, నాకు చీర కొనేసిన చంద్రం, రామాన్ని అప్పు అడగ వలసి వచ్చింది. అటువంటి వాడి కిచ్చిన

డబ్బు తిరిగిరాదని తెలిసిన రామం నేర్పుగా తప్పించుకున్నాడు. అయితే, అదే డబ్బు నాన్నకివ్వడానికి వెనుకాడ లేదు. అంతే కాదు. పరోకేంగా నా మనసు తెలుసుకుని, నా కోసం పుస్తకం తెచ్చిన రామం నా భర్త అయితే, నా మనసు తెలుసుకుని ప్రవర్తిస్తాడు. నేను కోరేవి మంచివైతే తీరుస్తాడు; లేనిపకంలో ఆదుపు చేస్తాడు. ఇప్పుడు చెప్ప ! చంద్రం కంటే రామం గొప్పవాడు కాదా ?'’ అని ప్రశ్నించింది.

మీనాకి చప్పన ఏమి మాట్లాడలేక పోయింది. విశ్వపతి గర్వంగా నవ్వుతూ, '‘ఏం చెబుతుందమ్మా ! ఆవిడకు అటు వంటి ఆలోచనలు వస్తేగదా, చెప్ప దానికి,'' అన్నాడు.

మీనాకి వెంటనే చిరుకోపంగా, '‘నాకు రాకపోతేనేం, నా కూతురుకు వచ్చాయి గదా ! అదేవరనుకున్నారు. మీనాకి కూతురు !'’ అంటూ తృప్తిగా వంటింట్లోకి నడిచింది.