చిట్టచివరకు ఎలాగైతేనేం కుంభ కర్ణుడు మేలుకున్నాడు. లేస్తూనే అతనికి ఆకలివేసింది. అతను తన ఎదట ఉన్న ఆహారపు రాసులను తిని, బానల కొద్దీ మద్యం తాగి, రాకునులను కలయజూసి, 'మీరు నన్నెందుకు లేపారు? రావణుడికి క్షేమమేగదా? ఇతర భయాలేమీ లేవు గదా?' అని అడిగాడు.

కాని ఏదో ముంచుకురావటం చేతనే రాకునులు తనను నిద్రలేపారని కుంభ కర్ణుడు గ్రహించాడు.

రావణుడి మంత్రి యూపాతుడు కుంభ కర్ణుడిప్రశ్నకు ఇలాసమాధానం చెప్పాడు:

> “కుంభకర్ణుడా, మనకు పూర్వం ఏదేవతలవల్లా, దైత్యులవల్లా, దానవుల వల్ల కలగని భయం ఇప్పుడు మానవుల వల్ల కలుగుతున్నది. కొండలంతేసి వానరులు లంకను ముట్టడించారు. సీతను ఎత్తుకొచ్చినందుకు అలిగి, రాముడు పెద్ద భయం కలిగిస్తున్నాడు. ముందు ఒక్క వానరుడు లంక అంతా కాల్చి, అక్

కుమారుణ్ణి సేనతో సహా చంపేశాడు. ఇప్పుడు రాముడు రావణుణ్ణి యుద్ధంలో కొట్టి, చచ్చాడనుకుని పదిలి పెట్టాడు. రావణుణ్ణి దేవతలూ, దైత్య. దానవులూ చెయ్యలేకపోయిన పనిని ఈ రాముడు చేశాడు.”

తన అన్న యుద్ధంలో ఒడాడన్న మాట వినగానే కుంభకర్ణుడు కోపంగా యూపాతుడితో ఇలా అన్నాడు:

> “నే నిప్పడే వెళ్ళి వానరసేననూ, రామలక్ష్మణులనూ చంపేసి, తరవాత రావణుణ్ణి చూస్తాను. వానరుల రక్త మాంసాలు రాకునులచేత తినిపించి, రామ లక్ష్మణుల రక్తాన్ని నేనే తాగుతాను.”

కోపంతో ఒళ్ళు తెలియకుండా గర్వం కొద్దీ కుంభకర్ణుడు ఆడిన ఈ మాటలు విని, మహోదరుడు చేతులు జోడించి, కుంభకర్ణుడితో, “నువ్వు ముందు రావణుడి వద్దకు వచ్చి, ఆయన చెప్పనది విని, మంచి చెడ్డలు ఆలోచించి, తరవాత శత్రువులను జయించు," అన్నాడు.