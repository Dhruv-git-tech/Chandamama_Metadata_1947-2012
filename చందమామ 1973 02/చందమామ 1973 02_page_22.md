కుశలప్రశ్నలు చేశాడు. చిన్ననాటి ముచ్చట్లు ముగిసినాక చంద్రభట్టు, ''పార్వతీపతి, నేను ఆస్థానపండితుడి పదవి నుంచి విరమించుకుందా మను కుంటున్నాను,'' అన్నాడు.

పార్వతీపతి ఆశ్చర్యంగా, ''ఆదేం?'' అని అడిగాడు.

''నన్ను మించిన పండితుడుండగా నేనా పదవిలో ఉండటం భావ్యం కాదు గద!'' అన్నాడు చంద్రభట్టు.

''నిన్ను మించిన పండితుడా? ఎవ రది?'' అని పార్వతీపతి అడిగాడు.

'ఇంకెవరు? నా కొడుకే!' అన్నాడు చంద్రభట్టు గర్వంగా.

ఈ మాట వింటూనే పార్వతీపతి కుంగి పోయి, తల వంచుకున్నాడు.

రామశాస్త్ర శుంత అని అంతకుముందే తెలుసుకున్న చంద్రభట్టు పార్వతీపతి బాధ అర్థంచేసుకుని, సానుభూతితో, ''సరే కాని, నీకు లేకలేక కలిగినందుకు నీ కొడు కును గారాబంతో పాడు చేసినట్టున్నావు?'' అన్నాడు.

దానికి పార్వతీపతి ఏమీ జవాబు చెప్పు లేక ఒక నిట్టూర్పు విడిచి మెదలకుండా ఊరుకున్నాడు.

ఆ రాత్రి ఆయన భోజనం చేస్తూ తన భార్యతో, ''ఇలాటి కొడుకు పుట్టటం ఎంత

అవమానం! ఛి, ఛి! ఏడు పుట్టకపోయినా బాగుండిపోయేది. తల్లిదండ్రులకు అపకిర్తి, అవమానమూ తెచ్చే సంతానం ఉంటేనేం, లేకుంటేనేం? బతికినంతకాలం యీ బాధ తప్పదు'' అని వ్యధపడ్డాడు.

అపతలి నుండి రామశాస్త్ర ఈ మాటలు విని ఎంతో కుమిలిపోయాడు. అతనికి తండ్రి అంటే చాలా అభిమానమూ, ప్రేమా ఉన్నాయి. ఆయన తనను గురించి ఇలా ఆనుకోవటం అతనికి భరించరాని బాధ కలిగించింది. తాను మహాపండితుడుగా ఆయిన తరవాతనే ఇంటికి తిరిగి పస్తాననుకుని రామశాస్త్ర ఆ రాత్రే ఇల్లు వదిలి వెళ్ళి పోయాడు.