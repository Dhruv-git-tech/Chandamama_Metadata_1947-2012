క్షణంలో అమలు జరగని పక్షంలో అధి రద్దయిపోతుంది.

కాని అక్షణాన్ని తప్పించటమెలా? ఈ ఉపాయం ఆస్థాన ఐంద్రజాలికుడు ఇంద్రనాధ్ మాత్రమే చెప్పగలడని దండకుడికి స్ఫురించి, అతణ్ణి కలుసుకుని తన అవేదన తెలుపుకున్నాడు.

ఇంద్రనాధ్ ఒక ఎర్ర చేతిరుమాలు తీసుకుని దాని కొసకు ఒక రబ్బరు తాడు లాటిది, జానెడు పాడుగుది, సూదీ దారం తీసుకుని కుట్టాడు; తాడు రెండవ చివరను దండకుడి చొక్కా ఎడమచేతి లోపల చంక దగ్గిరలో కుట్టేశాడు. మామూలుగా అ చేతిరుమాలు దండకుడి చొక్కా ఎడమ చేతి లోపల కనిపించకుండా ఉంటుంది. దాన్ని లాగి చేతిలో పట్టుకున్నప్పడు రబ్బరు తాడు సాగుతుంది; కాని చేతి రుమాలును విడిచిపెట్టగానే అది చొక్కా చేతిలోకి దూరి పోయి మాయమవుతుంది.

శుక్రవారం వచ్చింది. మిట్టమధ్యాన్నం కావస్తూ ఉండగా దండకుడు ఎర్రచేతి

రుమాలును ఎడమ చేతి వేళ్ళతో గట్టిగా పట్టుకుని నిలబడి ఉన్నాడు. శేఖరగుప్తుణ్ణి ఒక స్తంభానికి కట్టేశారు. అతనికి ఎదు రుగా పదిమంది విలుకాళ్ళు బాణాలు విల్లులకు సంధించి సిద్ధంగా ఉన్నారు. వాళ్ళు దండకుడి చేతిరుమాలు కేని చూస్తు న్నారు. సూర్యుడు సరిగా నడి నెత్తికి వచ్చే శాడు. దండకుడు తన చేతిలోని రుమాలును కిందికి వదిలాడు. కాని అది కింద పడక, చిత్రంగా అదృశ్యమయింది! విలుకాళ్ళు దిగ్భృమ చెందారు. చూడ వచ్చిన జనం మరింత దిగ్భృమచెందారు.

ఈ లోపల ముహూర్తం దాటిపోయింది. శేఖరగుప్తుడి మరణ దండన రద్దయి పోయింది. "యువరాజు శేఖరగుప్తుడికి జయం! జయం!" అని జనం కేకలు పెట్టారు. తన కొడుకును ఏదేపతిలో కాపాడారనుకుని రాజు పరమానందభరితుడై, శేఖరగుప్తుణ్ణి కౌగలించుకున్నాడు. దండకుడూ, ఇంద్రనాధ్ ఒకరినొకరు చూసి చిరునవ్వు నవ్వుకున్నారు.