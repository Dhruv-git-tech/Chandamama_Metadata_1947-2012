ఇద్దరిలో మేటి

మగధరాజుకు ఇద్దరు భార్యలు. ఆ ఇద్దరూ ఒకే రోజున, ఒకే కణాన చెరొక మగ బిడ్డనూ కన్నారు. ఒక బిడ్డకు అమరసింహుడనీ, రెండో వాడికి జయసింహుడనీ పేర్లు పెట్టారు.

ఇద్దరు బిడ్డలూ రూపంలోనూ, సౌష్ఠవం లోనూ ఒకరి కొకరు తీసిపోకుండా పెరుగుతూ వచ్చి, ఆన్ని విద్యలలోనూ సరి సమాను లనిపించుకున్నారు. యుద్ధవిద్యలలో కూడా వారిలో ఎవరు ఎవరికి తీసిపోయేదీ నిర్ణయించటం సాధ్యం కాలేదు.

అయితే వారిద్దరిలోనూ ఒక తేడా ఉస్సది. అమరసింహుడు గుర్రపుస్వారీలోనూ, కత్తి యుద్ధంలోనూ మిన్న. జయ సింహుడు ఏనుగు స్వారీలోనూ, మల్లయుద్ధంలోనూ సాటిలేనివాడు.

ఇద్దరు రాజకుమారులూ ఎంతో అన్యోన్యంగా ఉండేవారు.

రాజుకు వార్తక్యం వచ్చింది. తన అనంతరం తన కొడుకులలో ఎవరు సింహాసనం మీద కూర్చోవాలన్న సమస్య రాజును బాధించసాగింది. ఇద్దరు పిల్లలూ ఒకే రోజు పుట్టారు; ఒకరు పెద్దా, ఒకరు చిన్నా అన్న సమస్యలేదు. రాజ్యం రెండుగా చీల్చే సమస్య కూడా లేదు. అందుచేత వారిద్దరి యోగ్యతలలోనూ ఏదైనా వ్యత్యాసం కని పెట్టి, హెచ్చు యోగ్యతగల వాడికి పట్టం కట్టాలి. రాజు, మంత్రీ ఎంతోకాలం చర్చించి ఇలాంటి నిర్ణయానికి వచ్చారు. కాని ఇద్దరు రాజకుమారుల యోగ్యతలలో ఎవరిది ఎక్కువన్నది నిర్ణయించటం వారికి సాధ్యం కాలేదు.

రాజు, మంత్రీ తమలో ఎవరికి సింహాసనం యివ్వాలన్న దాన్ని గురించి ఇంతగా ఆలోచిస్తున్నట్టు రాజకుమారులకు ఏమాత్రం తెలియదు.