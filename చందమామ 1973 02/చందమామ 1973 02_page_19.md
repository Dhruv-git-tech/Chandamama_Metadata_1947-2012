తిరిగిపోయి, మహాభూతాన్ని భక్తితో ఆరాధిస్తూ తరించండి!” అన్నారు ఆవహిళనగా.

మాంత్రికుడు, ఖడ్గజీవదత్తులకు నమస్కరించి, “మహాసత్వుల్లారా! ఇక మేము ఆ నధిలనగరానికి పోము. ఇక్కణ్ణించి ఆ కనబడే దూరపుకొండలేకుపోయి, అక్కడ ఏదో విధంగా జీవయాత్ర సాగిస్తాము,” అన్నాడు.

“ఆ సాగించబోయే జీవయాత్రలో దాడ్ల కొట్టటం మాత్రం చేయకండి, చిక్కుళ్లో పడిపోతారు. ఆ దూరపు కొండల్ని చేరే లోపల ఖడ్గబాతి వాళ్లెవరి కంటా పడకుండా జాగ్రత్తపడండి. వాళ్ళు మీ మీద పగబట్టి వున్నారు,” అన్నాడు జీవదత్తుడు.

మాంత్రికుడూ, జడలభూతం వెళ్ళి పోగానే, ఖడ్గ జీవదత్తులు నదికి పోయి హాయిగా స్నానం చేసి. దాపుల నున్న అర్యాంలోకి వెళ్ళి పళ్లు ఫలాలూ కోసుకు తిని, ఒక చెట్టు కింద ఒక గంటకాలం విశ్రమించి, నది దిగువకు బయలు చేరారు. స్వర్ణాచారిని పట్టుకు పోయిన

బందిపోట్లు ఆ ప్రాంతాల ఎక్కడో వుంటారన్న నమ్మకం వాళ్ళకు కలిగింది. ఎలా గైనా స్వర్ణాచారిని బందిపోట్ల నుంచి కాపాడి తీరాలని వాళ్ళు నిశ్చయించుకున్నారు.

ఖడ్గ జీవదత్తులు ఒక గంటకాలం ప్రయాణించే సరికి, వాళ్ళకు నదీ తీరం వెంట కొన్ని చిన్నా పెద్ద కొండలు కంటబడినై. ఆ కొండల్లో ఒక దాని మీద ఒంటెల చేత, కొందరు మనుములు పెద్ద పెద్ద బండ రాళ్ళను లాగించుకు పోతున్నారు.

“ఖడ్గా, వీళ్ళు బందిపోటు ముఠా అయి వుంటారు. ఇసుక ఎడారుల్లో, మైదానాల్లో తిరిగే ఒంటెలను, కొండల పైకి ఎక్కించి, వాటిచేత రాళ్ళు లాగించటం ఎంత ప్రమాదమో వాళ్ళకు తెలిసినట్టు లేదు,” అన్నాడు జీవదత్తుడు.

జీవదత్తుడు మాట ముగించే లోపలే ఒక ఒంటె, దాని నెక్కి వున్న మనిషితో సహా కొండ అంచు సుంచి జారి తలకిందులుగా దిగువ నున్న పల్లంలోకి పడిపోయింది.

—(ఇంకా వుంది)