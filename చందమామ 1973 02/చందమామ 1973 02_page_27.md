రాజు, మంత్రి ఒకరి ముఖాలు ఒకరు చూసుకున్నారు. మంత్రికి ఒక ఆలోచన వచ్చింది. ఆయన పేద బ్రాహ్మదితో, “బ్రాహ్మడా, జందెం తూకం తరవాత చూదాం. నీ భోజనానికి వేళ కాబోతున్నది. వంట చేయిస్తాను,” అని మనిషిని పంపి బియ్యం తెప్పించి, బ్రాహ్మడు చూస్తూ ఉండగా, జందెం బరువుకు సమంగా బియ్యం తూయించాడు. పావు సేరు బియ్యా నికి జందెం సమంగా తూగింది. ఆ బియ్యాన్ని పండించి బ్రాహ్మదికి భోజనం పెట్టిస్తే బ్రాహ్మది కడుపు సమంగా నిండింది.

అప్పుడు మంత్రి రాజుతో రహస్యంగా, “సేనా అనుమానించినంతా అయింది. ఈ బ్రాహ్మడు తెచ్చిన జందెంలో ఒక విచిత్రమైన గుణం ఉన్నది. దాని బరువు బ్రాహ్మది సంతృప్తిపైన ఆధారపడి ఉన్నది. అతను తినగలిగినది పావు సేరు బియ్యం. అందుచేత జందెం సరిగా పావు సేరు బియ్యా నికి సమంగా తూగింది. అదే బంగారమైతే, ఆ బ్రాహ్మడు ఎంతకీ తృప్తి చెందడు.

ఎంత బంగారం వేసినా జందెం బరువే హెచ్చుగా ఉంటుంది,” అన్నాడు.

“అయితే మరి మనం ఏంచేద్దాం? జందెం ఎత్తు బంగారం ఇస్తామన్నాం కదా?” అన్నాడు రాజు.

“అదినాకువదలండి,” అన్నాడు మంత్రి.

బ్రాహ్మడు భుక్తాయాసం తీర్చుకుని మంత్రితో, “నాకు జందెం ఎత్తు బంగారం ఇచ్చి పంపెయ్యండి,” అన్నాడు.

“నీకు బంగారం ఇప్పిస్తాను. కాని దాన్ని నువు మోసుకుపోలేకపోతే ఆ బంగారం నీకు దక్కదు. ఒకవేళ మోసుకుపోయినా దాన్ని నువు దొంగల బారినుండి కాపాడు కోలేవు. నీ జందెం బరువు పావు సేరు బియ్యం ఎత్తన్నది చూశావుగద. రోజూ దివాణంలో భోజనంచేసి పోతావా? లేక బంగారం పట్టుకుపోతావా? అన్నాడు మంత్రి.

తన జందెం పావు సేరు బంగారం బరువు ఉంటుంది కాబోలు ననుకుని బ్రాహ్మడు, “నాకు రోజూ భోజనమే పెట్టించండి,” అన్నాడు.