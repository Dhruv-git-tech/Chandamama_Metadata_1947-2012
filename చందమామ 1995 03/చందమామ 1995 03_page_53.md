భౌరతీయ నాగరికతకూ, సంస్కృతి సాహిత్యాలకూ రూపులు దిద్దినవారు సనాతన ఋషులు అన్నది నిర్వివాద అంశం.

తమ జీవితాలను జ్ఞానసముపార్జనకు ధారపొసిన మహనీయులు ఋషులు. అలా కష్టపడి అర్జించిన జ్ఞానాన్ని వారు శ్రద్ధాసక్తులతో తమను ఆశ్రయించే అర్హులయిన వారికి అందజేసేవారు. ఆవిధంగా ఋషులు మన తొలి గురువులయ్యారు. వారు రాజకుమారులకే కాకుండా తమను ఆశ్రయించే పేదసాదలకు కూడా జ్ఞానబోధ చేసేవారు. శిష్యులు, ఋషుల ఆశ్రమాలలోనే గురుకులవాసం చేసి విద్య నభ్యసించేవారు.

ప్రాచీన కవులయిన వార్మీకి వ్యాసాదులు కూడా ఋషులే. మన ప్రాచీన ఋషులలో ముందెన్న తగినవాడు వసిష్ఠుడు. ఆయన ఉన్నతమైన జ్ఞానాన్ని ఆర్జించి, దాని ద్వారా అద్భుత శక్తులను కూడా సాధించాడు. అయినా వాటిని మామూలుగా ఉపయోగించేవాడు కాదు.

ఒకనాడు విశ్వామిత్రుడనే గొప్ప రాజు వేటాడ దానికి అడవికి వెళ్ళాడు. కొంతసేపు వేటాడిన తర వాత. అలిసిపోయి, విశ్రాంతి తీసుకోవాలని సమీ పంలో ఉన్న వసిష్ఠముని ఆశ్రమానికి వెళ్ళాడు.

మంత్రులు, సేనాసులు, అంగరక్తకులు మొదలైన పెద్ద పరివారంతో వచ్చిన విశ్వామిత్రుడికి, వసిష్ఠుడు సాదరంగా స్వాగతం పలికాడు.

విశ్వామిత్రుడు తన పరివారంతో, దాపులనున్న సెలయేటిలో స్నానం చేసి వచ్చే లోపల, వసిష్ఠుడు వారికి పంచభక్త్య పరమాన్నాలను సిద్ధం చేశాడు. వాటిని చూసి అమితాళ్ళర్వం చెందిన విశ్వామిత్రుడు, "ఈ అరణ్యం మధ్య ఇంత త్వరగా ఇన్ని వంటకాలెలా

సిద్ధం చేయగలిగావు?" అని వసిష్ఠుణ్ణి అడిగాడు.

"నాదగ్గర కామధేనువు ఉన్నది. అది నేను కోరినది తక్షణమే ప్రసాదిస్తుంది!" అన్నాడు వసిష్ఠుడు.

విశ్వామిత్రుడు భోజనం చేశాడన్న మాటేగాని, ఆయనకు మనసంతా కామధేనువు మీదే లగ్నమ యింది. అది తనకు కావాలనుకున్నాడు. బయలుదేరే ప్పుడు కామధేనువును తనకు కానుకగా ఇవ్వమని కోరాడు.

వసిష్ఠుడు అందుకు అంగీకరించలేదు. దైవాంశ గల కామధేనువును తాను అనుకున్నంత మాత్రాన ఇంకొకరికి దానం చేయలేడు. దాని ఇష్టానుసారమే అది ఆయన ఆశ్రమంలో ఉంటున్నది.

వసిష్ఠుడు తన కోరికను తిరస్కరించడంతో, విశ్వామిత్రుడికి పట్టరాని కోపం వచ్చింది. కామధేనువును బలవంతంగా తీసుకు వెళ్ళడానికి ప్రయత్నించాడు. కాని, కామధేనువునుంచి వందలాది సైనికులు పుట్టుకువచ్చి విశ్వామిత్రుడి పరివారాన్ని తరిమికొట్టారు.

ఈ సంఘటనతో భారీక బలం కన్నా తపోబలం మిన్న అని విశ్వామిత్రుడు గ్రహించాడు. రాజ్యాన్ని త్యజించి బ్రహ్మర్షి కావాలన్న పట్టుదలతో దీక్షగా తపస్సు చేయడం ప్రారంభించాడు.

అయినా, ఆయనలో వసుష్ఠుడి పైన ఏర్పడిన పగ, ద్వేషం చల్లారలేదు. పైగా, వసిష్ఠుడు తనను బ్రహ్మర్షి అని పిలవడానికి నిరాకరించడంతో అవి మరింత పెరిగాయి. ఎటువంటి వారికైనా పరే మానవ నైజాన్ని జయించడం ఎంత కష్టమో ఇది సూచిస్తుంది. మనిషి కొన్ని విషయాలలో ఎంతో వివేకవంతంగానూ, ఉదాత్తంగానూ వ్యవహరించినప్పుడికి మరి కొన్ని విషయాలలో బలహీనంగా, నీచంగా ప్రవర్తిస్తాడనడానికి ఇదొక తార్కాణం.