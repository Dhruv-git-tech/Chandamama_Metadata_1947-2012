దైర్యం చెప్పి నిలపగల యోధుడెవడూ లేక
పోయాడు. దురదృష్టవశాత్తూ వీరసింహుడు
భూధవుడిచేత గాయపడి అంతకు పూర్వమే
యుద్దరంగాన్ని విడిచి ట్రోయునగరానికి తిరిగి
వెళ్లిపోయాడు.

ట్రోజనులను ఈ విధంగా కలవరపరచిన
పితృకీర్తి, చంద్రప్రభుడి నావతాలూకు మంట
లను అర్పి, పారిపోతున్న ట్రోజనులను తరమ
సాగాడు. అతను వజ్రకాయుడి కవచం ధరించి
ఉండటం మూలాన ట్రోజనులు అతన్ని చూసి
వజ్రకాయుడనే భ్రమపడ్డారు.

ఎలాగైనా ఆ రోజు ట్రోయునగరాన్ని వశ
పరచుకోవాలని పితృకీర్తి తీర్మానించుకున్నాడు.
నగరం చుట్టూ ఉన్న కోటగోడలను ఎగబాక

టానికి అతను మూడుసార్లు విశ్వప్రయత్నం
చేశాడు. కాని ట్రోజనులు ఈ ప్రయత్నాలను
సాగనివ్వలేదు.

చీకటి పడినదాకా యుద్ధం సాగుతూనే
ఉన్నది. మసకచీకటిలో పితృకీర్తి వెన్నులో
ఎవరో పాడిచారు. అతని శిరస్తాణం పడిపో
యింది, అతని చేతిలో ఉన్న శూలం విరిగి
పోయింది, అతను అసహాయ స్థితిలో ఉండి
పోయాడు. ఇది గమనించి మరొక ట్రోజను
వీరుడు అతన్ని ఇంకొక పోటు పాడిచాడు.
పితృకీర్తి బాగా దెబ్బతిని, నిరాయుథుడై,
తూలుతూ యుద్ధరంగం నుంచి వెళ్లిపోతూం
డగా, వీరసింహుడు యుద్ధరంగానికి తిరిగి
వచ్చి పితృకీర్తిని ఒకే వేటుతో చంపేశాడు.
తరవాత అతను పితృకీర్తి ధరించిన కవచాన్ని
ఒలిచి తీసుకున్నాడు.

సరిగా ఈ సమయానికి, ప్రతాపుడూ,
భూధవుడూ అక్కడికి వచ్చి పితృకీర్తి శవం
ట్రోజనుల వశం కాకుండా, బాగా చీకటి
పడేవరకూ కాపాడి, తరవాత దాన్ని తమ
నౌకలవద్దకు చేర్చారు.

పితృకీర్తి మరణ వార్తవిని వజ్రకాయుడు
మట్టిలో పార్లాడి అడదాని లాగా శోకాలు
పెట్టాడు. అతని తల్లి అయిన తటిని అతని
కోసం సరికొత్త కవచం ఒకటి అప్పటికప్పుడు
తయారుచేయించి, అతని శిబిరానికి తెచ్చి
ఇచ్చింది. వజ్రకాయుడు ఆ కవచాన్ని ధరించి
రారాజు దగ్గరికి వెళ్లి ఆయనతో రాజీపడ్డాడు.