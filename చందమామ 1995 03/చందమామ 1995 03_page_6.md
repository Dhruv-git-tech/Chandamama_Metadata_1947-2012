చంద్రమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

పిల్లల కోసం వినోదం

పిల్లలకని ప్రత్యేకంగా టీవీ ఛానల్స్ ప్రవేశాడితే బావుంటుందని పోయిన నెలలో చెప్పుకున్నాం. అలా ప్రవేశ పెట్టాలంటే ఎటువంటి కార్యక్రమాలను ప్రసారం చేయాలి? అలాంటి కార్యక్రమాలు, బాలల చిత్రాలు చాలినన్ని ఉన్నాయా? మొదలైన సమస్యలు ఎదురవుతాయి. మనదేశంలో వివిధ భాషలలో యేటా ఏడెనిమిది వందల కథా చిత్రాలు నిర్మించబడుతున్నాయి. వాటిలో బాలల చిత్రాలను వేళ్ళమీద లెక్కించవచ్చు. అయితే, చాలా చిన్న దేశమైన బల్గేరియాలో యేదాదికి 70-80 చిత్రాలే నిర్మించినప్పటికీ వాటిలో సగం పిల్లల కోసం నిర్దేసించబడినవే!

మనదేశంలో బాలలచిత్రాలు నిర్మించే నిర్మాతలు కథల కోసం నానా తంటాలు పడుతూంటారు. నిజానికి మనదేశంలో ఉన్నన్ని పౌరాణిక గాథలు, జానపద కథలు 'మరేదేశంలోనూ లేవని చెప్పువచ్చు. ఐదువేల సంవత్సరాల సుదీర్ఘ చరిత్ర కలిగిన దేశం మనది. చారిత్రక సంఘటనలను చిత్రాలుగా రూపాందించవచ్చు. అమెరికా, ఇంగ్లాండు దేశాలలో బాగా అమ్ముడయ్యే నవలల ఆధారంగా చిత్రాలు నిర్మిస్తారు.

ఇక వినోద ప్రధానమైన చిత్రాలను మాత్రమే కాకుండా, వైజ్ఞానిక విషయాలను గురించీ, క్రీడలను గురించీ, చారిత్రక స్థలాలను గురించీ, మహనీయుల జీవితవిశేషాలను గురించి వివరించే చక్కటి టీవీ కార్యక్రమాలను రూపాందించవచ్చు. అయితే, అవి ఆరోగ్యకరమైన వినోదాన్ని కలిగించి, పిల్లలలో మంచిఅభిరుచిని పెంపాందించేవిగా ఉండడం చాలా ముఖ్యం!

సంపుటి : 97

మార్చు '95

సంచిక : 3

విడిప్రతి : 5.00

సంవత్సర చందా : 60.00