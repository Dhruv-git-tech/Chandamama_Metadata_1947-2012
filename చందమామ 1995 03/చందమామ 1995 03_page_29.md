తృప్తి నటిస్తూ భోజనం ముగించి, దాపుల వున్న మంచం మీద కూర్చున్నాడు. అవ్వ అతడికి ఒక లోటాలో వేడిపాలు తెచ్చిఇచ్చింది. ఆ పాలు తాగి మణిదత్తుడు క్షణాల మీద నిద్రలోకి జారుకున్నాడు.

అప్పుడు అవ్వ, గోవిందస్వామితో, “ఆ పాలల్లో కొన్ని మూలికల రసం కలిపాను. యువరాజుకు రేపు సాయంకాలానికి గాని స్పృహ రాదు. నువ్వు, ఈయన దుస్తులు ధరించి, అశ్వంమీద రాజభవనానికి వెళ్ళు,” అన్నది.

గోవిందస్వామి, మణిదత్తుడుగా రాజ భవనంలో ప్రవేశించాడు. అందమైన నిలు వెత్తు గోవిందస్వామిరూపంరాజుశూరవర్మను

ఆకట్టుకున్నది. అయన, కుమార్తెతో, “నువ్వు అదృష్టవంతురాలివి, తల్లి! నీ కాబోయే భర్త అచ్చు మన్మథుడిలావున్నాడు,” అంటూ, ఆమె తల నిమిరాడు.

సులక్షణ పరమానంద భరితురాలైంది. మర్నాడు సాయంత్రం నదిలో నౌకావిహారానికి ఏర్పాట్లు చేశాడు శూరవర్మ.

విహారానికి బయలుదేరే ముందు ఒక పరిచారిక సులక్షణ మందిరంలోకి వచ్చి, “అమ్మా! మీకోసం ఎవరో ముసలిది పొగడ పూలదండ తెచ్చింది. దాన్ని స్వయంగా తనే మీకివ్వాలని పట్టుబడుతున్నది,” అని చెప్పింది.

పొగడదండ పేరు వింటూనే, ఆ వచ్చిన దెవరో గ్రహించిన సులక్షణ, పరిచారికతో ఆ ముసలిదాన్ని లోపలికి పంపించమన్నది. అవ్వ వస్తూనే, “రాకుమారీ! ఆ యువరాజుకు ఒళ్ళు కాలిపోయే జ్వరం వచ్చింది. విరుగుడు మందుఇచ్చినా స్పృహరాలేదు. నువ్వు అస్థాన వైద్యుడిని తీసుకుని వెంటనేరావాలి,” అన్నది అందోళనగా.

అవ్వను పంపేసి, సులక్షణ ఉద్యానవనం లోతిరుగుతున్న గోవిందస్వామిని కలుసుకుని, జరిగింది చెప్పి, “నేను నౌకావిహారానికి రాను. వైద్యుణ్ణి వెంటబెట్టుకుని అవ్వఇంటికి వెళు తున్నాను,” అని చెప్పింది.

“ఆ యువరాజుకు తీవ్రజ్వరం, స్పృహ లేదంటూ నువ్వు గొడవ పడిపోవడం అశ్చ ర్యంగా వుంది! ఏమైనా, నువ్వు నౌకావిహారా