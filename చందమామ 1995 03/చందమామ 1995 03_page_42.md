తెలుపుకుని, “తమ జ్ఞానాన్ని, తమ యజమాని ఉపయోగించుకున్నట్టు లేదే?” అన్నాడు.

“నా జ్ఞానంతోనే ఆయన లక్షలార్జిస్తు న్నాడు,” అన్నాడు సిద్ధుడు.

“నేననేది వజ్రాల విషయంలోనూ, రత్నాల విషయంలోనూ కాదు. మిగతా ఏ విషయం లోనూ ఆయన మిమ్మల్ని సలహా అడగలేదు. ఆయన తప్పునిర్జయాలు చేస్తూంటే మీరు మౌనంగా వూరుకున్నారు!” అన్నాడు నందుడు.

“నేను తప్పని చెప్పినా, ఆయన తన నిర్ణయాన్ని మార్చుకోకపోగా ఆగ్రహిస్తాడు. ఆయన్నలా సంతోషపెట్టాను కాబట్టే, నేను చెప్పగానే నా మాట గౌరవించి నీకు ఉద్యోగం ఇచ్చాడు. అర్థమయిందా?” అన్నాడు సిద్ధుడు.

“కానీ ముందుగా ఆయన మిమ్మల్ని నానా దుర్భాషలూ అడాడు. అవి వింటూ ఆయన దగ్గరే పనిచేయడానికి తమకు అత్మగౌరవం అడ్డు రాదా?” అని అడిగాడు నందుడు.

దానికి సిద్ధుడు నవ్వి, “అజ్ఞానికి డబ్బే ముఖ్యం. డబ్బు కోసం ఏమైనా చెయ్యవచ్చు.

నేను అజ్ఞానిని కాక జ్ఞానినే అయితే, అత్మ గౌరవం అన్న పదానికి అర్థమే వుండదు. అత్మస్వయంప్రకాశం, నిత్యనూతనం. దానికే మలినమూ అంటదు. తిట్టేటప్పుడు యజమాని నాకు పసివాడులా తోచి నవ్వాస్తుంది. ఎన్ని అన్నానన్నాయన వదులుకోలేడు. నావల్ల ఆయనకు చాలా ప్రయోజనాలు వున్నాయి. నేనాయనను వదులుకుందామంటే కుదరదు. నా తెలివినాయన సామ్ము చేసుకోగలడు కానీ, ఆ పని నాచేత మాత్రం కాదు. ఆయన వల్లనే నా జీవితం సుఖంగా వుంది. ఇక జ్ఞానం సంగతంటావా? జ్ఞానవంతుడైన వాడికి అడగనివారికీ, అవసరం లేదనుకున్న వారికీ సలహాలివ్వబోవడం నిష్ప్రయోజనమని తెలుసు!” అన్నాడు.

నందుడి సందేహాలన్నీ తొలగిపోయాయి. వాడు సిద్ధుడి అడుగుజాడలలో నడుస్తూ, తన జ్ఞానాన్ని అవసరమైన చోటనే ఉపయోగిస్తూ, అనువుకానిచోట అధికుడిననకుండా జీవితం గడుపుతూ, పదిమందిలో మంచి పేరు తెచ్చుకున్నాడు.