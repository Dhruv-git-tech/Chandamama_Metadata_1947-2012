అ సమయంలో కొందరు పనివాళ్ళు ఒకణ్ణి అక్కడికి తీసుకువచ్చి, “అయ్యా! వీడు-నమ్మకంగా వున్నట్లు నటిస్తూ దొంగ తనం చేయబోయాడు,” అని ఫిర్యాదు చేశారు.

యజమాని వెంటనే, “వీడికి ముతక బట్టలు కట్టండి. మెడలో ఒక బిళ్ళ తగిలించి దొంగ అని రాయండి. బండరాళ్ళు కొట్టే లాంటి కష్టమైన పనులు చేయంచండి. సాయంత్రాలు గాడిద మీద కూర్చోబెట్టి ఊరంతా తిప్పండి. అలా ఆరు వారాలపాటు చేస్తే, జీవితంలో తిరిగి దొంగతనం జోలికి పోడు,” అన్నాడు.

సిద్ధుడు, యజమాని నిర్ణయం విని మౌనంగా వూరుకున్నాడు. ఇది చూసి నందుడు,

సత్రంలో దొంగకు తీర్పు చెప్పింది ఈయనేనా అని ఆశ్చర్యపోయాడు.

అ తర్వాత ఇంకొక పనివాడు యజమాని దగ్గరకు వచ్చి, తన కొడుక్కు జబ్బు చేసిందనీ వైద్యానికి డబ్బు కావాలనీ అడిగాడు. యజమాని వెంటనే, “ఈ ఊళ్ళో వెంకటేశ్వరుడి గుడి ఎందుకు కట్టించాననుకున్నావు? నీలాంటి వాళ్ళకు సాయపడాలనే! ఉన్నవాళ్ళకు దేవుడు సాయం చేయడు. అందువల్ల వైద్యుడు కావాలి. పేదవాళ్ళు అదృష్టవంతులు. వాళ్ళకు దేవుడే వైద్యుడు. వెళ్ళు, గుడికి వెళ్ళి మొక్కుకో!” అన్నాడు సిద్ధుడి వంక చూస్తూ.

సిద్ధుడు ఈసారి కూడా మౌనంగా వుండడంచోసి, నందుడు మరింత ఆశ్చర్యపోయాడు.

అతర్వాత యజమాని, సిద్ధుడికి తన శరీర పరిస్థితి చెప్పుకున్నాడు. సిద్ధుడాయనకు కొన్ని ఆహార నియమాలు చెప్పాడు. కొద్దిసేపటికి ఒక రత్నాల వ్యాపారి వస్తే, సిద్ధుడు, యజమానికి రత్నాల ఎన్నికలో సాయపడాడు.

అంతా అయ్యాక సిద్ధుడాయనకు నందుణ్ణి చూపిస్తూ, “ఇతడికి మీ కొలువులో తగిన ఉద్యోగం ఇప్పంచాలి. కాదనడానికి వీల్లేదు,” అన్నాడు. “తమరు చెప్పాక తప్పుతుందా?” అంటూ యజమాని, నందుణ్ణి కొన్ని ప్రశ్నలడిగి నెలకు వెయ్యివరహాల జీతంమీద వ్యాపారపు లెక్కలు పర్యవేక్షించే పని ఇచ్చాడు.

తర్వాత ఇద్దరూ ఇంటికి బయలుదేరారు. దారిలో నందుడు, సిద్ధుడికి తన కృతజ్ఞతలు