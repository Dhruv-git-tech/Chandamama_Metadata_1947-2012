ఈలోపుగా గ్రీకు శిబిరంలో రూపథరుడు, భూధవుడు మొదలైన యోధులకు వజ్రకాయు దేదో కుట్ర చేస్తున్నట్టు అనుమానం తగిలింది. ప్రమోదినిని పెళ్ళాడి యుద్ధం నిలపటానికి అతను మాట ఇచ్చినట్టు వారెవరూ ఎరగరు. వజ్రకాయుడు సూర్యాలయానికి ఒంటరిగా బయలుదేరి వెళ్లినట్టు పసికట్టి గ్రీకు యోధులు కుట్ర ఏమిటో తెలుసుకుందామని అక్కడికి వచ్చారు.

వారు అలయద్వారం నుంచి లోపలికి వచ్చే సమయంలో మోహనుడూ, అరిభయం కరుడూ అ ద్వారంకుండానే బయటికి పొతూ ఎదురయ్యారు. రూపథరుడూ, భూధవుడూ, దేవమయుడూ అలయంలోకి వచ్చి కొసప్రాణంతో ఉన్న వజ్రకాయుణ్ణి చూశారు. “ట్రోయ్ నగరం వశమయ్యాక నా సమాధివద్ద ప్రమోది నిని బలి ఇవ్వండి! ఇదే నా తుది కోరిక!” అంటూ వజ్రకాయుడు తన అనుచరుల చేతులలో ప్రాణాలు వదిలాడు.

మహాబలుడైన భూధవుడు వజ్రకాయుడి శరీరాన్ని తన భుజాన వేసుకున్నాడు. ముగ్గురు

యోధులూ అలయం వెలుపలికి వచ్చారు. వశాయుడి శవాన్ని ఏవిధంగానైనా సంపాదించటానికి ట్రోజనులు విశ్వప్రయత్నం చేశారు. కాని గ్రీకువీరులు వారిని తరిమికొట్టి శవాన్ని తమ నౌకల వద్దకు చేర్చారు.

వజ్రకాయుడి తల్లి తటిని దుఃఖానికి అంతులేదు. అమెతోబాటు గ్రీకు యోధులం దరూ పదిహేడు రోజులపాటు శోకం అనుభవించారు. పద్ధెనిమిదో రోజున వజ్రకాయుడి శవాన్ని చితిమీద కాల్చి, అతని అస్తికలనూ, పితృకీర్తి అస్తికలనూ చేర్చి ఒక బంగారు పాత్రలోనే ఉంచి, ట్రోయ్ నగరానికీ, సము ద్రానికీ మధ్యగా ఒక స్థలంలో సమాధి చేసి, అక్కడ ఒక ఎత్తయిన రాళ్ళ గుట్ట ఏర్పాటు చేశారు. ఈ స్థలానికి సమీపంలోనే ఉన్న గ్రామానికి వజ్రకాయుడి పేరు పెట్టి, అ గ్రామంలో అతని పేర ఒక అలయం కట్టి, అందులో అతని శిలావిగ్రహాన్ని కూడా స్థాపించారు. చెవులకు స్త్రీలు ధరించే పోగులు గల ఈ విగ్రహం ఇప్పటికీ అ అలయంలో ఉన్నది.
— (ఇంకావుంది)