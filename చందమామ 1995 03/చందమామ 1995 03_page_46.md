తల్లితోనూ, తమ్ములతోనూ ఆ ఇంట ప్రవేశించాడు.

తరవాత ధర్మరాజు భీముడితో రహస్యంగా విదురుడు చెప్పినదంతా చెప్పి, “భీమసేనా, ఈ ఇంటి సువాసన చూడు. అంటిస్తే ఇది క్షణంలో అంటుకుంటుంది. మనని ఈ ఇంట దహనం చెయ్యటానికి ఏర్పాటయినవాడే ఈ పురోచనుడు. అందుచేత మనం ఇక్కడ ఎంతో జాగ్రత్తగా ఉందాలి,” అన్నాడు.

ఆ మాట విని భీముడు, “అయితే, మనం ఈ ఇంట్లో ఉండనే వద్దు. మొదట ఉన్న బసకే పోదాం,” అన్నాడు.

“అది పెద్ద పారపాటు. మనం ఈ ఇంట్లో కాలిపోయే అవకాశం లేకపోతే ఈ పురోచ నుడు మనని మరొకవిధంగా చంపే ప్రయత్నం చేస్తాడు. మనం ఈ ఇంటితోపాటు కాలిపోయా మనే భ్రమ కలిగించి పారిపోవటం ఒకటే ఉపాయం. పారిపోవటానికి మనకు అరణ్య మార్గాలు బాగా తెలియటంఅవసరం. కాబట్టి వేట నెపంతో రోజూ అరణ్యమార్గాలన్నీ అన్వే షింతాం,” అన్నాడు ధర్మరాజు.

ఆప్రకారమే పాండవులు పగలంతా వేటాడుతూ అరణ్యంలో తిరిగి, రాత్రి తెల్లవార్లూ జాగర్త మీద ఉంటూ వచ్చారు.

ఈ లోపుగా హస్తినాపురంలో విదురుడు సారంగాలు తవ్వటంలో నిపుణుడైనవాణ్ణి ఒకణ్ణి రహస్యంగా పిలిపించి, వాడికి చెప్పువల సినదంతా వివరంగా చెప్పి, వాడు తనమనిషి

అని తెలియగలందులకు కొన్ని సంకేతాలు చెప్పి వారణావతంలో ఉన్న పాండవుల వద్దకు పంపాడు.

వాడు పాండవులను చేరుకుని, “దుష్టచతుష్ఠయం నియోగించి పంపిన ఈ దుర్మార్గుడు పురోచనుడు, వచ్చే కృష్ణచతుర్దశిరాత్రి ఈ లక్క ఇంటికి నిప్పుపెట్టబోతున్నాడు. ఆ రాత్రి మీరు తప్పించుకు పోవటానికి ఈ ఇంటి మధ్య నుంచి ఊరి బయటి వనంలోకి సారంగం తవ్వమనీ, దాని ద్వారా బయటపడి మీరు ఎటైనా వెళ్ళిపోవలసిందనీ విదురుడు హెచ్చరించాడు. నేను సారంగం తవ్వటానికే విదురుడు పంపగా హస్తినాపురం నుంచి వచ్చాను,” అన్నాడు.