నగలవ్యాపారి

హేలాపురి నివాసి నాగభూషణం, తన కుమార్తె వివాహం అదే నగరానికి చెందిన గుణశేఖరుడనే అతడిలో జరిపించాడు. ఆ వివాహ సమయంలో తీర్థయాత్రల్లో వున్న అయన స్నేహితుడు విశ్వ నాథుడు అయన్ని చూడడానికి వచ్చాడు.

“అమ్మాయివివాహానికిరాలేకపోయాను. అల్లుదేం చేస్తుంటాడు?” అని విశ్వనాథుడు అడిగాడు.

“బంగారు నగలు అమ్ముతుంటాడు,” అన్నాడు నాగభూషణం విచారంగా.

“ఓహో, బంగారు నగల వ్యాపారం అన్నమాట! ఆ మాట చెప్పేందుకంత విచారపడతావెందుకు?” అంటూ విశ్వనాథుడు అశ్చర్యపోయాడు.

అ తర్వాత కొంతసేపు పిచ్చాపాటీ మాట్లాడుకున్నాక, విశ్వనాథుడు కోరిన మీదట అల్లుడి చిత్ర పటం చూపించాడు నాగభూషణం.

అ సాయంత్రం విశ్వనాథుడు, తానెరిగిన కోదండయ్య అనే అతడి నగల దుకాణంలో ఉండగా, ఒక యువకుడు వచ్చి, రత్నాలహారాన్నిక దాన్ని అమ్మజూపాడు. అతణ్ణి చూస్తూనే నాగభూషణం అల్లుడని విశ్వనాథుడు గ్రహించాడు. ఇప్పుడు తను అమ్మజూపుతున్నది, నాగ భూషణం తన కూతురుకు చేయించిన నగల్లో ఒకటన్నమాట!

తన అల్లుడు బంగారు నగలు అమ్ముతూంటాడని, నాగభూషణం విచారంగా ఎందుకు చెప్పాడో అప్పుడర్థమైంది విశ్వనాథుడికి.

— కోనే నాగవెంకట అంజనేయులు