అవ్వ అతడికి ఎదురుపోయి, “నాయనా, నాగన్నా! నా మాటవిను. భోజనం చేసివెళ్ళు,” అంటూ గుర్రానికి అడ్డుగా నిలబడి దుఃఖం నటించింది.

ఇది విని మణిదత్తుడు చాలా ఆశ్చర్య పోతూ, “అవ్వా! నేను మవ్వనుకునే నాగన్నను కాదు; ఉదయగిరి యువరాజు మణి దత్తుణ్ణి!” అంటూ గుర్రంమీది నుంచి కిందికి దిగాడు.

అక్కడే వున్న గోవిందస్వామి, మణిదత్తుణ్ణి పక్కకు తీసుకుపోయి. “అయ్యా! ఈ అవ్వ ఒక్కగానొక్క మనవడు నాగన్న. వాడు రాజు గారి సైనికుడు. ఎన్నో ఏళ్ళ నాడు పారుగు రాజు ఈ రాజ్యం మీద దండెత్తాడు. రాజాజ్ఞగా దండోరా వింటూనే-భోజనం చేస్తున్న నాగన్న,

అవ్వ ఎంత బతిమాలినా వినకుండా, గోడకు వేళ్ళాడుతున్న కత్తి తీసుకుని బయటికి పరి గెత్తాడు. అప్పుడు జరిగిన యుద్ధంలో వాడు మరణించాడు. అవ్వకు మతి చలించింది. మీలో నాగన్న పోలికలుండి వుండాలి! ఈపూట అవ్వ వడ్డించగా భోజనం చేస్తే, ఈ ముసలి తనంలో ఆమెకు ఎంతో తృప్తి కలిగించిన వారవుతారు,” అని ఒక కట్టుకథ కల్పించి చెప్పాడు.

జాలీ, దయాగుణం గల మణిదత్తుడు వెంటనే అవ్వ భుజం మీద చెయ్యివేసి, “అవ్వా! నన్నాకలి దహించేస్తున్నది. అన్నం పెట్టు,” అన్నాడు.

అవ్వ వెంటనే అతడికి అన్నం, కూరలూ వడ్డించింది. మణిదత్తుడు ఇష్టం లేకపోయినా