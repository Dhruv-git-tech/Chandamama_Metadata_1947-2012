చేపలదొంగ

ఒక బెస్తగ్రామంలో బుచ్చయ్యా, లక్ష్మీ అనే దంపతులున్నారు. బుచ్చయ్య తెలివితేటలు లేనివాడు. అందుచేత లక్ష్మీ తన తెలివితేటల తోనేసంసారం ఈదుకొచ్చేది. బుచ్చయ్య నలు గురితోనూ కలిసి సముద్రం మీదికి తెప్పల్లో వెళ్ళేవాడు. అందరూ కలిసి పట్టిన చేపల్లో అతని వంతు అతనికిచ్చేవారు. ఆ చేపలు అమ్మగా వచ్చిన డబ్బుతో లక్ష్మీ ఇంటి ఖర్చులన్నీ గడిపేది.

ఒక రోజు బుచ్చయ్యకు చేపల కూర తినాలనిపించింది. ఆ రోజు తమ వంతు వచ్చిన చేపలను అమ్మటానికి అతను ఒప్పుకోక, వాటిని కూరవండమని పెళ్ళాం దగ్గిర మారాం చేశాడు.

ఎంత చెప్పినా వినకపోయేసరికి, “సరే అయితే, ఈ చేపలు పట్టుకుపోయి వాసన పోయేటట్టు కదిగి తీసుకురా,” అన్నది లక్ష్మి తన మొగుదితో.

బుచ్చయ్యకు పరమానందమయింది. అతను చేపలబుట్ట పట్టుకుని చెరువు కేసి బయలుదేరాడు.

దారిలో వీరయ్య అనేవాడు ఎదురై, “ఏం, బుచ్చయ్య? ఎక్కడిదాకా?” అని అడిగాడు.

“ఈ చేపలు చెరువులో కదిగి వాసన పోగాట్టి తెమ్మన్నది మా ఇంటిది. ఇవాళ చేపల కూర తింటాం,” అన్నాడు బుచ్చయ్య సంతోషంగా.

“చేపల వాసన కదిగితే పొతుందా? వాటిని ఎండ బెట్టాలి. ఇదుగో చూడు! నా దగ్గిర నాలుగు ఎండు చేపలున్నాయి. నాకు నీ పచ్చి చేప లిచ్చి, ఈ ఎండు చేపలు పట్టుకెళ్ళి, కూర వండించుకో!” అన్నాడు వీరయ్య.

అతను తన నెత్తిమీది తట్టలో నుంచి నాలుగు ఎండు చేపలు తీసి బుచ్చయ్యకిచ్చి,