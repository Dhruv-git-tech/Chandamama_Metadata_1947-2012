వాటి పాట్టలు చీరి చూడండి, మణు లుంటాయి,” అన్నాడు సంతోషంగా. రాజు అలానే చేయించాడు. మూడు చేపలలోనూ విలువైన మణులు దారికాయి.

“ఇంకొక చేప కూడా ఉండాలి,” అన్నాడు వర్తకుడు.

“ఈ చేపలను నువ్వేనా ఈ వర్తకుడి ఓడ నుంచి దొంగతనం చేసింది?” అని రాజు బుచ్చయ్యను అడిగాడు.

“నాకు ఓడ సంగతే తెలీదు. వీరయ్య నా దగ్గిర పచ్చిచేపలు తీసుకుని ఈ ఎండు చేపలు నాలుగిచ్చాడు. ఒకటి ఇంటి దగ్గిర కూర చెయ్యమని ఇచ్చి, వీటిని నా భార్య చెప్పగా అమ్ముదామని ఊరిలోకి వచ్చాను,” అన్నాడు బుచ్చయ్య.

రాజు పంపిన భటులు బుచ్చయ్య ఇంటికి వెళ్ళి, లక్ష్మికి చేపపాట్టలో దారికిన వజ్రాన్ని తెచ్చి రాజుగారి కిచ్చారు. రాజు వీర య్యను పట్టుకురమ్మని భటులను పంపాడు. కొంతసేపటికి భటుల వెంట వీరయ్య వచ్చాడు.

“ఈ ఎండుచేపలను నువ్వేనా ఈ బుచ్చయ్య కిచ్చింది?” అని రాజు వీరయ్య నడిగాడు.

వీరయ్య చాలా కంగారుగా, “నాకు వాటి సంగతే తెలీదు, మహారాజా!” అన్నాడు.

“వీటిలో రత్నాలు దారికాయిలే. బుచ్చయ్య నడిగితే ఈ చేపలు నువ్వే ఇచ్చినట్టు చెప్పాడు. ఇంతకూ ఈ రత్నాలు నీవికావన్నమాట... చూడు, బుచ్చయ్యా, ఈ రత్నాలు నీవే! నువ్వే ఉంచుకో!” అన్నాడు రాజుగారు.

వెంటనే వీరయ్య, “ఆగండి మహారాజా! ఆ ఎండుచేపలను నేనే బుచ్చయ్య కిచ్చాను. అందులో రత్నాలుంటే, న్యాయంగా అవి నాకే రావాలి!” అన్నాడు.

వీరయ్య దొంగ అని రుజువైపోయింది. రాజుగారు వీరయ్యకు తగిన శిక్ష విధించి, రత్నాలను వర్తకుడి కిప్పించాడు.

వర్తకుడు కృతజ్ఞత కొద్దీ బుచ్చయ్యకు కొంత డబ్బిచ్చాడు. బుచ్చయ్య సంతోషంగా డబ్బులో ఇంటికి తిరిగి వచ్చి, తృప్తిగా చేపలకూర తిన్నాడు.