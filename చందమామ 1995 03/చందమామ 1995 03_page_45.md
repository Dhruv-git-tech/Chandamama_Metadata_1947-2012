తరవాతకుంతీదేవిధర్మరాజుతో, “నాయనా, విదురుడు నీతో ఏదో రహస్యంగా చెప్పాడు. దాన్ని మేము కూడా వినవచ్చునా?” అన్నది.

ధర్మరాజు తల్లికీ, తమ్ములకూ, “అగ్ని వగైరా భయాలు కలిగితే నేర్పుగా తప్పించుకో మనీ, నేర్పుగా జీవిస్తూ, రాజ్యం సాధించుకో మనీ విదురుడు మనలను హెచ్చరించాడు. నేను సరేనన్నాను,” అని చెప్పాడు.

ఫాల్గుణ శుద్ధ అష్టమీ రోహిణీ నక్షత్రం నాడు పాండవులు వారణావతం చేరారు. వారి రాక ముందుగానే తెలిసి వందిమాగ ధులూ, బ్రాహ్మణులూ మేళతాళాలతో ఎదురు వచ్చారు. వారికోసం ఊరంతా తోరణాల తోనూ, ముగ్గులతోనూ, పుష్పమాలలతోనూ ఎంతో అందంగా అలంకరించారు.

పాండవులు పురప్రవేశం చేసి, అక్కడి బ్రాహ్మణ, వైశ్య, శూద్ర గృహాలకు వెళ్ళి, అందరికీ బహుమతులిచ్చారు. తరవాత పురో చనుడు వారిని వారి కోసం ఏర్పాటుచేసిన ఇంటికి తీసుకుపోయి, అక్కడవారికి భోజనం కూడా తానే ఏర్పాటు చేశాడు. అక్కడవారు పదిరోజులున్న అనంతరం పురోచనుడు ధర్మరాజుతో, “అయ్యా, మీకోసంకొత్తగా కట్టించిన ఈ ఇంట్లో మీరు ప్రవేశించండి,” అని అఇంటి గొప్పతనమంతా వివరించిచెప్పాడు.

ఆ ఇంటి రహస్యం అదివరకే తెలుసుకుని ఉన్న ధర్మరాజు పురోచనుడితో ఆ ఇంటి అందచందాలుమెచ్చుకుంటున్నట్టుగా మాట్లాడి, ఇల్లు నిర్మాణమైసిద్ధంగా ఉన్నదనీ శత్రువుల మనిషి ఒకడు ఆ ఇంట వారి వెంట ఉంటాడనీ, వారిని ఆ లక్కఇంటితోపాటు కాల్చేసే ప్రయత్నం జరుగుతుందనీ ఏమరుపాటు ఏ మాత్రమూ లేక వారు ఆ ఇంటి నుంచి బయటపడి ప్రాణాలు దక్కించుకోవాలనీ, తన మనిషి ఒకడులక్కఇంటినుంచి అరణ్యం లోకి సారంగం తవ్వి ఉంచుతాడనీ, పాండవులు ప్రాణాలు ఉపాయంగా దక్కించుకుని అరణ్యం చేరుకున్నాక నక్షత్రాలను బట్టిదిక్కు తెలుసుకుంటూ ఎటైనా వెళ్ళిపోవాలనీ, లక్క ఇంట ప్రవేశించటం మాత్రం మాన వద్దనీ రహస్యంగా చెప్పి, తానుకూడా వెనక్కుమళ్ళాడు.