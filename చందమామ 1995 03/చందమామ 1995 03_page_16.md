భువనసుందరి-6

[తామ్మిదేళ్లపాటు ట్రోయ్ నగరంపై గ్రీకుల ముట్టడి సాగిందిగాని, చెప్పుకోదగిన యుద్ధం మట్టుకు జరగలేదు. ఇంతలో గ్రీకులలో అగ్రవీరుడైన వజ్రకాయుడు ట్రోయ్ నగరపు రాజకుమార్తెను, ప్రమోదినిని చూసి, ప్రేమించాడు. గ్రీకుపక్షాన్ని విడనాడినట్లయితే అతనికి ప్రమోదిని లభించేటట్టు కనబడింది. వజ్రకాయుడు ఏదో నెపంమీద రారాజుతో తగాదా పెట్టుకుని యుద్ధరంగాన్ని విడిచిపెద్ది వెళ్లాడు. వెంటనే ట్రోజనులు విజృంభించి, అమితోత్సాహంతో గ్రీకుబలాలను భంగవరిచి, వారి నౌకలలో ఒకదానికి చిచ్చు పెట్టారు. అప్పుడు–]

చంద్రప్రభుది నావ మండుతూండటం కంట పడగానే వజ్రకాయుడి రక్తం ఉడికిపోయింది. గ్రీకు పక్షాన తాను గాని తన బలాలు గాని ఇంక యుద్ధం చెయ్యబోవటం లేదన్న ప్రతిజ్ఞను అతను కొంతవరకు ఉపనంహరించుకుని, గ్రీకులకు సహాయంగా తన బలాలను అప్పటికప్పుడే పంపాడు.

ఈలోపుగా పితృకీర్తి అనే గ్రీకుయోధుడు విజృంభించే ట్రోజను బలాలలో పెద్ద కల వరం కలిగించాడు. మండిపోతున్న గ్రీకు నౌకను చుట్టుముట్టిన ట్రోజను సైనికుల మధ్యకు అతనొక శూలాన్ని బలంగా విసిరాడు. ఒక వీరుడికి తగిలి అతను కూలిపోయాడు. ఇది చూసి ట్రోజనులు వజ్రకాయుడి పనేననీ, అతను యుద్ధరంగానికి తిరిగి వచ్చాడనీ అనుకున్నారు. వజ్రకాయుడంటే ట్రోజనులకు సింహస్వప్పం; అందుచేత వారు కంగారుపడి చెల్లాచెదరై పారిపోసాగారు. ట్రోజనులకు