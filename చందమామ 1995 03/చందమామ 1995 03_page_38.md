తయారయ్యాడంటే, ఆ తప్పు మనదే!” అని చెప్పాడు.

అక్కడున్న వాళ్ళందరూ సిద్ధుడి మాటలకు తల ఊపి, అప్పటికప్పుడు దానం చేశారు. నూరు వరహాలు పోగయ్యాయి. దొంగ ఆ డబ్బు తీసుకుని సంతోషంగా వెళ్ళబోతూంటే సిద్ధుడు అపి, “నువ్వు దొంగగా ఈ సత్రంలో అడుగుపెట్టావు. బిచ్చగాడిగా మారి వెళ్ళబోతు న్నావు. నీకు మానాభిమానాలంటూ లేవా?” అని అడిగాడు.

“అయితే, నేనేం చేయాలి?” అన్నాడు దొంగ.

“నీ ఊరేదో చెప్పు. నేను వెళ్ళి ఈ డబ్బుతో మీవాళ్ళ అవసరాలు తీర్పుతాను,” అన్నాడు సిద్ధుడు.

అప్పుడు దొంగ సిద్ధుడి కాళ్ళమీద పడి, “అయ్యా! నాకు అయినవాళ్ళెవరూ లేరు. ఒంటరిగాణ్ణి. బుద్ధి గడ్డితిని దొంగతనాలకు దిగాను. ఇకమీదట దొంగతనాలు చెయ్యను. ఈ ఊళ్ళో నాకెవ్వరూ పని ఇవ్వరు. ఈ వంద వరహాలతో మరే ఊరేదైనా వెళ్ళి వ్యాపారం ప్రారంభించి నీతిగా జవిస్తాను,” అన్నాడు.

సిద్ధుడు నవ్వి, “ఈ ఊళ్ళో నీకెవ్వరూ పని ఇవ్వకపోతే మాత్రం, నీకు నష్టమేమిటి? నీకు లేని కష్టాలను కల్పించి చెప్పి, మా అందరిచేతా కళ్ళనీళ్ళు పెట్టించావు. అంటే నువ్వు గొప్ప నటుడివి. నువ్వు నాటకాలాడి డబ్బు సంపాదించుకో. దొంగతనం చెడ్డది. నటన గౌరవమైన వృత్తి,” అంటూ దొంగ