కాళ్ళను తాళ్లతో తన రథానికి కట్టి, అ రథాన్ని తమ నౌకలకేసి తోలుకు వెళ్ళాడు. వీరసింహం శివం మట్టిలో కొట్టుకుంటూ రథం వెంట వెళ్లింది.

ఈ విధంగా తన పగ తీరాక వజ్రకాయుడు పితృకీర్తికి అంత్యక్రియలు చేసి, అతని సమాధి వద్ద గుర్రాలనూ, పితృకీర్తి వెంట ఉందిన తొమ్మిది వేటకుక్కలలో రెండింటినీ, పన్నెండు మంది ట్రోజను యుద్ధ తైదీలనూ బలి ఇచ్చాడు. ఈవిధంగా బలి అయిన ట్రోజను లలో వర్థనుడి కుమారులు చాలామంది ఉన్నారు. వీరసింహండి శవాన్ని పితృకీర్తి వేట కుక్కలకు వేయాలని కూడా వజ్రకాయుడు అలోచించాడు గాని, మళ్ళీ అ ప్రయత్నం మానుకున్నాడు.

పితృకీర్తి అంత్యక్రియల సందర్భంలో పొటీసందాలు జరిగాయి. రథాల పొటీలో దేవమయుడు నెగ్గాడు. మల్లయుద్ధంలో రూపధరుడూ, భూధవుడూ సమ ఉజ్జీలుగా నిర్ణయించబడ్డారు.

ఇంత జరిగినా వజ్రకాయుడి పగపూర్తిగా చల్లారలేదు. అతను రోజూ తెల్లవారుజామునే లేచి వీరసింహండి కళేబరాన్ని పితృకీర్తి సమాధి చుట్టూ మూడుసార్లు ఈడ్చేవాడు.

ఒకనాటి రాత్రి చీకటి మాటున, ట్రోయ్ రాజైన వర్థనుడు గ్రీకు శిబిరానికి వచ్చి, తన కుమారుడి కళేబరాన్ని కొనుక్కునే ఉద్దేశంతో వజ్రకాయుడి గుడారంలోకి ప్రవేశించాడు. వర్థనుడు వచ్చేసరికి వజ్రకాయుడు గాథ నిద్రలో ఉన్నాడు. తలుచుకున్నట్టయితే