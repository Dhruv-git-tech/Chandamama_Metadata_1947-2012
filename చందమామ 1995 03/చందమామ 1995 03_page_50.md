కొంత దూరం పోగా అతనికి నీటి పక్కుల కలకలం వినిపించింది. ఆ దిక్కుగా పోగా ఒక కొలను కనిపించింది. భీముడందులో స్నానం చేసి, తల్లికీ మిగిలినవారికీ కావలసిన నీరు తీసుకుని తిరిగి వచ్చేసరికి, అందరూ గాఢనిద్రలో ఉండటం కనిపించింది.

“ఇంత ఆపదలో కూడా వీళ్ళు ఇంత నిద్ర పోతున్నారంటే ఎంతగా అలసిపోయారో గదా!” అనుకుని భీముడు, వాళ్ళను లేపటా నికి మనసాప్పక, వారు ఎప్పుడు లేస్తారా, నీరిద్దామని వేచి కూర్చున్నాడు.

అక్కడ వారణావతంలో పాండవులుండిన ఇల్లు కాలిన సంగతి ఊరు ఊరంతా తెలి సింది. జనం పోగయ్యారు. ఇంకా మంటలు అంతో ఇంతో మండుతూనే ఉన్నాయి. సారంగం తవ్వినవాడు ఆ మంటలను ఆర్పే వాడిలాగా బూడిదను అటూ ఇటూ తోస్తూ బిలద్వారాన్ని అతి నేర్పుగా కప్పేశాడు. పురో చనుడి శవమూ, అటవిక స్రీ శవమూ, ఆమె అయిదుగురు కొడుకుల శవాలూ కాలి గుర్తించరాకుండా ఉన్నాయి. కుంతితో సహా పాండవులూ, వారి వెంట ఉన్న పురోచనుడూ ఆ లక్క ఇంట కాలిపోయారని జనం అనుకున్నారు.

ఈ వార్త హస్తినాపురం చేరింది. కుంతి పాండవులు ఇంటితోసహా కాలిపోయారని వినగానే ధృతరాష్ట్రుడు గుండెలవిసి మూర్ఛ పోయాడు.

విదురుడు ఎవరూ అనుమానించకుండా నలుగురితోబాటు తానుకూడా దాంగ కన్నీరు కార్చాడు.

అక్కడ పాండవులు అలిసి నిద్రపోతున్న వనంలో హిడింబుడనే రాక్షసుడుండేవాడు. వాడిది నల్లగా, అతి బలిష్ఠంగా ఉండే దేహం, పసుపు పచ్చ కళ్ళు, భయంకరమైన అకారం, వేల్లాడే పెద్ద కడుపు, మొనతేలిన ఎర్రని మీసాలు. వాడు నరభక్తకుడు. అకలి దహించుకుపోతూ హిడింబుడు ఆహారం కోసం అరణ్యమంతా తిరుగుతూ, ఒక మద్ది చెట్టెక్కాడు. దాని మీద కూర్చుని వాడు జుట్టు విదిలించుకుంటూ, బుర్ర గోకుక్కుంటూ, పెద్ద పెట్టున అవులిస్తూ, చుట్టూ చూస్తుండగా