వాడికి దూరాన మర్రిచెట్టు కింద పడుకుని కొందరు మనుషులు కనిపించారు.

హిడింబుడు తన చెల్లెలైన హిడింబను పిలిచి, “చెల్లి,చాలా కాలానికి మనిషి మాంసం దారికింది. నువ్వు తక్షణమే వెళ్లి, అమర్రి చెట్టు కింద ఎంతమంది నిద్రపోతూ ఉంటే అంత మందినీ చంపితీసుకురా. మనం కడుపునిందా తిని సంతోషంగా నృత్యం చేద్దాం,” అన్నాడు.

హిడింబ అలాగేనని బయలుదేరి, పాండ వులున్న చోటికి వచ్చి, నిద్రపోతున్న కుంతినీ, ధర్మరాజునూ, అర్జునుణ్ణీ, నకుల సహదేవు లనూ, వారికి కాపలా కాస్తున్న భీముణ్ణీ చూసింది. హిడింబ కంటికి భీముడు నాజూ కుగానూ, నవమన్మథుడుగానూ కనిపించాడు. ఆమెకు అతనిపై ఆశ పుట్టుకొచ్చింది. ఆ ఆశ కారణంగా ఆమెకు అన్న చాలా దూరం గాఉన్నట్టు తోచాడు. ఆ మనుషులను చంపేకన్న బతికి ఉండనిస్తే తాను ఆ నవ మన్మథుడితో ఎంతో కాలం సుఖంగా ఉండ వచ్చునని, తన ఆశను ఎలాగైనా భీముడితో వెలిబుచ్చాలనుకున్నది హిడింబ.

ఆమె అందమైన రూపం ధరించి చక్కని బట్టలు కట్టుకుని సిగ్గుతో కూడిన చిరు నవ్వులను భీముడి మీద ప్రసరింపజేస్తూ, దగ్గరికి వచ్చి, “మహానుభావా, నువ్వేవరు? మీదేదేశం? ఈ నిద్రపోయేవారెవరు? ఇక్కడికి ఎందుకు వచ్చారు? ఎంతో సుకుమారిలాగా ఉన్న ఈ మునలావిడ ఎవరు? ఈ అర ణ్యంలో నా అన్న హిడింబుడుంటాడనీ, అతను మహాబలుదైన రాక్షముడనీ, అమిత క్రూరుడనీ మీకు తెలీదా? వీళ్ళు నిశ్చింతగా ఎలా నిద్రపోతున్నారు? మిమ్మల్పందరినీ చంపి. ఆహారంగా తెమ్మని ఆజ్ఞాపించి మా అన్న నన్ను ఇక్కడికి పంపాడు. కాని నీ అందం చూస్తుంటే నాలో ఆశ పుట్టుకొచ్చింది. అందువల్ల మిమ్మల్సి చంప బుద్ధి కావటం లేదు. నన్ను పెళ్ళాడి నాకోరిక తీర్చావంటే, మీకు మా అన్న భయం లేకుండా మిమ్మల్సి కామ గమనం ద్వారా సురక్షిత ప్రాంతానికి చేర్చుతాను. అక్కడ మనమిద్దరమూ తక్కిన వారూ సుఖంగా ఉండగలం. నా మాట కాద నకు,” అన్నది.