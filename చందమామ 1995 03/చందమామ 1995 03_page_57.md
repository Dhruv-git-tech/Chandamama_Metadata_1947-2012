చదివాడు కానీ ఏదీ కూలంకషంగా రాదు.
ప్రతి గ్రంథంలోనూ వాడికి నచ్చిన భాగాలు
కొన్ని ఆకళింపు చేసుకున్నాడు.

“నువ్వు చాలా పుస్తకాలే చదివావుకానీ ఒక్కటీ పూర్తి చేయలేదు. అందువల్ల నీది మిడిమిడి జ్ఞానం,” అన్నాడు బృహస్పతి.

“అర్యా! అవిషయం నాకు తెలుసు. అయితే మొత్తం పుస్తకాన్ని ఆకళింపు చేసుకునే శక్తి నాకు లేదు. నాకు అసక్తి కలిగించే భాగాలను మాత్రం ఎలాగో కష్టపడి అర్థం చేసుకుంటు న్నాను,” అన్నాడు కమలనాథుడు.

బృహస్పతి వాడితో ఇంకేమీ చెప్పలేదు.
ఆయన పాండురంగడితో, “నీ పెద్ద కొడుకు వ్యాపారానికి పనికి వస్తాడు. రెండో వాడు

పండితుడవుతాడు. ఇద్దరినీ కొంతకాలం పాటు నా అశ్రమానికి తీసుకుని వెళ్ళి కొన్నాళ్ళు వుంచుకుని పంపుతాను,” అన్నాడు.

పాండురంగడు ఆశ్చర్యంగా, “ఎలాంటి పుస్తకాన్నయినా ఇట్టే కంఠస్థం చేసే పెద్దవాడిని వ్యాపారిని చేస్తానంటున్నారు. మిడిమిడి జ్ఞాన మున్నీ చిన్నవాడిని పండితుణ్ణి చేస్తామంటు న్నారు. మీరుఈ విషయమై లోతుగా ఆలోచించి నట్లు లేదు,” అన్నాడు.

దానికి బృహస్పతి మందహాసం చేసి, “ఆ విషయం నీకు రేపటికల్లా అర్థమవుతుంది. ఈలోగా నేను నీకొక సాయం చేయదలిచాను. నాకు వైద్య శాస్త్రంలో ప్రవేశముంది. మీఇంట్లో ఎవరైనా వింతరకం జబ్బుతో బాధపడుతూంటే చెప్పు. మంచి మందిచ్చి వెళతాను,” అన్నాడు.

పాండురంగడు ఇంటిల్లిపాదినీ ఒకచోట సమావేశపరిచి, బృహస్పతి అన్నమాటలు చెప్పాడు. వెంటనే అందరూ తమకున్న జబ్బుల గురించి చెప్పుకున్నారు. వారిలో పాండురంగడి తల్లి జబ్బు వింతగా వున్నది. ఆవిడకు పిల్లిని చూస్తే తలనొప్పి వస్తుంది. పిల్లి వెళ్ళిపోయిన కాసేపటికది మాయమవుతుంది.

ఈ మాటలు విని బృహస్పతి అప్పటి కప్పుడు తాళ పత్రాలపైన ఏదో రాసి పాండు రంగడికిచ్చి, “ఇందులో నీ తల్లి జబ్బుకు చికిత్స వివరాలు రాశాను. రాత్రి పూట ఏకాం తంలో చదివి, ఇందులోని విశేషాలు అర్థం చేసుకో. రేపు మనం కలుసుకున్నప్పుడు