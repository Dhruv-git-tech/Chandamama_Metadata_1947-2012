అది మొదలు సులక్షణ రోజూ రహస్యంగా గోవిందస్వామిని కలుసుకుని, మురళి మీద తనకు నచ్చిన పాటలు పాడించుకునేది. గోవిందస్వామి ఆమెకు మురళి వాయించడం నేర్పేవాడు. ఆమె అతదికి నాగరికపు ప్రవర్తనా, ఎదుటివారితో మాట్లాడవలసిన తీరూ నేర్పేది. నెల తిరిగే సరికి ఇద్దరూ చాలా సన్నిహితుల య్యారు.

ఒకనాడు కొద్దిసేపు మురళి వాయించగానే సులక్షణకు పాలమారి దగ్గు వచ్చింది. అది చూసి గోవిందస్వామి, ఆమెతో, “ఇక్కడికి దగ్గరలోనే చిన్నతనం నుంచీ నేనెరిగిన అవ్వ వున్నది. ఆమె గుడిసె వెనక వున్న బావినీళ్ళు కొబ్బరిబొందాం నీళ్ళలాతియ్యగావుంటాయి,” అని, సులక్షణను కొండ మలుపులో బాట పక్కనేవున్న అవ్వ గుడిసె దగ్గరకు తీసుకు వెళ్ళాడు.

చుట్టూ పచ్చని చెట్లతో, పూలమొక్కలతో పర్ణశాలలా వున్న అవ్వగుడిసె చూసి సులక్షణ ఆశ్చర్యపోయింది. కాళ్ళ సవ్వది విని గుడిసె లోంచి బయటికి వచ్చిన అవ్వ, సులక్షణను చూసి, “ఎవరమ్మా నువ్వు? ఏమనుకోకు. మా గోవిందు అందానికి దీటైన అందగత్తెను ఇన్నాళ్ళకు చూశాను,” అన్నది బోసినోటితో నవ్వుతూ.

ఇది విన్న సులక్షణకు సిగ్గు ముంచుకు వచ్చింది. గోవిందస్వామి చెప్పగా అవ్వగుడిసె లోకి పోయి, ఒక లోటాలో నీళ్ళు తెచ్చి సుల

క్షణకుఇచ్చింది. సులక్షణ నీళ్ళుతాగి, అవ్వతో, “నీ గుడిసె ముందు నేనేనాడూ ఎరగని కమ్మని పూలవాసన, అవ్వా! ఇక్కడ నాకెంతో హాయిగా వున్నది,” అన్నది.

“ఇది పాగడ పూల సువాసన!” అంటూ అవ్వ కిందరాలిన పాగడ పూలు ఏరి దండ గుచ్చి, ఎంతో సంతోషంగా సులక్షణ తలలో తురిమింది.

అ తర్వాత గోవిందస్వామి, అమెను వెంట బెట్టుకుని కొండ మలుపు దాకా వచ్చి, అక్కడ దిగవిడిచి గౌరెలను తోలుకునివెళ్ళిపోయాడు. ఆ రోజే తను పెళ్ళంటూ చేసుకుంటే, గోవింద స్వామినే చేసుకోవాలని సులక్షణ నిర్ణయించు కున్నది.