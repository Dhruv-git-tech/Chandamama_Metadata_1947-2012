“అయితే మహచక్కగా రాణించు. నేను మాత్రం పెట్టుబడికి ఒక్కపైసాకూడా ఇవ్వను,” అన్నాడు రంగయ్య తండ్రి.

“నేనిస్తాను,” అన్నది రంగయ్య తల్లి పట్టు దలగా.

“నా వ్యాపారానికి తెలివే పెట్టుబడి. మీ ఇద్దరి డబ్బూ నాకక్కర్లేదు. ఒక ఏడాదిపాటు నన్ను మరిచిపొంది. ఆ తర్వాత మంచి వ్యాపారినై తిరిగి వస్తాను,” అంటూ రంగయ్య ఇల్లు వదిలిపెట్టాడు.

దారిలో వాడికొక సాధువు ఎదురయ్యాడు. రంగయ్య సాధువుకు నమస్కరించి, తను బయల్దేరిన పని చెప్పి దీవించమన్నాడు. సాధువు పైసలడిగితే ఆశ్చర్యపడి, “సర్వసంగ పరిత్యాగివి. నీకు డబ్బెందుకు?” అని అడిగాడు.

“డబ్బుకోసమే కదా ఈ వేషం! నాకు చదువు రాదు. ఏపనీ చేతకాదు. కాలూ చెయ్యి సక్రమంగా వున్నాయి. ఈ వేషం వల్ల తప్ప డబ్బు రాదు, పాట్టగడవదు,” అన్నాడు సాధువు.

“అంటే ఈ వేషం కూడా ఒక వ్యాపారమే అన్నమాట!” అన్నాడు రంగయ్య అనుమానంగా.

“పేర్లలో తేడా తప్ప లోకంలో వ్యాపారం కానిదంటూ ఏదీలేదు!” అని సాధువు ఒక క్షణం ఆగి, “అయితే ఒక పనిచేద్దాం. నేని ప్పుడు చేస్తున్న వ్యాపారంలో నిన్నుకూడా భాగస్థుడుగా చేర్చుకుని బాగా వృద్ధి చేయడలి చాను. లాభాలను చెరిసగం పంచుకుందాం,” అన్నాడు.

ఇందుకు రంగయ్య అయిష్టంగానే సరేన న్నట్టు తలాడించాడు.

ఆ మర్నాదే పదిమంది నడిచే దారి పక్కన ఒక గుడారం లేచింది. డబ్బు తీసుకుని పాపాలను కదిగేసే పాపానందస్వామిగా మారి పోయాడు సాధువు. మారువేషం వేసుకుని వాడి శిష్యుడయ్యాడు రంగయ్య.

మైలతుత్తంలో నీరుండడం వల్ల నీలంగా వుంటుంది. వేడి చేస్తే ఆ నీరు ఇగిరిపోయి అది తెల్లగా అవుతుంది. తెల్లటి మైలతుత్తాన్ని బయట వదిలితే తిరిగి నీటిని పీల్చుకుని, అది నీలంగా మారుతుంది! ఈ సూత్రాన్ని ఆధారంగా చేసుకుని తన పథకాన్ని రూపాందించాడు సాధువు.