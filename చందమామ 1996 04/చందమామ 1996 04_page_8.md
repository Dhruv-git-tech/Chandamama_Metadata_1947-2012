వార్తలు-విశేషాలు:
# సన్నిహిత సంబంధాలు

ఆస్ట్రేలియాలో మార్చ్ 2వ తేదీ జరిగిన సాధారణ ఎన్నికలలో జాన్ హవార్డ్ నూతన ప్రధాన మంత్రిగా ఎన్నికయ్యాడు. ఆయన ప్రధానమంత్రి పదవిని స్వీకరించిన అనంతరం- దక్షిణ ఆసియాలో బలమైన ఆర్థిక శక్తిగా రూపొందుతూన్న భారత దేశంతో మరింత సన్నిహిత సంబంధాలు పెంపాందించుకో గలమని ప్రకటించడం ఎంతో ముదావతి మైన విషయం.

ఆస్ట్రేలియా లేబర్ పార్టీ పరిపాలనలో ఉన్నప్పుడు, జాన్ హవార్డ్ దాదాపు 13 సంవత్సరాలు ప్రతివక్షమైన లిబరల్- నేషనల్ పార్టీకోలిషన్లో ఉన్నాడు. ఆ పార్టీ ప్రస్తుతం - 148 సభ్యులు గల ప్రతినిధులసభలో 90 స్థానాలు గెలుచుకున్నది. ఎన్నికల సమయం లో 79 స్థానాలు కలిగిన పాలకవక్షమైన లేబర్ పార్టీ- ఇప్పుడు 50 స్థానాలతో తృప్తిపడవలసి వచ్చింది.

క్రికెట్ క్రీడకు ప్రసిద్ధి గాంచిన ఆస్ట్రేలియా (రాజధాని-కాన్బెర్రా) ప్రజలు, పాల్ కీటింగ్ నాయకత్వంలోని లేబర్పార్టీ సుదీర్ఘకాలం అధి కారంలో ఉండడంతో మార్పునుఆశించారు. ఈ మార్పు విదేశ విధానంలోనో, రక్షతా విధానంలోనో కాదు. వ్యక్తుల మార్పుతో పాటు, ట్రేడ్ యూనియన్లలో కేంద్రీకృతమై ఉన్న అధికారాన్ని తగ్గించాలనుకుతూన్నారు. లేబర్ పార్టీ మద్దతుతో ఈ యూనియన్లు, యజమానులు- ఉద్యోగుల మధ్య

ఒప్పందాలు చేసుకునేప్పుడల్లా, తమ ఇష్టానుసారం షరతులు విధించసాగాయి. అందువల్ల క్రమశిక్షణ వంటి విషయాలలో స్థితం యజమానులు చర్యలు తీసుకోలేని పరిస్థితి ఏర్పడింది.

ట్రేడ్ యూనియన్ల జోక్యం లేకుండా ఉద్యోగులూ - యజమానులూ తమ మధ్య బప్పందం కుదుర్చుకునే కాంట్రాక్టు విధానం అనుమతిస్తామని లిబరల్- నేషనల్పార్టీ కోలిషన్- ఎన్నికల వార్గానం చేసింది. ఇది ఇరువర్గాల వారికీ ఆమోదయోగ్యంగా కనిపించింది.

కీటింగ్ ప్రభుత్వం రాచరిక వ్యవస్థను వ్యతిరేకించి మాట్లాడడంతో బ్రిటన్కు దూరమ యింది. ఫిబ్రవరి 16వ తేదీ ఆస్ట్రేలియా 22వ గవర్నర్ జనరల్గా పదవీ ప్రమాణం చేసిన తరవాత సర్ విలియం డీన్ - ఈ శతాబ్దాంతానికి ఆస్ట్రేలియాకు అధ్యక్షుడు ఎన్నుకోబడతాడనీ. క్రీ.శ.2000వ సం॥లో స్వతంత్ర రిపబ్లిక్లో ఒలింపిక్ క్రీడలు జరుగుతాయనీ ప్రకటించాడు. కీటింగ్ కూడా ఎన్నికల ప్రచార సమయంలో ఆ మాటే చెప్పాడు.

వృత్తిరీత్యా న్యాయవాది అయిన జాన్ హవార్డ్ వయసు యాభైయారు సంవత్సరాలు. ఆయన 1983వ సం॥లో మాల్కమ్ ఫ్రేజర్ మంత్రి మండలిలో ఆర్థిక మంత్రిగా పదవీ బాధ్యతలు నిర్వహించాడు. అక్టోబర్లో ఆయన మనదేశానికి రానున్నాడు.

1994వ సం॥లో మనదేశం నుంచి 1,250 మంది విద్యార్థులు ఉన్నత విద్యకని ఆస్ట్రేలియా విశ్వవిద్యాలయాలకు వెళ్ళారు. గత సంవత్సరం వారి సంఖ్య 2,500కు పెరిగింది. మునుముందు ఉభయ దేశాల మధ్య సన్నిహిత సంబంధాలు మరింత బలవడగలవని ఆశించవచ్చు.