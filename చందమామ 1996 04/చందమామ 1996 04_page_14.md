“అలాంటప్పుడు నువ్వే గ్రామస్థులను హెచ్చరించ వలసింది!” అన్నాడు గంగడు తాపీగా.

“అదెలా కుదురుతుంది? నిదానంగా ఉండమని నువ్వేగా నాకు చెప్పావు,” అన్నాడు రంగడు.

అందుకు గంగడు చిన్నగా నవ్వి, “నిజమే! కానీ ఇప్పుడు నిదానంగా ఉంటే ఎలా? ఊరివాళ్ళు ఆ కల్తీనూనెను కొని వంటకు వాడితే, ఎలాంటి ప్రమాదం వస్తుందో తెలి యదు. వెంటనే నివారించ వలసిన ఆపద అవడంతో నీ మాటలు వినడంతోనే పరిగెత్తాను. ప్రమాదం తప్పింది,” అన్నాడు గంగడు.

“అయితే మరి, సాధువు విషయంలో మాత్రం నిదానించాలని చెప్పావు,” అన్నాడు రంగడు.

“అవును అప్పుడు నిదానం అవసరం. సాధువును శిక్షించడం అనవసరం. ఇప్పుడు తొందర అవసరం. షాహుకారును బయట పెట్టడం అవసరం. అలా నాకు తోచింది-

అలా చేశాను,” అన్నాడు గంగడు నెమ్మ దిగా.

“అయితే, ఎప్పుడు నిదానం అవసరమో, ఎప్పుడు తొందర అవసరమో ఎలా తెలుస్తుంది?” అని అడిగాడు రంగడు ఎంతో దీనంగా.

“విచక్షణ గురించే గదా నువ్వడిగేది? నువ్వు నీ గురించి ఆలోచించడం మాని, ఇతరుల గురించి ఆలోచించు. నువ్వు చేస్తున్న పని వల్ల నీకేం ఒరుగుతుందని కాక, ఇతరులకేం మేలు జరుగుతుందని, ఆలోచించాలి. త్రికరణ శుద్ధిగా ఇతరుల మేలు గురించి ఆలోచించేవాడికి, విచక్షణా జ్ఞానం ఒకరు చెప్పకుండానే అలవడుతుంది,” అన్నాడు గంగడు.

అప్పటికి రంగడికి తన లోపం అర్థమై, సిగ్గుతో తల వంచుకున్నాడు. ఆ తర్వాత నుంచి వాడు ఏ పని చేసినా గంగడి సల హాను దృష్టిలో ఉంచుకునేవాడు. క్రమంగా వాడూ తలపెట్టిన ప్రతి కార్యంలోనూ విజయం సాధించసాగాడు.