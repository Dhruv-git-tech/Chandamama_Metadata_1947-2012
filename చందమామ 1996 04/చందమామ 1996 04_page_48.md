అప్పుడు సాత్వతికి పుత్రమోహం పుట్టు కొచ్చి, “వీణ్ణి చంపేవాడెవడో చెప్పు!” అని అశరీరవాణిని అడిగింది.

“ఎవరు వీణ్ణి ఎత్తుకున్నప్పుడు వీడి అదనపు కన్నూ, అదనపు చేతులూ పోతాయో అతని చేతనే వీడికి చావున్నది,” అన్నది అశరీరవాణి.

అది మొదలు సాత్వతి తన విడ్డూరపు కొడుకును చూడవచ్చినవారికందరికీ ఎత్తుకో మని ఇస్తూ వచ్చింది.

ఇలా ఉండగా, ఒకనాడు బలరామ కృష్ణులు చేదిపురానికి వచ్చి, దమఘోషుడితో కొంతసేవు మాట్లాడి, అంతఃపురంలో ఉన్న సాత్వతిని చూశారు.

ఆమె కుశలప్రశ్నలు వేసి, తన కొడుకును ముందు బలరాముడి చేతికిచ్చింది; తరవాత బలరాముడి దగ్గరనుంచి పిల్లవాణ్ణి తీసుకుని కృష్ణుడికి ఇచ్చింది.

కృష్ణుడు ఎత్తుకోగానే ఆ బిడ్డకున్న మూడో కన్నూ, అదనంగా ఉన్న రెండుచేతులూ పోయాయి. కృష్ణుడి చేతిలో తన కొడుకు చస్తాడని గ్రహించి దిగులుపడి, సాత్వతి, “వీడు చేసే తప్పులను క్షమించు,” అని కృష్ణుణ్ణి బతిమాలింది.

దానికి కృష్ణుడు నూరు తప్పులు క్షమిస్తానని మాట ఇచ్చాడు.

భీష్ముడు చెప్పిన ఈ విషయాలన్నీ శిశు పాలుడు విని ఆయనను నానా మాటలూ

అన్నాడు. తరవాత అతడు కృష్ణుడితో, “నాతో యుద్ధానికి రా. నిన్ను నేను చంపేదాకా ఈ భీష్ముడి మదం అణగదు. నిన్ను చంపినాక ఈ పాండవుల సంగతి తేల్చుతాను. నిన్ను పూజించినందున వీళ్ళు కూడా చంపదగిన వాళ్ళే,” అని రెచ్చిపోయి నోటి తీటగా మాట్లాడాడు.

అంతా విని కృష్ణుడు అక్కడ చేరిన రాజులతో, “అంతా వినండి. ఈ శిశుపాలుడు మాకు మేనత్తకొడుకై ఉండి కూడా, అకార ణంగా మా యాదవులకు ఎన్నో అపకారాలు చేశాడు.

మేము ప్రాగ్ట్యోతిషపురం మీదికి దండెత్తి పోయిన సమయంలో వీడు మా ద్వారక