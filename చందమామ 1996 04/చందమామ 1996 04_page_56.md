శిల్పసుందర్శి

మధుమతీ నగరాన్ని మానసవర్మ అనే రాజు పరిపాలించేవాడు. కళాపోషకుడుగా వాసికెక్కిన మానసవర్మ విష్ణుభక్తుడు. రాజు ధానిలో ఒక విష్ణుఆలయాన్ని సర్వాంగ సుందరంగా నిర్మించాలని, ఆయన సంకల్పించాడు. ఆలయ శిల్పాలను చెక్కే బాధ్యతను, పాతికేండ్ల ప్రాయంలోనే అద్భుత మైన శిల్పిగా పేరు తెచ్చుకున్న రామప్ప అనే శిల్పికి అప్పగించాడు. మహారాజు ఆలయ నిర్మాణానికి నిర్ణయించిన స్థలం పక్కనే, ఒక పాకలో రామప్ప, వృద్ధుడైన తన తండ్రి తోపాటు నివసించేవాడు.

రామప్ప ఎంతో ఏకాగ్రతతో రేయనక, పగలనక శిల్పాలు చెక్కేవాడు. అతడు చెక్కే శిల్పాలు జీవకళతో ఉట్టిపడుతూ ఎంతో సుందరంగా ఉండేవి.

ఒకరోజు ఉదయం రామప్ప విగ్రహాలు చెక్కడానికి అనువైన శిలల కోసం, రాజధానికి

ఆమడ దూరంలో ఉన్న కొండప్రాంతాలకు వెళ్ళాడు. అతడు తనవెంట ఆరుగురు పనీ వాళ్ళనూ, ఏనుగు పూన్బిన పెద్దబండినీ తీసుకువెళ్ళాడు.

వాళ్ళు కొండప్రాంతాన్ని చేరేసరికి నాలు గైదు బారల పాద్దెక్కింది. మధ్యాహ్నం దాకా రామప్ప శిలల కోసం అన్వేషణ సాగించాడు. ఐదారు శిలలు శిల్పాలకు అనువైనవి కని పించాయి. వాటిని అతను పనివాళ్ళ చేత బండికెత్తించాడు. అయితే మూలవిరాట్టు విగ్రహం కోసం తగిన శిల మాత్రం లభ్యం కాలేదు. శ్రేష్ఠమైన రాయి కనిపిస్తే కొలతలు సరిపోకనో, కొలతలున్న రాయి కనిపిస్తే నాణ్య తలేకనో రామప్ప నిరుత్సాహపడసాగాడు.

మధ్యాహ్నమయింది. వాళ్ళు ఒక కొలను గట్టున కూర్చుని వెంటతెచ్చుకున్న భోజనాలు ముగించారు. బండిలో ఉన్న చెరకుగడలను ఏనుగుకు వేశారు.