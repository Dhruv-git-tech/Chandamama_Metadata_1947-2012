పోతాను," అన్నాడు. ఈ మాట కొడుకు చెప్పగానే జలరాక్షనుడు సంతోషించి, తన కొడుక్కు ముంతెడు బంగారు నాణాలు ఇచ్చి పంపాడు.

ఈ లోపల చిన్న తమ్ముడు తన టోపీ పై భాగంలో పెద్ద చిరుగుపెట్టి, నేలలో పెద్దగుంట తవ్వి, ఆగుంటమీద టోపీని వెల్లికిలాపెట్టాడు. జలరాక్షనుడి కొడుకు వచ్చి, వెంటతెచ్చిన ముంతెడు బంగారం పోసినా టోపీ నిండలేదు.

“ఇంకా పట్టుకురా, టోపీ నిండలేదు,” అన్నాడు చిన్నతమ్ముడు.

జలరాక్షనుడి కొడుకు ఇంకా బంగారం కావాలని వచ్చాడు.

“అంత బంగారం పోసినా నిండని టోపీ అదేం టోపీరా? ఏం చేస్తాం? మరో ముంతెడు పట్టుకుపో,” అన్నాడు తన కొడుకుతో జల రాక్షసుడు.

రెండో ముంతకు కూడా టోపీ నిండలేదు. మూడోసారి మరో ముంతెడు బంగారం తెచ్చి పోశాక, టోపీ కింది గుంటా, టోపీ కూడా నిండాయి.

“ఇక నేను పోతాను. మీరు నిశ్చింతగా ఉండండి,” అని జలరాక్షనుడి కొడుకును పంపేసి, బంగారమంతా తీసుకుని చిన్న తమ్ముడు తమ ఊరికి తిరిగిపోయ, పెద్ద ఇల్లు కొనుక్కుని, జమీందారల్లే జీవించ సాగాడు.

వాడి అన్నలు వాడి వద్దకు వచ్చి, “నీకీ డబ్బంతా ఎక్కడిదిరా?” అని అడిగారు.

“మీరు నావంతు కిచ్చిన తాడులో ఉచ్చులు వేసి, అడవిలోని జంతువులను పట్టుకుని డబ్బు సంపాదించాను,” అన్నాడు చిన్న తమ్ముడు.

“మాక్కూడా ఆ తాడు అరువిస్తావా? మళ్ళీ దాన్ని నీకు భద్రంగా తెచ్చి ఇస్తాంలే,” అన్నారు అన్నలు.

“దానికేం భాగ్యం. తీసుకుపొండి,” అని చిన్న తమ్ముడు వాళ్ళకు తాటి చుట్ట ఇచ్చే శాడు.

కాని అది అతనికి మళ్ళీ చేరలేదు. అసలు అతని అన్నలు ఆ తాడు తీసుకుని ఎటు పోయారో, ఏమయ్యారో ఎవరికీ తెలియదు.