తరవాత ఇద్దరూ చాలాసేపు సంభాషించు
కున్నారు. రూపధరుడు తన విషయం
చెప్పుకుంటూ తాను క్రీట్ దేశస్థుడనీ,
ట్రోయ్ యుద్ధంలో పాల్గొన్నాననీ, రూపధరుణ్ణి
స్వయంగా ఎరుగుదుననీ చెప్పాడు. తాను
తిరిగి వచ్చేదారిలో ఒక దేశంలో రూపధరుడు
మళ్ళీ కలిసినట్లుగా కూడా అతను చెప్పాడు.
అయితే, ఆ సంగతులు మాత్రం పందులకాపరి
తాను నమ్మననేశాడు.

చీకటి పడేలోపల పందులకాపరి నౌకర్లు
మందలతో తిరిగి వచ్చారు. ఆ రాత్రి పందు
లకాపరి తన అతిథి కోసం భోజనం బాగా
తయారుచేశాడు.

బయట వాన సాగింది. ఈదురుగాలి
కొట్టింది. రూపధరుడికి చలి వేసింది. అతను
పందులకాపరితో, “ట్రోయ్ యుద్ధంలో ఒకసారి
ఏమయిందనుకున్నావు? ఒక రాత్రి మేము
కొంతమందిమి ట్రోయ్ గోడలకింద కాపలా
కాయటానికి బయలుదేరి వెళ్ళి పాదలకింద
పడుకున్నాం. ఆ రోజు కూడా ఇలాగే విపరీ
తమైన చలిగాలీ, మంచు సాగాయి. నా

ఒక్కడికే కప్పుకునే దుప్పటి లేదు. ఒక రాత్రి
వేళ నేను రూపధరుణ్ణి తట్టి లేపి నా దుస్థితి
చెప్పాను. ఆయన వెంటనే ఒక యుక్తిపన్నాడు.
తనకు పీడకల వచ్చిందనీ, ఎవరైనా వెంటనే
బయలుదేరి రారాజువద్దకు వెళ్లి మరి కొందరు
మనుషులను పిలుచుకు రావాలనీ అన్నాడు.
ఇందుకుగాను ఒకడు లేచి, తన దుప్పటి
అక్కడే పడేసి అప్పటికప్పుడే పడవల వద్దకు
బయలుదేరాడు. వెంటనే నేనా దుప్పటి
కప్పుకుని ఆ రాత్రి గడిపేశాను,” అని
చెప్పాడు.

“మంచి కథే చెప్పావు, ముసలాడా! ఈ
రాత్రి నీకు కప్పుకునేటందుకు ఉండక
పోదులే! హాయిగా నిద్రపోవచ్చు,” అన్నాడు
పందులకాపరి.

చలిమంటకు దగ్గిరగా మెత్తగా తోళ్ళపక్క
పరిచి రూపధరుణ్ణి దానిమీద పడుకోబెట్టాడు
పందులకాపరి. అతడిమీద మందమైన
గొంగళి కప్పాడు. ఆ పక్కమీద వెచ్చగా
పడుకుని రూపధరుడా రాత్రి చాలా సుఖంగా
నిద్రపోయాడు.
- (ఇంకావుంది)