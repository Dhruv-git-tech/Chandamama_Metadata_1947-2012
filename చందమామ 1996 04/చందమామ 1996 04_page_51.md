దుర్యోధనుడు మటుకు శకునితో సహా
ఉండి పోయాడు.

ఒకనాడు ధర్మరాజు సభకు వ్యాసుడు వచ్చాడు. అప్పుడు ధర్మరాజు తనను వేధిస్తున్న అనుమానం ఆయనతో ఇలా చెప్పాడు: “రాజనూయయాగం జరుగుతూండగా శిశు పాలుడి వధ జరిగింది కదా, ఇది ఉత్సాతం కాదా?”

“ఇది ఉత్సాతమే. దీని ఫలితం పద మూడేళ్ళ తరవాత కాని తెలియదు. అప్పుడు క్షత్రియ వినాశం జరుగుతుంది,” అన్నాడు వ్యాసుడు.

ఈ మాట విని ధర్మరాజు కుంగిపోయాడు.
అర్జునుడు ఆయనకు ధైర్యం చెప్పాడు.

మయసభను చూడటానికి ఉండిపోయిన దుర్యోధనుడు పరాభవం పొందాడు.

అతను నీరు లేనిచోట నీరున్నదను కొని బట్టలు ఎగ గట్టుకున్నాడు; నీరున్నచోట నేల అనుకుని అందులోకి నడిచి బట్టలు తడువుకున్నాడు. ఇది చూసి భీమార్జున నకుల సహదేవులూ, ద్రౌపదీ, సేవకులూ

నవ్వారు. అది తెలిసి ధర్మరాజు దుర్యోధనుడి మనసు నావ్వకుండా ఉండడానికి మంచి బట్టలు కట్టబెట్టాడు.

కాని దుర్యోధనుడికింకా అవమానాలు జరిగాయి. అతను వాకిలి ఉన్నచోటు గుర్తించక, వాకిలి లేనిచోట ఉన్నదనుకుని ప్రవేశించ బోయాడు. నుదురు బొప్పి కట్టింది.

నేల సమంగా ఉన్నచోట ఎగుడుగా కనిపించి ఎక్కబోయి, కిందపడ్డాడు. చూసి ఆనందించ వచ్చిన మయసభ అతని మనసుకు కంటకంగా తయారయింది.

అతను అనూయతో దహించుకుపోసా గాడు. ధర్మరాజుకు సామ్రాజ్యం లభించింది. అతను లోకోత్తరమైన మయసభ సంపాదించాడు.

ఈ సంగతులు తలుచుకున్న కొద్దీ దుర్యోధనుడి మనస్తాపం హెచ్చిపోయి అతన్ని దహించివేయ సాగింది.

అతను ధర్మరాజుతో వెళ్ళి వస్తానని చెప్పి, హస్తినావురానికి బయలు దేరి వెళ్ళిపోయాడు.