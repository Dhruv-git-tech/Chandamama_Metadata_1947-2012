చందమామ

సంస్థాపకుడు : 'చక్రపాణి'

సంచాలకుడు : నాగిరెడ్డి

సంగీత ప్రభావం

విల్లలకు సంగీతం నేర్పితే, వారిలోని అల్లరితనం, తప్పులుచేయాలనే దుడుకు స్వభావం నశిస్తాయని, ఇటీవల ఒక సంగీతవేత్తతన అభిప్రాయం వెల్లడించాడు. తనలో సంగీతం లేని మనిషే క్రూర కృత్యాలకు పాల్పడతాడని- సుప్రసిద్ధ ఆంగ్ల కవి షేక్స్‌పియర్ కూడా ఒక సందర్భంలో అన్నాడు.

ప్రకృతి సంగీతమయం. మెల్లగా వీచేగాలి; గాలికి కదిలే ఆకులు; గలగల పారే నీరు; పక్షుల కిలకిలారావాలు - వినగలవారికి అన్నీ సంగీతమే! వన్యమృగాలయినఏనుగుల ఘంకారం; సింహాల గర్జన; పులుల గాండ్రింపు దగ్గరయితే భయం కలిగిస్తుంది గాని, దూరంగా సురక్షిత ప్రదేశం నుంచి విన్నట్టయితే అవి మనసులో అద్భుతమైన అనుభూతిని కలిగిస్తాయి!

సంగీతం రాళ్ళను సైతం కరిగిస్తుందనీ. శిశువులకూ, పశువులకూ కూడా ఆనందం కలిగిస్తుందనీ అనుభవజ్ఞులు చెబుతారు. దీనికి సంబంధించిన కథలు కూడా కొన్ని ఉన్నాయి.

మనిషి మనసు మీద సంగీతానికి ఉన్న ప్రభావం అపారమైనది. సంగీతం వినేవారికి, వినిపించేవారికి కూడా ఆనందం కలిగిస్తుంది. మంచి సంగీతం హృదయాన్ని ద్రవింపజేస్తుంది. అటువంటి హృదయంలో చెడువనులు చేయాలనే ఆలోచనలు రావు. కాబట్టి సంగీతాన్ని ఆస్వాదించ గల పరిపక్వతను మనం పెంపాందించు కోవాలి. ముఖ్యంగా పిల్లలకు మొదటి నుంచే సంగీత శిక్షణ ఇవ్వడం - కనీసం మంచి సంగీతం పట్ల ఆసక్తిని కలిగించడం ఎంతయినా అవసరం!

సంపుటి : 98

ఏడైల్ '96

సంచిక : 4

విడిప్రతి : 5.00

సంవత్సర చంద్రా : 60.00