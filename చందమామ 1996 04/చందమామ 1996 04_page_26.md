యించుకున్నాడు. మేనమామకు సౌందర్యవతి అయిన అనుపమ అనే కూతురుంది. పాండిత్యం వంకపెట్టి మేనల్లుడు తనింట్లో కొన్నాళ్ళుంటే, వాడికి అనుపమతో పరిచయ మవుతుందనీ, ఇద్దరూ పరస్పరం ఇష్టపడితే పెళ్ళి జరిపించవచ్చుననీ మేనమామ ఆశ పడ్డాడు. అందుకే ఇల్లు చేరగానే రామశాస్త్రి సపర్యలు అనుపమకు అప్పగించాడు.

అయితే, రామశాస్త్రి దృష్టి అంతా పాండిత్య పరీక్షపైనే ఉంది. ఒక అందమైన ఆడపిల్ల తనకు సపర్యలుచేస్తున్నదన్న విషయం వాడు ఏమాత్రంగు ర్తించినట్లు లేడు. మామూలు సేవకులకు చెప్పినట్లే వాడు, తనఅవన రాలనామెకు చెప్పి పనులు చేయించుకు న్నాడు.

ఆ రాత్రి విశ్రాంతి తీసుకున్నాక కృష్ణశాస్త్రిని చూడాలని, మర్నాడుదయమే తహతహ లాడాడు రామశాస్త్రి. కానీ కృష్ణశాస్త్రి ఊళ్ళో లేడనీ, రావడానికి రెండురోజులు పడుతుం దనీ మేనమామ చెప్పాడు.

“ఆయన్ను చూడకుండా రెండురోజులుం డాలా? ఇక్కడ నాకు క్షణమొక యుగంగా ఉందే!” అని రామశాస్త్రి అనుపమ దగ్గర విసుకున్నాడు.

“అలా విసుకుంటావేం, బావా! ఈ రెండు రోజుల సమయం నీకెంతో అమూల్యమైనది. ఆయన వాడిన కొత్త పదాలను గురించి తెలుసు కోవచ్చు,” అన్నది అనుపమ.

“ఏపదమైనా ఇట్టే అర్థమైషోతుందినాకు. నా పాండిత్యం అలాంటిది. కృష్ణశాస్త్రికి అందని గొప్పవీ, కొత్తవీ అయిన పదాలు నేను చాలా వాడగలను. నాకు సమయం అవసరం లేదు,” అన్నాడు రామశాస్త్రి గొప్పగా.

ఇందుకు అనుపమ నవ్వి, “అయితే ఈ రెండురోజులూ మనం కాలకేపానికి బోలెడు కబుర్లు చెప్పుకుందాం. నువ్వు అందగాడివి, పండితుడివి. వరసకు బావవి. నీతో కబుర్లాడా లని నా మనస్సువ్విళ్ళూరుతోంది,” అన్నది.

“పండితుడు పండితుడితోనే తప్ప సంభా షించడానికి ఉత్సాహపడడు. నువ్వు నాకు సేవలు చేయడానికే తప్ప, నాతో సంభాషణకు పనికిరావు,” అన్నాడు రామశాస్త్రి దర్పంగా.