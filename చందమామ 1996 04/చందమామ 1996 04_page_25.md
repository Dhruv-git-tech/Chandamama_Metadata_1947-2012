ఇలా ప్రయాసలకు గురిచేస్తుంటే మాత్రం, నువ్వు నలుగురిలో అమాయకుడివనిపించు కోగలవు. ఇందుకు ఉదాహరణగా రామశాస్త్రి-అనుపమ అనే వాళ్ళ కథ చెపుతాను, శ్రమ తెలియకుండా, విను, అంటూ ఇలా చెప్పుచాడు:

రామశాస్త్రి చిన్నతనంలోనే చాలా శాస్త్రాలు చదివి, ఆకశింపు చేసుకుని పండితుడనిపించుకున్నాడు. పాండిత్యంలో తనను మించిన వారుండకూడదని వాడి అభిలాష. ఒకసారి ఇంటికివచ్చిన మేనమామతో వాడామాటే అన్నాడు.

మేనమామకు శాస్త్రపాండిత్యంలో అంతో ప్రవేశం ఉంది. ఆయన వాడిని కొన్ని ప్రశ్నలు వేసి జవాబులు విన్నాక, “వయసుకు మించిన పాండిత్యం నీకు అబ్బింది. అదృష్ట వంతుడివి. కానీ గొప్ప మెడితుడివి కావాలంటే అవగాహన ఒక్కటే చాలదు. నీకు నీవుగా కొత్త పదాలు సృష్టించి, వాటికి ప్రచారం కల్పించాలి,” అన్నాడు.

“అలా చేయగలవాళ్ళెవరైనా ఉన్నారా?” అనడిగాడు రామశాస్త్రి.

“లేకేం! మా ఊళ్ళో కృష్ణశాస్త్రి ఉన్నాడు. ఎలాంటి కొత్తపదాన్ని విన్నా ఇట్టే అర్థం పట్టే స్తాడు. ఆయన వాడే కొత్త పదాలకు అర్థం ఎవరూ తెలుసుకోలేరు. మన దేశంలో అలాంటి పండితుడు మరొకడు లేడని మహారాజే పలుమార్లు అన్నాడు. ఏడాది కొక్కసారైనా కృష్ణశాస్త్రికి రాజధానిలో సన్మానం జరుగుతూం టుంది,” అన్నాడు మేనమామ. “అయితే నేనొకసారి కృష్ణశాస్త్రిని కలుసుకుని, నా పాండిత్యాన్ని పరీక్షించుకుంటాను,” అన్నాడు రామశాస్త్రి.

“సరే, నాతో బయల్దేరి రా. నిన్నాయనకు పరిచయం చేస్తాను. పండితుడిగా నిన్నాయన గుర్తించాలంటే మాత్రం కాస్త చమత్కారంగా మాట్లాడు. ఏదైనా కొత్తపదం వాడు. అప్పుడా యన నిన్ను శిష్యుడిగా స్వీకరిస్తాడు. అందువల్ల నీకెంతో ప్రయోజనం,” అన్నాడు మేనమామ.

సరేనని మేనమామతో ప్రయాణమయ్యాడు. రామశాస్త్రి, ప్రయాణంలో దారిపాడుగునా ఆలోచించి, కృష్ణశాస్త్రితో ఎలా మాట్లాడాలో నిర్ణ