అందంగా లేదని పరిహాసం చేసింది. అందుకు కోపించిన పరాంకుళుడు ఆమెను బంగారు శిలగా మార్చి, భూలోకానికి విసిరేశాడు. కాబట్టి, ఆ శిలతో మహావిష్ణువిగ్రహాన్ని చెక్కడం అపచార మవుతుందని, నా అభి ప్రాయం. ఎందుకంటే, గంధర్వకన్య ఆత్మ ఆ శిలను అవహించే ఉంటుంది. ఆ కార ణంగానే, ఆమె రామప్ప కలలో సాక్షాత్కరించి, తన కోర్కె చెప్పింది. మరొక్క విశేష మేమి టంటే, ఆ శిలపై ఎవరి ప్రతిమ చెక్కినా, వారు ఆ ప్రతిమ ఉన్నంతకాలం సజీవంగా, నిత్యయవ్వనంతో ఉంటారు!” అని చెప్పాడు.

నడిప్రాయంలోనికి అడుగు పెడుతున్న మహారాజు ముఖంలో, దైవజ్ఞుడి మాటలతో

కొత్త కాంతి వచ్చింది. ఆయన మందిరం బయటికి వచ్చి రామప్పతో, “రామప్పా!నువ్వు వెంటనే ఆ శిలతో నా ప్రతిమను చెక్కు. పది రోజుల్లో ఆ పని పూర్తి కావాలి,” అన్నాడు.

రామప్ప మౌనంగా తలాడించాడు. తర్వాత ఇంటికి వచ్చి, మహారాజు కోర్కెను గురించి తండ్రితో చెప్పాడు. తండ్రి కొంచెంసేపు ఆలోచించి, “బాబూ, నీకు ఏది ధర్మమని తోస్తే అది చెయ్యి; జంకవద్దు,” అని సలహా ఇచ్చాడు.

ఆ రాత్రి తిరిగి గంధర్వకన్య, రామప్ప కలలోకనిపించి, “రాజు కోరిక చాలా స్వార్థంతో కూడు కున్నది. అది నా శిల. దానిపై నా శిల్పం చెక్కడమే ధర్మసమ్మతం,” అని చెప్పింది.

ఏది ఏమైనా రామప్ప ఆ శిలపై గంధర్వ కన్య శిల్పాన్ని చెక్కడానికే నిశ్చయించు కున్నాడు.

మర్నాడు ఉదయం రామప్ప, గంధర్వ కన్య శిలముందుకూర్చునికళ్ళుమూసుకుని, ఒకసారి గంధర్వకన్యను మనఃఫలకం మీద ఊహించుకున్నాడు. తర్వాత ఎంతో ఏకాగ్రతతో ఉలితో ఆమె రూపాన్ని చెక్క సాగాడు. శిల్పం చెక్కుతున్నప్పుడు అతడు అనిర్వచనీయమైన అనుభూతికి లోనయ్యాడు. శిల్పం ముసి ముసిగా నవ్వుతున్నట్లు, సన్నగా రోదిస్తున్నట్లు, తన చెవిలో గుసగుసలాడినట్లు అతడి కనిపించేది.