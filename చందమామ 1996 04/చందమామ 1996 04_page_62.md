వెళ్ళిపోయి, తన కొడుకును పిలిచి, “సరస్సు ఒడ్డున ఎవడో కురాడు కూర్చుని ఏమిటో చేస్తున్నాడు. ఏం చేస్తున్నాడో, వెళ్ళి కను క్కురా,” అన్నాడు.

జలరాక్షసుడి కొడుకు సరస్సులో నుంచి పైకి వచ్చి, చిన్న తమ్ముడి కెదురుగా నిల బడి, “ఇక్కడ చేరి ఏమిటి నువ్వు చేస్తున్నది?” అని అడిగాడు.

చిన్న తమ్ముడు తల ఎత్తి చూసి, తనకు ఎదురుగా ఉన్నవాడు జలరాక్షసుడని గ్రహించాడు. తాను జలరాక్షసులను గురించి అదివరకు విని ఉన్నాడు. వాళ్ళకు మెదడు చాలా తక్కువ, కాని వాళ్ళకు లొంగిపోయిన వాడికి విముక్తి ఉండదు. చిన్న తమ్ముడు జలరాక్షసుడి కొడుకుతో నిర్భయంగా, “కనిపించటం లేదా? ఉచ్చు తయారు చేస్తున్నాను. దీన్ని ఈ సరస్సుకు వేసి, సరస్సును పట్టుకుపోబోతున్నాను. మీ రంతా ఇంకో చోటు చూసుకోవలిసి ఉంటుంది,” అన్నాడు.

జలరాక్షసుడి కొడుకు చప్పున సరస్సులోకి దూకి, తండ్రిని చేరుకుని, “ఆ అబ్బాయి మన సరస్సుకు ఉచ్చువేసి పట్టుకుపోతాట్. మనని ఇంకో చోటు చూసుకో మన్నాడు,” అని చెప్పాడు.

“ఫెద్ద చిక్కే వచ్చిందే! నువ్వు మళ్ళీ వెళ్ళి, చెట్టెక్కటంలో పందెం వెయ్యి. వాడు పందెంలో ఓడిపోగానే నీటిలోకి తోసెయ్యి,”

అన్నాడు జల రాక్షసుడు. జల రాక్షసుడి కొడుకు మళ్ళీ చిన్న తమ్ముడిదగ్గిరికి వచ్చి, “నాతో పందెం వేసి చెట్టెక్కుతావా?” అని అడిగాడు.

“పని మీద ఉన్నాను, కనిపించటంలేదా? నా బుల్లితమ్ముడు నీతో పందెం వేస్తాడు,” అంటూ చిన్న తమ్ముడు కర్రపుల్లల బోనులో నుంచి ఉడతను పైకి తీసి వదిలాడు.

జలరాక్షసుడికొడుకు కళ్ళుమూసి తెరిచే లోపల ఉడత చెట్టు పైకి పారిపోయింది. వాడు వెళ్ళి తండ్రితో తాను ఓడిపోయినట్టు చెప్పాడు.

“అయితే అయిందిలే. ఈసారి పరుగు పందెం వెయ్యి. ఈసారైనా వాణ్ణి ఓడించు,” అన్నాడు జలరాక్షసుడు తన కొడుకుతో.