కాక, నాకు ఉద్యోగం వస్తుంది. ప్రతిఫలంగా,
ఇకనుంచి మీకు అన్నివిధాలా మేలు చేస్తాను,”
అన్నాడు.

ఇందుకు రైతుల్లో ఎక్కువమంది సరే
నన్నారు.

నెలరోజుల తర్వాత చెంగయ్య కాశీనుంచి
తిరిగి వచ్చేసరికి, గ్రామమంతా హడావిడిగా
ఉన్నది.

“పన్ను కట్టిన రైతులందరూ తమతమ రశీదులతో వచ్చి, పన్ను కట్టినట్టు నిర్ధారించు కోకపోతే పాలాలు జప్తు చేయబడతాయి!” అని బుచ్చన్న దండోరా వేయించాడు.

ఇది విని చాలామంది రైతులు, తాము
పన్ను కట్టిన జాబితాలో లేమని తెలిసిమండిపడి
చెంగయ్యను నిలదీశారు. చెంగయ్య అప్పటికి
వాళ్ళను సమాధానపరిచి, పెద్దరైతులను విడిగా
రహస్యంగా కలుసుకుని, “అయ్యా! పిల్లకాకికేం
తెలుసు ఉండేలు దెబ్బ అన్నట్టు, ఎవడో సత్ర
కాయగాడు చెప్పిన మాటలు పట్టుకుని,
పన్ను కట్టిన జాబితాలో ఉన్నామని సంతోష
పడకండి. ఈ మధ్య వచ్చిన తుఫానుకు

ముందు, మీరంతా చెరుకుతోటలు వేశారు.
కాని, మీరు నాచేత అరటితోటలు వేసినట్టుగా
రాయించుకుని, పన్ను మినహాయింపే కాక,
అధికారులనుంచి ఆర్థికసహాయం కూడా
పొందారు. నేను ఆ అసలులెక్కలు బయట
పెడితే, నా ఉద్యోగం పోయినా ఫర్వాలేదు
గాని, మీరంతా పెద్ద చిక్కులో పడిపోతారు.
మీకు ధనహానితో పాటు, తప్పక గౌరవహాని
కూడా కలుగుతుంది! ఆ తర్వాత మీ ఇష్టం,”
అన్నాడు.

కరణం లెక్కల జోలికి వెళ్ళడమండీ,
కొరివితో తల గోకోవడం లాంటిదని గ్రహించి
పెద్దరైతులు గ్రామస్థులందర్నీ ఒకచోట సమా
వేశపరచి, కరణం నిజాయితీని ఆకాశానికె
త్తేశారు.

ఈ విధంగా చెంగయ్య గండం గడిచి
బయటపడినా, తప్పుడులెక్కలు తెచ్చే ప్రమా
దాన్ని గుర్తించి, ఆనాటి నుంచీ చిన్నా-పెద్ద
రైతులందరి పన్నులలెక్కలూ నిజాయితీగా
రాస్తూ, గ్రామంలో మంచివాడన్న పేరు
తెచ్చుకున్నాడు.