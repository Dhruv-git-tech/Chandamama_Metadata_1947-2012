మీదికి వచ్చి, మా పురానికి నిప్పు పెట్టి వెళ్ళాడు. మేము రైవతక పర్వతం మీద విహరిస్తుంటే వీడు అక్కడికి వచ్చి, మాలో కొందరిని చంపి, కొందరు స్త్రీలను అక్కడ చెరపట్టాడు.

మా తండ్రి వసుదేవుడు అశ్వమేధం చేసినప్పుడు అశ్వాన్ని అపహరించాడు. బ్రహు వాహనుడి భార్యను అపహరించాడు. రుక్మణిని పెళ్ళాడాలనుకున్నాడు కాని, వీడి ఆట సాగ లేదు.

ఇలా వాడు చేసిన దారుణాలు, నీచ కృత్యాలు ఎన్నో ఉన్నాయి. అయినా, మా మేనత్తకిచ్చిన మాట మూలంగా అన్నింటిని నహించి ఊరుకున్నాను," అన్నాడు.

శిశుపాలుడు వెటకారంగా నవ్వి, "కృష్ణా, నేను వరించినదాన్ని పెళ్ళాడటమే కాక ఆ సంగతి ఈ సభలో చెప్పుకునేటందుకు నీకు సిగ్గు లేదా? నీ దయవల్ల నేను బతికి ఉన్నట్లు చెబుతున్నావు. నిన్ను చూస్తే నాకు భయం లేదు. ఏం చెయ్యగలవో చెయ్యి," అన్నాడు.

వెంటనే కృష్ణుడు తన సుదర్శన చర్యాన్ని చేతబట్టి శిశుపాలుడి పైకి ప్రయోగించాడు. అది శిశుపాలుడి తల నరికేసింది. శిశు పాలుడు కూలిపోయాడు.

అతనిలోనుంచి తేజస్సు బయలుదేరి వచ్చి కృష్ణుడిలో ఐక్యం కావటం చూసి సభలోని వారంతా ఆశ్చర్యపోయారు.

ధర్మరాజు శిశుపాలుడి కళేబరానికి అంత్య క్రియలు జరపటానికి ఉత్తరువిచ్చి, వెంటనే శిశుపాలుడి కొడుకుకు చేది రాజ్యాభషేకం చేశాడు.

రాజసూయయాగం పూర్తి అయింది. ధర్మరాజు అవభృధ స్పానం చేసి దీక్ష చాలిం చాడు. రాజులందరూ ఆయనను సమీపించి, సామ్రాజ్యాన్ని సాధించినందుకు అభినందించి, తిరిగిపోతామని చెప్పారు.

ధర్మరాజు అందరినీ తగిన విధంగా సత్కరించి, వారిని హస్తినాపురం దాటినదాకా సాగనంపటానికి తన తమ్ములను నియోగించాడు.

తరవాత కృష్ణుడు కూడా ద్వారకకు తిరిగి వెళ్ళాడు. మయసభ చూడాలన్న కోరికతో