సరిగ్గా పదిరోజుల్లో గంధర్వకన్య శిల్పం
పూర్తయియింది. శిల్పాన్ని నఖశిఖ పర్యంతం
ఒకసారి పరీక్షగా చూసి తృప్తిగా తల పంకిం
చాడు, రామప్ప. ఇప్పుడా శిల్పం అతడికి
కలలో కనిపించిన గంధర్వకన్యకు ప్రతిరూపం
లాగా వున్నది.

ఆ రోజు సాయంత్రం మహారాజు, రాణితో
కలిసి తన శిల్పాన్ని చూడటానికి వచ్చాడు.
మండపం బయటవున్న గంధర్వకన్య శిల్పాన్ని
చూసి అబ్బుర పడుతూ, “రామప్పా! ఎవరీ
శిల్పసుందరి? నువ్వు మామూలు శిల్పివి
కావు, అపరబ్రహ్మావు,” అంటూ ప్రశంసించి,
తన శిల్పం సంగతి జ్ఞాపకం రాగా, “ఇది
చూస్తే బంగారు విగ్రహంలా వుంది. మరి,నా
విగ్రహంమాటేమిటి?” అన్నాడు అనుమానంగా.

రామప్ప తల వంచుకుని, “మీ ఆజ్ఞను
శిరసావహించనందుకు మన్నించండి, మహా
రాజా! తప్పనిసరి పరిస్థితుల కారణంగా, నేను
ఈ పసిడిశిలపై గంధర్వకన్య రూపాన్ని
చెక్కాను. ఇప్పుడు మీరు చూసి ప్రశంసిం
చింది, ఆ రూపాన్నే!” అన్నాడు.

ఆ మాట వింటూనే మహారాజు కళ్ళు
కోపంతో ఎర్రబడ్డాయి. ఆయన తీవ్రస్వరంతో,
“నా శిల్పం చెక్కమని ఆజ్ఞాపిస్తే, గంధర్వకన్య
శిల్పం చెక్కుతావా? రాజధికారానికి పడబో
యేశిక్ష ఏమిటో తెలుసా, ఉరిశిక్ష!” అన్నాడు.

రామప్ప వంచిన తల ఎత్తలేదు. మౌనంగా
దోషిలా నిలబడ్డాడు. మరుక్షణం ఆకాశం
గర్జించింది. చూస్తూండగానే నల్లటి మేఘాలు
గుమిగూడాయి. కుంభవృష్టి ప్రారంభమ
యింది. ఈ అకాల వర్షానికి రాజదంపతులతో
పాటు రామప్ప కూడా నిర్ఘాంతపోయాడు.
ఇంతలో, ఆకాశంలో తళుక్కున మెరుపు
మెరిసి, ఫెళ్ళెళమంటూ ఒక పిడుగు సూటిగా
గంధర్వకన్య విగ్రహం మీద పడింది. విగ్రహం
ముక్కలుచెక్కలై పోయింది.

మహారాజుకు ఆ క్షణంలో, ఆస్థానదైవజ్ఞుడి
మాటలు స్ఫురణకొచ్చాయి. ఒకవేళ రామప్ప
ఆ పసిడిశిలపై గంధర్వకన్యకు బదులు,
తన విగ్రహాన్నే చెక్కి ఉంటే- నేటితో తన
జీవితం ముగిసిఉండేది. ఈ ఊహ ఆయనను
నిలువెల్లా వణికించింది.