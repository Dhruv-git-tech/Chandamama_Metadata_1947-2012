నియమ నిబంధనలూ ఉంటాయి. అంతగా పాండిత్యం లేకపోయినా మహాపండితుణ్ణని విర్రవీగేవాణ్ణి విపండితుడని గానీ, లేక అతడిది విపాండిత్యం అని గానీ అనవచ్చునా? అతి చిన్న వయసులోనే ఎంతో పాండిత్యం గడించిన రామశాస్త్రిని, అనుపమ వికృత ఘుముడన్న అర్థం పర్థం లేని పదంతో తికమక పెట్టడం ఆశ్చర్యంగా లేదా? దీనికన్నా ఆశ్చర్యం కలిగించే మరొక విషయం- రామశాస్త్రి వికృతఘ్నుడన్న పేరు భరించలేను, క్షమించమని అనుపమను కోరడం! ఒకవేళ అనుపమ పాండిత్యంలో రామశాస్త్రిని మించినదై ఉంటుందా? ఈ సందేహాలకు సమాధానాలు తెలిసి కూడా చెప్పకపోయావో, నీ తల పగిలి పోతుంది,” అన్నాడు.

దానికి విక్రమార్కుడు, “ఇందులో రామ శాస్త్రి, అనుపమల పాండిత్యాల హెచ్చుతగ్గుల గురించిన ప్రశ్నకు ఆస్కారమే లేదు. పండితుడు, అందగాడు, బావ అన్న ప్రేమానురాగాల కొద్దీ అనుపమ, రామశాస్త్రికి సేవలు చేసింది. అతడదేమీ గుర్తించక, ఎంతసేపూ కృష్ణశాస్త్రి

పాండిత్యంతో తన పాండిత్యాన్ని సరిపోల్చు కోవాలంటూ, ఆమెపై విసుకున్నాడు. తన బావకు శాస్త్రపాండిత్యమైతే ఉన్నది గాని, లౌకికజ్ఞానం కొరవడిందని గ్రహించిన అనుపమ, ఒక పథకం ప్రకారం అతణ్ణి విరూపుణ్ణె చూడపంపింది. విరూపుడి కృతఘ్నుత తెలుసు కుని కూడా రామశాస్త్రి తన లోపాన్ని గుర్తించ లేకపోయాడు. అనుపమ దృష్టిలో కృతఘ్నుడంటే చేసిన మేలును కొన్నాళ్ళకు మరిచిపోయే వాడనీ, వికృతఘ్నుడంటే ఆ మరుక్షణమే మరిచి పోయేవాడనీ. అందుకే ఈ వింత పదాన్ని సృష్టించి రామశాస్త్రి మీద ప్రయోగించింది. కృష్ణశాస్త్రి అంటూ పండితుడెవడూ లేదనీ, తనెందుకు అతణ్ణి ఇంటికి తీసుకు వచ్చింది మేనమామ చెప్పాక, రామశాస్త్రికి, మరదలి పట్ల తన కృతజ్ఞతారాహిత్య ప్రవర్తన అర్థమై, ఆమెను క్షమించమని కోరాడు,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)

[అధారం; “వసుంధర” రచన]