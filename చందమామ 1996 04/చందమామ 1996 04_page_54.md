మొదట దేవతలకు సమర్పించిన తరవాతే భుజించావా?” అని అడిగాడు.

“లేదు!” అన్నాడు ఉదంకుడు.

“రేపు ఈ నియమాలను పాటించి, అతరవాత అంతఃపురానికి వెళ్ళి చూడు. రాణి కనిపిస్తుంది,” అన్నాడు రాజు.

ఉదంకుడు రాజు చెప్పిన విధంగానే కుచియై, నియమాలను పాటించి మరునాడు రాణి అంతఃపురానికి వెళ్ళాడు. అప్పుడు రాణి కనిపించి ఉదంకుడి వినయ విధేయ తలకు సంతసించి, అతని ప్రార్థన మేరకు తన కుండలాలను తీసి ఇచ్చింది.

ఉదంకుడు గురువు ఆశ్రమానికి తిరిగి వస్తూ, మార్గమధ్యంలో తటాకం కనిపించగానే, స్నానం చేయడానికి, కుండలాలనుఒక బండమీద పెట్టి నీళ్ళలోకి దిగాడు. అతడు పైకి వచ్చేలోగా ఒక సన్యాసి, కుండలాలను అపహరించుకుని పరిగెత్తడం చూసి అతణ్ణి వెంబడించాడు. సన్యాసి ఒక గుహలోకి వెళుతూ వెళుతూ పాముగా మారి భూమిలోని బిలంలోకి దూరిపోయాడు.

ఉదంకుడు ఇంద్రుణ్ణి ప్రార్థించాడు. మరుక్షణమే ఇంద్రుడి వజ్రాయుధం గుహను ఛేదించింది. అప్పుడు పాతాళ లోకానికి మార్గం కనిపించింది. ఉదంకుడు ఆ మార్గం గుండా పాతాళలోకం చేరి, సర్పరాజులను స్తుతించి, తక్షకుడు అపహరించుకుని వెళ్ళిన కుండలాలను తిరిగి పొందాడు.

ఉదంకుడు పాతాళ లోకంలో ఇద్దరు స్ట్రీలు తెలుపు, నలుపు దారాలతో బట్టలు నేసే దృశ్యం చూశాడు. నేత మగ్గంలోని చక్రానికి పన్నెండు ఆకులు కనిపించాయి. ఆ చక్రాన్ని ఆరుగురు పిల్లలు తిప్పుతున్నారు!

ఉదంకుడు ఆశ్రమం చేరి, గురు పత్తికి కుండలాలు సమర్పించి, గురువుకు తన అనుభవాలనూ, తాను పాతాళలోకంలో చూసిన దృశ్యం గురించీ చెప్పాడు. తెలుపు, నలుపు దారాలు పగలూ- రేయికి సంకేతాలనీ, చక్రం కాలమనీ, పన్నెండు ఆకులు పన్నెండు నెలలనీ, చక్రం తిప్పే ఆరుగురు పిల్లలు ఆరు రుతువులనీ గురువు వివరించాడు.

ఉదంకుడి కథలో కొన్ని నిగూఢరహస్యాలు ఇమిడి ఉన్నాయి. ఉదంకుడి పాతాళలోక ప్రవేశం – సృష్టి రహస్యాలను ఛేదించడానికి జరిగిన అరుదైన ప్రయత్నం. కుండలాలు నిగూఢ జ్ఞానానికి సంకేతాలు. అచంచలమైన పట్టుదల, నిర్విరామకృషి, అప్రమత్తత ఉంటేనే దివ్యజ్ఞానం పొందడం సాధ్యమవుతుంది. ఇదే ఈ కథలోని అంతరార్థం అని చెబుతారు!