పడవ రేవును తగలగానే నావికులు ఒడ్డుకు దూకారు. మైమరచి నిద్రపోతున్న రూపధరుణ్ణి వారు నిద్రలేపకుండా ఉన్నవాణ్ణి ఉన్నట్లుగా ఎత్తుకువచ్చి తీరానఉన్న ఇసుకలో, పక్కతో సహా, పడుకోబెట్టారు. తరవాత అతని వస్తువులన్నింటినీ చెట్టుకింద పేర్చిపెట్టి, పడవను నడువుకుంటూ వారి దేశానికి వెళ్ళి పోయారు.

రూపధరుడు నిద్రలేచి, కళ్ళు తెరిచి చుట్టూ కలియజూశాడు. పొగమంచు దట్టంగా అలుముకుని ఉండడం చేత అతనికితాను ఎక్కడ ఉన్నదీ తెలియరాలేదు. ఎదట ఉన్న రేవునూ, పక్కన ఉన్న కొండలనూ కూడా అతనుపోల్చుకోలేకపోయాడు. అతనునిరాశతో, “అయ్యో, మళ్ళీ ఎక్కడికో వచ్చి పడ్డానే! ఇక్కడ ఎలాంటి మనుషులుంటారో? వారు త్రూరులూ, నరభక్షకులూ కారు గదా? నావెంట ఈ వస్తువులన్నీ కూడా దేనికి? వీటినిఎక్కడ దాచేది? మహామేధి మహారాజు నాకు పూర్తిగా తోడ్పడ్డాడు కాదు; ఇథకాచేర్చుతానని మాట ఇచ్చి ఇంకెక్కడో దిగ బెట్టాడు,” అనుకున్నాడు.

అతను వస్తువులన్నీ ఎంచి చూసుకున్నాడు; ఒక్కటి పోలేదు. అతను తనదేశాన్ని గురించి అలోచిస్తూ, అటూ ఇటూ పచార్లు చేస్తూండగా అటుకేసి ఒక గౌరెలకాపరి వచ్చాడు. రూపధరుడికి ప్రాణం లేచివచ్చినట్ల యింది. అతనా యువకుణ్ణి సమీపించి, “దేవుడల్లే కనిపించావు, నాయనా! నువ్వే నన్ను

కాపాడాలి. అబద్ధమాడకుండా చెప్పు. ఇది ఏ దేశం? ఇక్కడ ఎలాంటి మనుషులుంటారు? ఇది ద్వీపమా లేక తీరమా?” అని అడిగాడు.

దానికి యువకుడు, “అయ్యా, మీకు ప్రపంచజ్ఞానం తక్కువలాగుంది! లేక మీరు దూరదేశం వారయి ఉండాలి. ఎందుకంటే మా దేశం ఊరూ పేరూ లేనిది కాదు. ఇథకా దేశాన్ని గురించి ట్రోయ్ నగరంలో కూడా చెప్పుకుంటారు!” అన్నాడు.

రూపధరుడు చాలా చతురుడు. తాను చేరినది ఇథకా అని తెలిసి అతను లోలోపల చాలా పాంగిపోయాడు; కాని అ ఆనందాన్ని అణచిపెట్టుకుంటూ, “అవునవును! క్రిట్