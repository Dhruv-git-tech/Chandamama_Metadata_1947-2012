దీవులలో కూడా ఈ దేశం గురించి చెప్పుకోగా
విన్నాను. నేను ఒక దుర్మార్గుణ్ణి చంపెయ్యటం
చేత పారిపోయి రావలసి వచ్చిందిలే,”అంటూ
అతనుగొర్రెలకాపరికి ఒకటట్టుకథ అల్లిచెప్పాడు.

అతను మాట్లాడుతున్నంతలోనే గొర్రెల
కాపరి అంతర్ధానమై, వాడి స్థానంలో బుద్ధి
మతీదేవి ప్రత్యక్షమయింది. ఆమె నవ్వుతూ,
“నీకన్న జిత్తులమారి వాడు మరొకడు లేడు!
ఎంత అవలీలగా కథలు అల్లగలవు! నీ దేశా
నికి చేరుకున్నా, నీకీ అలవాటు పోలేదు! కాని,
నేను కూడా అంతో ఇంతో తెలివిగలదాన్నే!
నా దగ్గిర నీ జిత్తులు పారవు. అసలు సంగ
తేమంటే నిన్ను ఎలాగైతేనేం, నీ దేశం
చేర్చాను గాని నీ కష్టాలు తీరలేదు. అందుచేత

నువ్వు తిరిగి వచ్చినట్లు పురుగుకైనా తెలియ
రాదు, జాగ్రత్త!” అన్నది.

“అమ్మా, ఇది నిజంగా నా ఇథకాయేనా?
ఎందుకంటే నేను నమ్మ లేకుండా ఉన్నాను.
నీవు నన్ను వేళాకోళం చెయ్యటం లేదుకదా?”
అన్నాడు రూపధరుడు.

“నీవు ఎవరినీ చూస్తూ చూస్తూ నమ్మ లేవు.
మరొకడైతే ఇంత శ్రమపడి దేశం చేరాక
భార్యాబిడ్డలను గురించి ఎన్నో ప్రశ్నలు వేసే
వాడు. కానీ, నీకు నా మీదనే నమ్మకంలే
కుండా ఉన్నది. ఇదీ ఒక విధంగా మంచిదే.
నీ భార్య అహౌరాత్రాలు నీ కోసం అలమ
టించిపోతున్నది. ముందు నీకు నీ దేశాన్ని
చూపిస్తాను, గుర్తించు,” అంటూ బుద్ధిమతి
తన మహిమ చేత అక్కడ దట్టంగా పట్టిఉన్న
పొగమంచును విచ్చ గొట్టింది. వెంటనే
రూపధరుడు తాను పూర్వం ఎరిగిన గుర్తులన్నీ
చూడగలిగాడు. తరవాత బుద్ధిమతి గుహలో
ప్రవేశించి రూపధరుడి వస్తువులు అందులో
దాచడానికి చోటు చూపించింది. తరవాత
గుహకు ఒక రాయి అడ్డం పెట్టి ఇద్దరూ
చెట్టు కింద కూచుని కొంతసేపు సంభాషించు
కున్నారు.

“రూపధరా, మూడేళ్ళుగా కొందరు
దుర్మార్గులు నీ ఇంటతిప్పవేసి నీ సొత్తు
తింటూ, నీ భార్యను స్వయంవరం చేసుకో
మని వేధిస్తున్నారు. ఈ దుర్మార్గులకు బుద్ధి
చెప్పే బాధ్యత నీదే. నీ భార్య వారికి ఆగ్రహం