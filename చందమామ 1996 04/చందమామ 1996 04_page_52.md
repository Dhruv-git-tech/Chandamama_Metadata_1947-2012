చందమామ
అనుబంధం - 90

మనదేశపు చెట్లు :

బారెంకి

పరమశివుడు నందివాహనం మీద వెళుతూ మార్గ మధ్యంలో వైతరణీనదిని చూసి, వాహనంపై నుంచి దిగి, నదిలో స్పానం చేస్తూండగా, గట్టుమీద నిలబడిన నంది, దాపుల కనిపించిన ఒక చెట్టు దగ్గరికి వెళ్ళి, తలతో ఆ చెట్టు ఆకులను తాకాడు. ఆ దృశ్యాన్ని చూసిన పరమశివుడు నందిని ఎందుకు అలా చేశావని అడిగాడు. “అది బారెంకి చెట్టు కదా? దాని పత్రాలను స్పృశించిన వారికి విందు భోజనం లభిస్తుందని పురాణాలు చెబుతాయి. అందుకే వాటిని తాకాను,” అన్నాడు నంది. “ఓహో, నాకే పురాణాల గురించి భోధిస్తున్నావా? సరే, నీకు ఈ రోజు విందు ఎలా లభ్యమవుతుందో చూస్తాను,” అంటూ పరమశివుడు నందిని ఎక్కి ఎక్కడెక్కడో తిరగడం ప్రారంభించాడు. దారిలో నందికి ఆహారం లేకుండా చేశాడు.

కైలాసంలో పార్వతి, భర్త కోసం ఎదురుచూస్తా కూర్చున్నది. కానీ ఎంతసేపటికీ ఆయన రాకపోవడంతో, ఇరుపురికని వండిన వంటను తెచ్చి ముందు పెట్టుకుని భోజనం చేయడానికి ఉపక్రమించింది. భోజనం చేస్తూన్న సమయంలో నంది వచ్చే అలికిడి విని, “అరరే, భర్తకు ముందు భుజించడం అపచారం కదా!” అని సిగ్గుపడి, వంటను పాత్రతో సహా తీసుకుపోయి నంది ఉండేచోట పెట్టి భర్తకు ఎదురు వెళ్ళింది. పరమశివుడు ఎందుకో ఆగ్రహంతో ఉన్నాడని ఆమె గ్రహించింది.

నంది మీది నుంచి దిగుతూ, ఆయన, “వీడికి రోజు ఆహారం పెట్టు వద్దు,” అని భార్యను ఆజ్ఞాపించాడు. పరమశివుడికి తనమీద ఎందుకు ఆగ్రహం కలిగిందో నందికి అర్థం కాలేదు. అతడు విచారంగా పడుకున్నాడు. అప్పుడు అతనికి వంటకాల కమ్మని వాసన తగిలింది. తిరిగి చూస్తే, అక్కడ పార్వతి అంతకుముందు తెచ్చి పెట్టిన వంటకాలు కనిపించాయి. నంది సంతోషంగా వీందుభోజనం చేశాడు!

పురాణాల వాక్కువృధాపోదు-అని నిరూపించడానికి చెప్పబడే కథకు సంబంధించిన చెట్టు బారెంకి, దీనిని

వృక్షశాస్త్రంలో స్టెబ్లస్ యాస్పర్ అని అంటారు. అంగ్లంలో సియాస్ రఫ్టుబ్లి అనీ - హిందీ, బెంగాలీ భాషలలో సెహోరా అనీ; మరాతీలో ఖరేటీ అనీ, మలయాశంలో పరూకా అనీ, తమిళంలో సిరయామరం అనీ అంటారు.

ఈ చెట్టు ఆకులు అండాకారంలో చివర మొనదేలి ఉంటాయి. రెండు వైపులా గరుకుగా ఉండడం వల్ల వీటిని కలప, దంతం మొదలైన వాటిని మెరుగు పెట్టడానికి ఉపయోగిస్తారు. వీటి వువ్వులు చిన్నవి గానూ, వచ్చగానూ ఉంటాయి. ఇవి జనవరి - మార్చ్ నెలల మధ్య పూస్తాయి. దీని బెరడు బూడిద రంగులో నున్నగా దృథంగా ఉంటుంది. దీనికి కొన్ని ఔషధ గుణాలు కూడా ఉన్నాయి.