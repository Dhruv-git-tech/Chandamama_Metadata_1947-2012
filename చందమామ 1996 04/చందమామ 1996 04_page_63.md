“నాతో సమంగా పరిగెత్తుతావా?” అని జలరాక్షసుడి కొడుకు చిన్నతమ్ముడి అడిగాడు.

“నాకు వేరే పని ఏమీ లేదనుకున్నావా? కావలిస్తే నా చిట్టి తమ్ముణ్ణి ఇస్తాను. వాడితో పరిగెత్తు,” అంటూ చిన్నతమ్ముడు కుందేలును బోనులో నుంచి తీసి, వదిలాడు. అదిచెంగు చెంగున దూకుతూ క్షణంలో కాన రాకుండా ఎటో వెళ్ళిపోయింది.

జలరాక్షసుడి కొడుకు మళ్ళీ తండ్రి దగ్గరికి వెళ్ళి, తాను ఓడిపోయినట్టు చెప్పాడు.

“వీడెవడో మన పాలిటికి బాగా దాప రించాడే! చూడు, వీడు బలంలో నిన్నుమించ గలడనుకోను. వాణ్ణి మల్లయుద్ధానికి రమ్మని, ఓడించి, ఈసారైనా నీటిలోకి తోసెయి్య,”

అన్నాడు జలరాక్షసుడు. జలరాక్షసుడి కొడుకు చిన్న తమ్ముడి దగ్గరికి వచ్చి, నాతో మల్లయుద్ధానికి రా!” అన్నాడు.

“నాకు నీతో ఆటలాడే తీరికలేదు. మాముసలి తాత ఆ కనపడే పాదల్లో నిద్రపోతున్నాడు. కావాలంటే ఒక పట్టు పట్టి చూడు,” అంటూ చిన్న తమ్ముడు ఎలుగుబంటి ఉన్నపాదను చూపాడు.

జలరాక్షసుడి కొడుకు ఆ పాదలలోకి వెళ్ళి, ఎలుగుబంటితో కలియబడి, ఒళ్లంతా హూనం అయి ఎలాగో బయటపడ్డాడు.

తన కొడుకు మళ్ళీ ఓడిపోయి వచ్చేసరికి, జలరాక్షసుడు భయపడి పోయి, “వీడితో మంచిగా రాజీ పడటమే మేలు. వాడు సరస్సుకు ఉచ్చు వెయ్యకుండా వెళ్ళిపోవ టానికి ఎంత డబ్బు అడుగుతాడో కనుక్కురా!” అన్నాడు కొడుకుతో.

జలరాక్షసుడి కొడుకు ఇంకోసారి తన ఎదట నిలబడటం చూసి చిన్న తమ్ముడు, “ఏం,ఇంకాఒంటితీటతీరలేదా?” అన్నాడు.

“అబ్బే, అందుకు రాలేదు. మనకు మనకు పందాలు వద్దు. ఈ మాటచెప్పు, నువ్వు మా సరస్సును వదిలిపెట్టి పోవటానికి ఎంత డబ్బు తీసుకుంటావు?” అని జలరాక్షసుడి కొడుకు అడిగాడు.

చిన్నతమ్ముడు కొంచెం ఆలోచించి, తన నెత్తి మీద టోపీ తీసి చూపిస్తూ, “దీని నిండా బంగారు నాణాలు పాయి, నా దారిన నేను