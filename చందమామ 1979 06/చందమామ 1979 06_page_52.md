స్వయంపరానికి తన మనవడితో సహా వచ్చిన యుధాజిత్తూ, ఇతర రాజులూ సుదర్శనుణ్ణి చూసి, '' తగుదునమ్మా అని సుదర్శనుడు స్వయంపరానికి వచ్చాడయ్యా ! రాజుల కొడుకులనూ, రారాజుల కొడుకులనూ కాదని రాజకుమార్తె తననే వరిస్తుందనుకున్నాడో ఏమో ! ఏమైనప్పటికీ చెప్పలేం ! నవ్విన నాపచేనే పండిందంటారుగద !'' అనుకున్నారు.

ఆ మాటమీద యుధాజిత్తూ, ''ఈసుదర్శనుణ్ణి నేను చంపేస్తాను,'' అన్నాడు.

అది విని కేరళరాజు, '' ఇది ఇచ్చా స్వయంపరం. వధువు వచ్చిన వారిలో తన కిష్టమైనవాణ్ణి భర్తగా స్వీకరిస్తుంది. అందుకు మిగిలిన వాళ్ళు ఆమోదించి తీరాలి. లేకపోతే ఈ రాజులకు మర్యాద తెలీదనే మాట వస్తుంది. అది అలా ఉంచు. నువు ఈ సుదర్శనుడి రాజ్యం అక్రమంగా కాజేసి నీ మనవడికి కట్టబెట్టావు. స్వయంపరంలో నీ మనవడే నెగ్గవచ్చుగదా ? సుదర్శనుడే నిన్నేమైనా చేస్తాడేమో చూసుకో ! ఏమైనా ధర్మం జయిస్తుంది. సత్యం వృద్ధి పొందుతుంది. దుర్మార్గానికి ఒడిగట్టకు. రాజకుమార్తె ఇంతమందినీ వరించలేదుగదా ! ఒక్కణ్ణి వరిస్తుంది. మిగిలిన వాళ్ళు ఆసూయ పడరాదు,'' అన్నాడు.

దానికి యుధాజిత్తు, '' నువు చెప్పినట్టు ఇది ఇచ్చా స్వయంపరమే. ఉన్నవారిలోకి ఎక్కువయోగ్యణ్ణి రాజకుమార్తె వరిస్తే మాకూ సంతోషమే. కాని ఇంతమంది తేజో పంతులూ, ఉత్తమోత్తములూ అయిన రాజకుమారులుండగా, ఆమె ఊరూ పేరూ లేనివాణ్ణి ఎవణ్ణో వరిస్తే, మిగిలినవారంతా చూస్తూ ఊరుకోవలసిందేనా ? సింహం భుజించేది నక్కకు దక్కటమా ? ఏమిటి నువు చెప్పే నీతి ? బ్రాహ్మణులకు వేదాలు బలం. క్షత్రియుడికి విల్లు బలం. క్షత్రియ వివాహాలకు బలమే శుల్కం. ఈ వధువు బలం గలవాడి సొత్తు !'' అన్నాడు.