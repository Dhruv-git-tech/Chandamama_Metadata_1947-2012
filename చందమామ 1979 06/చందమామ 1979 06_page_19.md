విదర్భరాజు అతనితో ఎంత మాత్రమూ
పోలడు. అందుచేత అంతరంగికులు
శ్రీకేతుణ్ణి విదర్భ మీద యుద్ధం చెయ్య
మనీ, యుద్ధంలో గెలిచి విక్రమపురాన్ని
స్వతంత్ర రాజ్యం చెయ్యమనీ సలహా
ఇచ్చారు. అయితే శ్రీకేతుడు అందుకు
ఒప్పుకోలేదు. అతను శాంతికాముకుడు.

“మన దేశానికి ఇప్పుడేం లోటు వచ్చింది? కప్పం తీసుకుని విదర్భరాజు మనకు శత్రుభయంలేకుండా కాపాడతాడు. మనది ఒకసారి స్వతంత్రరాజ్యం అయినాక, విదర్భతోనే గాక, అనేక పరిసర రాజ్యాలతో యుద్ధాలుచేస్తూ, ప్రజలను అష్టకష్టాలకు గురిచేయవలసి వస్తుంది,” అన్నాడు శ్రీకేతుడు.

“ కాని, పరాధీనతకన్న స్వతంత్రంగా బతకటం గౌరవప్రదంకాదా ? తమరు బాగా ఆలోచించండి,” అన్నారు రాజు గారి అంతరంగికులు.

“పరాధీనత నా ఒక్కడిదేకదా? దానికోసం అనేక వేల ప్రాణులను యుద్ధంలో బలి పెట్టటం నా కష్టంలేదు. మనది స్వతంత్ర రాజ్యం అయితే మన ప్రజలు ఇప్పటికన్న సుఖంగా బతుకుతా రని లేదు. పై పెచ్చు, నేను చెప్పినట్టు, వాళ్లు ఎడతెగని యుద్ధాలకు గురి కావచ్చు.” అన్నాడు రాజు.

అతని శాంతి ప్రియత్వాన్ని అతని అంతరంగికులు హదృయ పూర్వకంగా మెచ్చుకున్నారు.