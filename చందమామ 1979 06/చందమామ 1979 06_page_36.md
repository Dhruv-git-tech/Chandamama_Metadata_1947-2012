భరతుడు

పురాణాలలో భరతుడు పేరు గలవాళ్లు చాలామంది కనబడతారు. ఒక భరతుడికి తక్కుడూ, పుష్కలుడూ ఆని ఇద్దరు కొడుకు లుండేవారు. అతను యుద్ధం చేసి జయించి, రెండు నగరాలు నిర్మించి వాటికి తన కొడుకు లిద్దరినీ రాజులు చేశాడు. తక్కుడి కొడుకు ఏలిన నగరం తక్షశిల. అది చరిత్ర ప్రసిద్ధమైనది. ఒకప్పుడు అది ఉండిన ప్రాంతాన్ని గంధర్వదేశం అనేవారు. పుష్కలుడు పాలించిన నగరం, పుష్కలావతి, గాంధారదేశంలో ఉండేది.

రామాయణంలో దశరధుడికి కైకయంటు కలిగిన కొడుకు పేరు కూడా భరతుడే. అతడి కథ రామాయణం ద్వారా ప్రసిద్ధి కెక్కింది.

మరొక భరతుడు ఋషభుడికీ, జయంతికీ పుట్టిన కొడుకులలో ఒకడు.

అతని సోదరులు కుశావర్తుడూ, ఇలా వర్తుడూ, బ్రహ్మవర్తుడూ, ఆర్యావర్తుడూ, మలయకేతుడూ, భద్రసేనుడూ, విదర్భుడూ అనేవాళ్లు. ఈ భరతుడి వల్లనే మన దేశానికి భారతదేశం అనే పేరు వచ్చిందనీ, ఇతని సోదరులు మన దేశంలో వేరు వేరు ప్రాంతాలు పాలించారనీ, వారి పేర్లే ఆ ప్రాంతాలకు వచ్చాయనీ చెబుతారు. భరతుడు పాలించిన దేశం పేరు అజనాభం.

ఈ భరతుడు గొప్ప భూతదయ గల వాడు. ఇతను చాలా కాలం రాజ్యం చేసి, రాజ్యాన్ని తన కొడుకులకు ఇచ్చి, తపస్సు చేసుకోవటానికి వనానికి వెళ్ళాడు. ఒకనాడు ఇతను నదిలో స్మానం చేస్తూండగా, ఒక చూడి లేది ఆ నదికే వచ్చినీరు తాగసాగింది. ఆ సమయంలో మబ్బులు కమ్మి, గాఢాంధకారమైపోయి,