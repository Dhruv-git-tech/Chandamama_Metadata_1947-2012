ఒక అగ్రహారంలో రామావధాని అనే
పండితుడు పిల్లలకు చదువు చెప్పి.
వారిచ్చే దక్షిణలతో జీవయాత్ర సాగించే
వాడు. ఆయన భార్య మీనాక్ష చాలా
రోజులకు పుట్టింటి మీద మనసు మళ్ళీ,
తన భర్తతో చెప్పింది.

“నువు వెళ్లు. నేను కూడా బయలు
దేరితే పిల్లల చదువు పాడవుతుంది.
అదీగాక ఖర్చుకూడా ఎక్కువవుతుంది,”
అన్నాడు రామావధాని.

“పొనియ్యండి. కాని పెళ్లి అయినాక
మీరు నాకు ఒక్క నగ అయినా చేయించ
లేదంటే మావాళ్ల దగ్గిర నాకు చిన్నతనంగా
ఉంటుంది. అందుకని, నేను బయలు
దేరేలోగా ఒక హారం చేయించి పెట్టండి,”
అన్నది మీనాక్ష.

“నా పరిస్థితి నీకు తెలుసుగదా! బడి
పిల్ల లిచ్చేది మన ఖర్చులకు బొటా

బొటీగా సరిపోతున్నది. నగలకూ, నాణ్యా
లకూ ఎక్కడ నుంచి తేగలను?”
అన్నాడు భర్త.

“కావడిపెట్టెలో మా అమ్మవి వెండి
కడియాలు పడి ఉన్నాయి. అలాటి
మోటు నగలు నేను పెట్టుకోను. అవి
అమ్మేసి, ఆ డబ్బుతో హారం చేయిం
చండి,” అన్నది మీనాక్ష.

మర్నాడు రామావధాని పట్నం వెళ్లి.
వెండి కడియాలు ఒక నగల దుకాణంలో
అమ్మి. వాటికి బదులు ఒక బంగారు
హారం ఇయ్యమని దుకాణం యజమానిని
అడిగాడు.

“కడియాల ధరకు అసలు బంగారం
నగ ఏదీ రాదు, బాబూ. కావలిస్తే కొత్తగా
వస్తున్న మాయ బంగారం హారం తీసు
కోండి. రంగు అచ్చంగా బంగారం లాగే
ఉంటుంది, రంగు చెడదు. హారంతో

“రత్న’