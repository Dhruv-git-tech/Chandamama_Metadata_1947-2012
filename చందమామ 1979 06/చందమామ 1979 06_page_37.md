భయంకరంగా ఉరిమింది. ఆ లేడి భయపడి అక్కడే ప్రసవించి, ప్రాణాలు వదిలింది. వృద్ధుడైన భరతుడు ఆ లేడి పిల్లను చూసి జాలిపడి, దాన్ని తన ఆశ్రమానికి తెచ్చి, ఎంతో ప్రేమతో పెంచుతూ, దాని మీద అమితమైన మమ కారం పెట్టుకుని, చచ్చిపోయే క్షణంలో కూడా దాన్నే తలుచుకుంటూ చచ్చిపోయి. ఆ కారణంగా లేడిగా పుట్టాడట!

ఈ భరతులు గాక జడభరతు డనేవాడు మరొకడున్నాడు.

కాని బాలుడుగా ప్రసిద్ధి కెక్కినవాడు శకుంతల కొడుకైన భరతుడు. మేనకా, విశ్వామిత్రులు కని పెంచి పారేసిన శకుంతలను పక్షులు పెంచుతూంటే, కణ్యమహాముని ఆ పిల్లను తెచ్చి తన ఆశ్రమంలో తన కూతురిలాగే పెంచి పెద్ద చేశాడు.

ఒకసారి దుష్క్యంతుడు అనే రాజు వేటాడుతూ కణ్యమహాముని ఆశ్రమానికి వెళ్ళి, అక్కడ శకుంతలను చూసి

మోహించి, ఆమెను గాంధర్వ విధిని పెళ్లిడి, తన దారిన తాను వెళ్లాడు. ఆశ్రమంలోనే శకుంతల భరతుణ్ణి కన్నది.

ఆ కుర్రవాడు చిన్నతనం నుంచి కూడా అన్ని జంతువులనూ పట్టుకుని కట్టేసి వాడు. అందుచేత వాణ్ణి అందరూ 'సర్వదమనుడు' అని పిలిచేవారు. వాడు ఆశ్రమంలోనే సమస్త శాస్త్రాలూ నేర్పుకున్నాడు.

వాడు పెద్ద వాడయా క కణ్యుడు శకుంతలనూ, ఆమె కొడుకునూ దుష్క్యంతుడి వద్దకు పంపాడు. దుష్క్యంతుడు ఆ కుర్రవాణ్ణి తన కొడుకు కాదనేశాడు. అప్పుడు ఆకాశవాణి, "వీడు నీ కొడుకే. వీణ్ణి నువు భరించు," అని ఆదేశించింది. ఆ కారణంగా ఆ కుర్రవాడికి 'భరతుడు' అన్న పేరు వచ్చిందట.

భరతుడికి ముగ్గురు భార్యలు. వారికి పిల్లలు కలిగారుగాని చచ్చిపోయారు. అందుచేత అతను భరద్వాజుణ్ణి పెంచు కున్నట్టు భాగవతం చెబుతున్నది.