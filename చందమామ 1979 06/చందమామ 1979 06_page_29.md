శర్మ తెచ్చిన హారాన్ని చూడగానే రుక్కిణి, అది మీనాక్ష హారంలాగా ఉండటం గమనించి చాలా ఆనందించింది. అయితే ఇది ఆసలు బంగారం కాదని మాధవుడు రుక్కిణికి దాచకుండా చెప్పేశాడు. వచ్చే ఏడు ఎవరి పొలమన్నా కౌలుకు తీసుకుని, డబ్బు కూడబెట్టి మంచి బంగారం హారం చేయించి పెట్టు తానని అతను భార్యకు అప్పటి కప్పుడు మాట ఇచ్చాడు.

మీనాక్షతో సమంగా తనకు కూడా హారం అమరింది గదా అని రుక్కిణి సమాధాన పడింది.

మీనాక్షి కూడా రుక్కిణి హారం చూసి, తన హారంలాగే ఉన్నందుకు ఆశ్చర్యపడింది గాని, అది నిజమైన బంగారం అకుకుని ఈర్ష్యపడింది.

ఆ రోజల్లా రుక్కిణీ, మీనాక్షి కూడా ఒకరిని చూసి ఒకరు లోపల అసూయ పడుతూనే గడిపారు. ఆ రాత్రి ఇద్దరికీ నిద్రలేదు.

తెల్లవారి పండగ. రుక్కిణి పెల్లలకు తలంటి పోసి, కొత్తబట్టలు కట్టి, తాను తలంటి స్పానం చెయ్యటానికి ఉపక్రమించింది. అదే సమయం అనుకుని మీనాక్షి తన హారాన్ని, రుక్కిణి హారాన్ని మార్చేసింది.

అలాగే మీనాక్షి స్పానం చేసేటప్పుడు రుక్కిణి మళ్లీ రెండు హారాలనూ మార్చేసింది. ఎవరి హారాలు వారి వద్దనే ఉన్నా. తమ సకిలీ హారాలు పోయి బంగారు హారాలు వచ్చాయన్న సంతృప్తి ఇద్దరికీ కలిగింది. పండగ పరమానందంగా గడిచి పోయింది. మీనాక్షి ఇంటికి వచ్చేసింది.

మరుసటి ఏడు రుక్కిణి తనను బంగారు హారం గురించి జ్ఞాపకం చెయ్యసందుకు మాధవుడు ఎంతో సంతోషించి, ఆమెకు ఆ సంగతి జ్ఞాపకం చెయ్యలేదు.

అలాగే రామావధాని మరుసలేడు మీనాక్షి బంగారు హారం గురించి తనకు జ్ఞాపకం చేస్తుందేమోనని భయపడి, అలా జరగనందుకు ఆశ్చర్యపోయాడు.