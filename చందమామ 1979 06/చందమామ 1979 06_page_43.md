పేరు - ప్రతిష్ఠ

కొండయ్య పెద్దగా ఉన్నవాడు కాదు.
అతనికి ఉద్యోగం కూడా లేదు. కూర్చుని
తింటే జరుగుబాటు కాదని, అతని భార్య
ఏదన్నా వ్యాపారం చెయ్యమని పోరు
పెట్టింది. వ్యాపారం చెయ్యాల న్నా
కొండయ్య దగ్గిర పెద్ద ఎత్తున మదుపు
పెట్టటానికి తగినంత లేదు; రెండువందల
రూపాయలున్నాయి.

అంత చిన్న మొత్తంతో ఏం వ్యాపారం
చెయ్యవచ్చునా అని అతను ఆలోచిస్తూం
డగా, ఓ యాభైఏళ్ళవయనుగల మనిషి
ఎండనపడి వచ్చి, మంచినీళ్లు ఆడిగింది.
తరవాత ఆమె, కొండయ్య భార్య ఇచ్చిన
మంచి నీళ్ళు తాగి, తనను పనికి సహా
యంగా పెట్టుకోమనీ, తన పేరు అచ్చమ్మ
అనీ చెప్పింది.

“మాకే జరుగుబాటు అంతంత మాత్రంగా ఉంటే నిన్ను కూడా ఎక్కడ

భరించగలం? ఏదన్నా వ్యాపారం చేద్దా
మన్నా చేతినిండా డబ్బులేదు. కాక
పోయినా మేం ఇద్దరమే. మాకు మరొకరి
పని సహాయం దేనికి?” అన్నాడు
కొండయ్య.

“నా కోసం మీరేమి ఖర్చుపెట్ట నక్కర్లేదు, మీతోపాటు ఇంత తినటానికి పెట్టండి. కొద్ది పెట్టుబడితో మంచి వ్యాపారం సాగించేటందుకు నేను సహాయ పడతాను,” అన్నది అచ్చమ్మ.

“ఏం వ్యాపారం?” అని కొండయ్య ఆసక్తిగా అడిగాడు.

“మంచి మామిడికాయలు వస్తున్నాయి. నేను అన్నిరకాల ఊరగాయలూ పెట్టగలను. మాటవరసకు, అవకాయ పెట్టటానికి ఎంతో పెట్టుబడి అక్కర్లేదు గదా? బాగా ఆలోచించుకోండి,” అన్నది అచ్చమ్మ.