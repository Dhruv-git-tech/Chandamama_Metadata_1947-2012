తున్నారు; సుదర్శనుణ్ణ తప్ప మరొకరిని వరించదని కొందరు నమ్మకంగా చెబుతున్నారు; అలా అయితే యుద్ధం తప్పదని మరికొందరు ఇంకా నమ్మకంగా ఆంటున్నారు.

మంగళ వాద్యాలు మోగుతూండగా, శశికళ స్నానం చేసి, అలంకరించుకుని, పట్టుబట్టలు ధరించి, చేతిలో ఇప్పపూల మాల పట్టుకుని, చెలికత్తెలతో సహా వచ్చింది. కాని ఆమె ఒక స్తంభం వద్ద ఆగిపోయి, తల వంచుకుని, ఏదో ఆలోచిస్తున్నట్టు నిలబడింది.

అది చూసి ఆమె తండ్రి సుబాహుడు నవ్వుతూ, 'అమ్మా, చూడు! ఇవాళ

ఇక్కడ ఎంతెంతో గొప్ప రాజకుమారులు, ఎంతో అందగాళ్ళు, ఎంతో కీర్తిమంతులు, నిన్ను పెళ్లాడాలని వచ్చి ఉన్నారు. అన్ని విధాలా నీకు వీరిలో నచ్చినవాణ్ణి ఏరుకో!'' అన్నాడు.

ఆ మాటకు శశికళ, 'వీరు కాముకులూ, ఉన్మత్తులూ, దుర్మార్గులూ, పాపులూనూ! సాధ్య అయినది వీరి ఎదటికి రాగూడదు; తన భర్తను తప్పమరొకరిని చూడరాదు. వరమాల పట్టుకుని అనేక మంది మధ్యకు వచ్చేది వెలయాలు కాదా? ఈ రాజుల మధ్యకు రావటానికి నేను వెలయాలినా, నాన్నా? నేను సుదర్శనుడి సొత్తును గదా! ఇతరు లను నేను చూసే అవసరం ఏమున్నదీ? నన్ను నేను ఎందుకు అవమానించు కోవాలి? ప్రపంచం తలక్రిందులైనా నేను మరొకరిని వరించను. అందుచే, ఇవాళో, రేపో నన్ను సుదర్శనుడికే ఇచ్చి పెళ్ళి చెయ్యి.'' అన్నది.

సుబాహుడు ఇరుకున పడ్డాడు. అతనికి ఏంచెయ్యాలో తోచలేదు. వచ్చిన రాజులు మహాబలవంతులు. హెచ్చు సంఖ్యలో ఉన్నారు. బతిమాలి పామ్మంటే పోరు. తన కూతురికి నచ్చిన సుదర్శనుడికి గాలి తప్ప మరే అండా లేదు. వీరందరి చేతా తనకు చావు తప్పేటట్టు లేదు!

చంద్రమామ