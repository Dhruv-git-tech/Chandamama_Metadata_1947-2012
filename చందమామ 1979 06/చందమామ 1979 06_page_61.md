“భలే దొరికాడురా నీకూ! అతడి ధర్మమా అని నాకు ఈ యేడు నారు మడి ఖర్చూ. శ్రీమా తప్పాయి. నాకు కావలసిన నారు కూడా అతని చేతనే పోయించి, నారు పీకే కూలీ, నాట్లు వేసి కూలీ కూడా అతని చేతనే పెట్టించాను. నువు ఏమాత్రం చేసుకున్నావురా?’’ అని రామయ్య నారాయణ పాలేరును అడుగు తున్నాడు.

వాడు ఇకిలిస్తూ, ‘నేను మిగుల్చు కున్నది ఏ పాటిలెండి? పదేసిమంది కూలీలను పెట్టి, పదిహేనుమందిని పెట్టా నని చెప్పాను,’’ అన్నాడు.

‘నా పైరుకి చీడ పట్టినప్పుడు మందులు కొనటానికి నా చేతిలో దమ్మిడీ లేదు. అంతలో మనవాడు గుర్తుకొచ్చాడు. ‘మందు చల్లించావా, నారాయణా?’ అంటే నన్నే చల్లించమని డబ్బిచ్చాడు. గొప్ప బద్దకస్తుడు గద! వాడి పుణ్యమా అని నా పైరుకు మందు చల్లుకున్నాను,’’ అన్నాడు కనకయ్య పకపకా నవ్వుతూ.

అయ్యా, నేను కూడా చేసిన పని చెబితే పోతుంది. రోజంతా నలుగురి పాలాలలో ఎలకలు పట్టితే అరవై రెండు దొరికాయి. అందరి దగ్గిరా డబ్బులు వసూలు చేసుకుని, మొత్తం ఎలకలన్నీ తీసుకుపోయి. ‘తమ పాలంలో దొరికా యండీ?’ అంటే నమ్మేశా డాయన. అంతా ఎలక్కి పావలా ఇస్తుంటే తాను మూడణాలకు బేరం చేసి, డబ్బు అదా చేశానని సంబర పడ్డాడుగాని, నిజంగా ఆయన చేలో దొరికినవి పది ఎలకలే!’’ అన్నాడు ఎరుకలవాడు.

‘మనం కూడా పని ప్రారంభింతామా?’’ అన్నాడు రామయ్య.

‘తొందరేముందీ?’ మరో గంట ఆగి మొదలు పెట్టుదాం,’’ అన్నాడు కనకయ్య.

చాటునుంచి ఈ మాటలన్నీ విన్న నారాయణకు గుండె జారిపోయింది. మరుసటేడు వాడు తండ్రికి తీసిపోకుండా వ్యవసాయం పనులు చేసి, తన బద్ధకానికి స్వస్తిచెప్పాడు.