గయ్యాలి భార్య

ఒక గ్రామంలో రామన్న అనే యువకుడు అందచందాలు చూసి మోహించి, ఒక పరమ గయ్యాలిని చేసుకుని, చాలా కాలం నరకం అనుభవించి, తన కష్టాలు ఒక స్నేహితుడికి చెప్పుకున్నాడు. ఉంటోకి ఒక సాధువు వచ్చాడనీ, అందరూ తమ కష్టాలు ఆయనకు చెప్పుకుని, వాటిని తొలగించుకునే మార్గం తెలుసుకుంటున్నారనీ స్నేహితుడు రామన్నతో అన్నాడు. రామన్న ఆ సాధువును సందర్శించి, తన బాధ చెప్పుకున్నాడు.

ఆంతా విని సాధువు, “బాబూ, నేను నీలాగే గయ్యాలి భార్యతో వేగలేక, సన్యాసినై తిరుగుతున్నాను. నీకేం సలహా ఇయ్యగలను?” అన్నాడు.

తరవాత రామస్నే పారుగు గ్రామం వెంచేసిన నిత్యానంద స్వాములను కలుసుకుని తన గోడు చెప్పుకున్నాడు.

“నాయనా, నేను కటిక పేదవాణ్ణి. అందుచేత నాకు పెళ్ళి కాలేదు. సంసారం ఎరగను. నీకు సలహా చెప్పే అర్హత నాకు లేదు,” అన్నాడు నిత్యానందుడు.

రామన్న ఆక్కడినుంచి ఒక పాడుబడిన ఇంటి సమీపంలో కూర్చుని ఆలోచిస్తూండగా, ఎవరో వెనకగా వచ్చి బుజం మీద చెయ్యి వేసి, “నాయనా, ఏమిటి నీకు వచ్చిన కష్టం? సన్ను చంద్రయ్య అంటారులే,” అన్నాడు.

రామన్న చంద్రయ్యతో తన కష్టం చెప్పుకున్నాడు. చంద్రయ్య దిత్తరపోతూ, “నేను గయ్యాలి భార్యతో వేగలేక అత్మహత్య చేసుకున్నాను. నా భార్య చావు బతుకుల్లో ఉన్నది. చచ్చి నా వెంట పడుతుందే మోనని హడలిపోతున్నాను,” అని మాయమయాడు. —రాంబాబు