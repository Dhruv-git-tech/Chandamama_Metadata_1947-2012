రామభద్రుడికి చాలా కోపం వచ్చి, హరీనీ, గిరీనీ పిలిచి సంజాయిషీ ఆడిగాడు. వాళ్ళు తమ భార్యల నుంచి జరిగినదంతా తెలుసుకుని, రామభద్రుడితో, “ఇందులో మా వాళ్ళ తప్పేమీ లేదండీ. మీరు మా మీద అధికారం చెయ్యటం సబచుగాని, మీ భార్య మావాళ్ల మీద అధికారం చూపటం సబబు కాదు గదా?” అన్నారు.

ఈ మాటకు రామభద్రుడు మరింత మండిపడి, “నా భార్య మీ భార్యలకు అధికారి కాక పోవచ్చు. కాని నాకు అధికారే! అమె నిర్ణయాన్నిబట్టి నేను మీ ఇద్దరినీ ఉద్యోగాల నుంచి తొలగించు తున్నాను,” అన్నాడు.

హరీ, గిరీ ఎంత నచ్చచెప్ప యశించినా అయన వినిపించుకోలేదు:

రామభద్రుడు వెళ్ళిపోయాక జరిగిన సంగతి ఊళ్ళోవాళ్ళకు తెలిసింది. వాళ్లు ఒక మనిషిని రాజుగారి వద్దకు పంపి, జరిగినది తెలియబరిచారు. ఆ కబురు

నిజమేనని ప్రచండ మహారాజు చారుల ద్వారా రూఢి చేసుకున్నాడు.

ఆ నెల రామభద్రుడికి, జీతం అంద లేదు. అయన కంగారుపడి కోశాధికారిని అడిగితే, “నా కేమీ తెలియదు. వెళ్ళి రాజుగారిని అడుగు,” అన్నాడు కోశాధికారి.

రామభద్రుడు రాజదర్శనం చేసుకుని తన జీతం మాట అడిగాడు.

“ఇంత కాలమూ నువు నా అధి కారంలో పని చేస్తున్నావనుకున్నాను. నీ అధికారి నేను కాననీ, నీ భార్య అనీ ఇటీవలే తెలియవచ్చింది. నీ జీతం సంగతి నీ భార్యనే అడుగు. మళ్ళీ నా వద్దకు వచ్చావంటే నువు ఇంత కాలమూ తీసుకున్న పాత జీతమంతా వసూలు చెయ్యగలను. వెళ్ళు!” అన్నాడు రాజు.

రామభద్రుడికి ఉద్యోగం పొయింది. అప్పటికే హరీ, గిరీ తమ పదవులను రాజు నుంచి తిరిగిపొందారు.