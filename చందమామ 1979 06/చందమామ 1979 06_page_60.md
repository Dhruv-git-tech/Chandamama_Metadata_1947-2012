కనకయ్య, పలకరించి, ''చూడు, నాయనా, పైరుకు తెగులు పడుతున్నది. ఒకసారి మందు చల్లించటం మంచిది. తొందరలోనే ఆ పని చూడు,'' అన్నాడు.

నారాయణ వెంటనే కనకయ్యతో, ''నువ్వేప్పుడు మందు చల్లిస్తావో చెబితే, నేనూ అప్పుడే చల్లిస్తాను,'' అన్నాడు.

''నేను రేపు పొద్దున్నే చల్లిస్తున్నాను. కావాలంటే నువు కుడా రా,'' అన్నాడు కనకయ్య.

నారాయణ కొంచెం తటపటాయిస్తున్నట్టుగా, ''ఒక చిన్న సహాయం చెయ్యగలవా, కనకయ్య? రేపు పొద్దున్నే నాకో చిన్నపని తగిలింది. నువ్వేమీ అనుకోకపోతే, నా పాలానికి కూడా మందు చల్లించి పెడుదూ! ఇప్పుడే డబ్బిస్తాను,'' అన్నాడు.

ఆమాత్రం సహాయం చెయ్యటానికి కనకయ్య సంతోషంగా ఒప్పుకుని, డబ్బు తీసుకున్నాడు.

కోతలు కోసి, కుప్ప వెయ్యటం కూడా నారాయణ పాలం వెళ్ళకుండానే జరిగి పోయింది. ఈ మాత్రం వ్యవసాయం కోసం అందరూ ఎందుకంత హైరాన పడి పోతారో నారాయణకు అర్థం కాలేదు. వాడికి తన సమర్ధతలో ఇప్పుడు పూర్తి సమ్మకం కుదిరింది.

కుప్ప నూర్చటానికి రామయ్యా. కనకయ్య, ఎరుకులవాడూ, నారాయణ పాలేరూ దగ్గిర ఉంటామన్నారు. నూర్పిడి రోజునైనా తాను పాలం కేసి తొంగి చూడకపోతే బాగుండదని, బద్ధకాన్ని ఎలాగో వదిలించుకుని, బాగా తెల్లవారు ఝామునే లేచి, పాలం బయలుదేరాడు నారాయణ.

పాలాలలో ఇంకా చీకటి ఉండగానే నూర్పిళ్ళు ప్రారంభమయాయి. కాని నారాయణ తన పాలం చేరేసరికి, అక్కడ ఇంకా పని మొదలు పెట్టలేదు. అంతా కూర్చుని కబుర్లు చెప్పుకుంటున్నారు. నారాయణ పక్కనే చాటుగా ఆగి, వాళ్ళ మాటలు వినసాగాడు.

చంద మామ