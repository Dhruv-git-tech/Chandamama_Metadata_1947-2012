మటుకు అవసాన దశకు వస్తోంది.
రాజు కళ్ళుతెరిచి బలహీనంగా యుద్ధ వార్తలేమని అడిగాడు.

“మహారాజా! విజయలక్ష్మి మననే వరించనున్నది. శత్రువు ఏకణాన అయినా సంధికి యాచించవచ్చు.” అన్నాడు మంత్రి. ముందు రాజు మరణిస్తాడా, ముందు శత్రువులు కోట ప్రవేశిస్తారా అన్నది పెద్ద ప్రశ్న అయి పోయింది. మహారాజు మరణించిన మరు క్షణం ఏం జరిగినా మంత్రికి అంత బాధ లేదు. కాని అదే జరగలేదు. ఆక్కడ మాణిభద్రుడు తన సేనలతో కోట ముఖ ద్వారం ప్రవేశించే అలికిడికి రాజు కళ్ళు తెరిచి, “మనం గెలిచామా? ఏమిటా కోలాహలం?” అని అడిగాడు.

“మహాప్రభూ! మన సేనలు విజయ ధ్యానాలు చేస్తూ రణరంగం నుండి తిరిగి వస్తున్నాయి!” అన్నాడు మంత్రి.

“నాకు ముందే తెలుసు! నాకు అపజయం లేదు, “అంటూ రాజు తిరిగి కన్ను మూశాడు.

కొద్ది సేపటిలో రాజుభవనాలూ, రాజాంతఃపురమూ మాణిభద్రుడు వశ పరచుకుని దర్పారు ఏర్పాటుచేయించి విదర్భ మంత్రులనూ, సేనాధిపతులనూ రమ్మని అజ్ఞాపించాడు. వెళ్ళక తప్పేది

లేదు. మహామంత్రి, రాజుగారి వేలినుంచి మెల్లిగా రాజముద్రిక తీస్తూండగా మహారాజు కళ్ళు తెరిచి, “ఏమిటిది?” అని అడిగాడు.

“మహాప్రభూ, ఓడిపోయిన శత్రువు లతో సంధి నెరపబోతున్నాము. సంధి పత్రం మీద రాజముద్ర వేయాలి కద, ” అన్నాడు మంత్రి.

ఆకస్మాత్తుగా రాజుకు కొత్త శక్తి వచ్చినట్టయింది. అయన మంత్రి సహాయంతో లేచి కూచుని, “సభకు నేనే వస్తున్నాను. అన్ని ఏర్పాట్లూ చేయించు,” అన్నాడు.

మహామంత్రికి మతి పోయినట్టయింది. ఏమి చెయ్యటానికి తోచక అయన, “చిత్తం

చంద్రమామ