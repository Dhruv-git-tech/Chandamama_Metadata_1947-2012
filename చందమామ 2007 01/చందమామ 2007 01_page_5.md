పాఠకుల లేఖలు

నేస్తుం చందమామకు నూతన సంవత్సర (2007) శుభాకాంక్షలు. పాఠకుల లేఖలు ప్రవేశపెట్టడం ద్వారా, పాఠకుల అభిప్రాయాలు, విమర్శలు, సూచనలు తెలుసుకోవడానికి వీలవుతుంది. నాకు ఊహతెలిసినప్పటి నుంచి చందమామను చదువుతున్నాను. ప్రస్తుతం పాఠశాల ఉపాధ్యాయుడిగా పనిచేస్తున్నాను. పిల్లలకు కథలంటే ఇష్టం కదా! చందమామను చదివి అందులోని కథలను విద్యార్థులకు చెబుతూంటాను. కాలం కంప్యూటర్ యుగాలను దాటి ముందుకు వెళ్ళినా, చందమామ ప్రస్థానం ఎలాంటి ఒడిదుడుకులు లేకుండా ముందుకు సాగాలని కాంక్షీస్తున్నాను. - జానుషాటి శ్రీనివాస్, మిర్యాలగూడా, నల్లగొండ జిల్లా (ఆం.ఫ్రి)

అమృతతుల్యమైన వాక్యాలను పొందుపరచి, సామాన్యుణ్ణి మాన్యుడిగా, అసమానుడిగా మార్చే అద్భుత నీతి కథల పత్రిక చందమామ. మా నాన్న నాకు ఇచ్చిన అమూల్యమైన కానుక చందమామ. భావి భారతపాఠులు తప్పక చదవవలసిన పత్రిక చందమామ. దానిని ప్రారంభించిన శ్రీ బి. నాగిరెడ్డి-చక్రపాణిగార్లు చిరంజీవులు. చందమామ యాజమాన్యానికి నూతన సంవత్సర శుభాకాంక్షలతో,

- ఎల్. రేణుకేశ్వరరావు, సన్నాఫ్ భగవతిరావు, జట్టీ (ఒరిస్సా)

నేను 1951 నుంచి చందమామ పాఠకుణ్ణి. 1998లో కొద్దికాలం ఆగిపోయినప్పుడు ఆప్తుణ్ణి కోల్పోయినట్లనిపించింది. కాని తొందర్లోనే మార్కెట్లో కొచ్చి మమ్మల్ని ఆనందపరిచింది. ఇప్పుడు పిల్లల కథలు, బొమ్మలతో మరింత ముచ్చట గొలుపుతోంది. పాతసీరియల్ 'తోకచుక్క'ను మళ్ళీ ప్రచురిస్తే బావుంటుంది. చందమామ మరింత అభివృద్ధిలోకి రావాలని ఆశిస్తూ,

- కొంపెల్ల సూర్యనారాయణ, హైదరాబాద్ (ఆం.ఫ్రి)