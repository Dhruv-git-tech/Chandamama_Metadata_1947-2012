## న్యాయాధికారి చాతుర్యం

రామవరం గ్రామంలోని కూర్మయ్య ఒంటెద్దు బండి మీద కూరగాయల వ్యాపారం చేస్తూ కుటుంబాన్ని పోషిస్తుండోటాడు. సాయంకాలా నికి కూరగాయలు మిగిలితే, వాటిని కాస్త తక్కువ ధరకు అమ్మటం, లేదా తన ఎద్దుకు మేతగా వేయటం కూర్మయ్య అలవాటు. అందువల్ల అతడి వద్దకూరగాయలు తాజాగా ఉంటాయని పేరువచ్చింది.

ఒకనాడు తన ఆరోగ్యం బాగుండక పోవడంతో, కూర్మయ్య కూతురు పూర్ణమ్మను తోడు తీసుకుని బయలుదేరాడు. మధ్యాన్నం వరకు నాలుగు ఊళ్ళు తిరిగి వ్యాపారం చూసుకుని ఇంటి ముఖం పట్టిన ఆ తండ్రీ కూతుళ్ళకు ఒక కాలువ పక్కన గల ముళ్ళ పొదను తమ గ్రామానికి చెందిన పట్టయ్య ముల్లుకర్రతో పొడుస్తూ కనిపించాడు. దాన్ని చూసిన కూర్మయ్య, “ఏమిటి పట్టయ్య, వెతుకుతున్నావు? కుందేలుగాని కన బడిందా?” అని అడిగాడు కుతూహలంగా.

“కుందేలు కాదు; మంచిరకం తాబేలొకటి కాలువలోంచి బయటకు వచ్చి, ఇప్పుడే ఈ పొదలో దూరింది,” అంటూ వెతకసాగాడు పట్టయ్య.

తాబేలు అనగానే భక్తితో చెంపలు వేసు కున్న కూర్మయ్య, “పట్టయ్య, దాన్ని ఏమీ చేయకు. కూర్మనాథస్వామి మా కులదైవం. నీకు కావాలంటే డబ్బిస్తాను. దాన్ని నాకు ఇవ్వు,” అంటూ రొండిన దోపుకున్న ఆకుపచ్చరంగు డబ్బు సంచీని వెలుపలికి తీశాడు. డబ్బును చూడగానే ఎంతో సంతోషించిన పట్టయ్య, అంతలో వెలుపలికి వచ్చిన తాబే లును కూర్మయ్యకు అప్పగించి, డబ్బు పుచ్చు కుని తన దారిన వెళ్ళిపోయాడు.

అంతవరకు నాలుగు కాళ్ళనూ, తలనూ లోపలికి లాక్కున్న తాబేలు, పూర్ణమ్మదాన్ని ఆప్యాయంగా చేత్తో నిమరడంతో, తలను బయటపెట్టి అటూ ఇటూ వింతగా చూడ సాగింది.