వాగు దరికి చేరారు. అక్కడ ముప్పై మంది బానిసలు, నౌకర్ల కాపలాలో గంధపు చెక్కనరుకుతున్నారు. వాళ్ళను చూస్తూనే స్థూల కాయుడు పెద్దగా నవ్వి, “బానిసలను కొనటానికైన ఖర్చు, వాళ్ళు మోసుకొచ్చే మంచి గంధంచెక్క అమ్మితే వస్తుంది. ఇక, వాళ్ళనమ్మగా వచ్చిన డబ్బంతా లాభమే. ఆహా ఎంత తెలివైనవాళ్ళయ్యా, మీరు!” అన్నాడు.

వర్తకులు ముసిముసి నవ్వులు నవ్వు కుంటూ, తమ నౌకర్లకు ప్రయాణం కావలసిందని హెచ్చరికలు చేశారు. చూస్తూండ గానే నౌకర్లు, బానిసల చేత నరికిన గంధం చెక్క అంతా కట్టలు కట్టించి, వాళ్ళను ఒక సోలుపుగా నడుపుతూ, కొరడాలు ఝిళి పిస్తూ బయలుదేరారు. అందరికన్నాముందు స్థూలకాయుడు నడవసాగాడు.

మహా వృక్షాలతో, చిన్నా పెద్ద జలపాతాలతో, ఊబి నేలలతో మహా భయంకరంగా వున్న అరణ్యంలో పడి, అందరూ సూర్యాస్తమయం వరకూ నడిచారు. వారికి దారి పాడు గునా సింహ గర్జనలూ, ఏనుగుల ఘంకారాలూ వినిపించ సాగినై. అలాంటి సమయాల్లో స్థూలకాయుడు అదిరిపడుతూ, “ఐదు కాసుల కోసం, నేనేం ప్రాణగండం తెచ్చుకోలేదు గదా,” అనుకోసాగాడు భయం భయంగా.

సూర్యాస్తమయమైన కొద్ది సేపటికల్లా అరణ్యాన్ని గాఢాంధకారం అలముకొన్నది. బానిస లందర్నీసమతలంగా వున్న ఒకచోట మందేసి, అడవి మృగాలు మీదపడకుండా వుండేందుకు రక్షణగా, వాళ్ళ చేత చుట్టూ ముళ్ళ పొదలు ఎత్తుగా వేయించారు. ఆ