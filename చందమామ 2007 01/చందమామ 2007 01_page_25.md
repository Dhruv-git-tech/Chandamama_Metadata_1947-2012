దేవుడికి శిక్ష

హేమగిరిలో వుండే ధర్మదాసు ఆఖరి కొడుకు వీరదాసు. చదువుకునే వయసులో చదువుకో కుండా, ఆటపాటలతో గడిపేశాడు. వయసాధ్యాపతి చెడుస్నేహాలు మరిగాడు. పాలం పనుల్లో తండ్రికీ, అన్నలకూ సాయపడడు సరికదా, డబ్బును మంచి నీళ్ళలా ఖర్చుపెడుతూ అందిన చోటల్లా అప్పులు చేశాడు.

అతడు చేసిన అప్పులు నూరు వరహాలు దాటగా, ఒక రోజున అప్పులవాళ్ళందరూ ధర్మదాసు ఇంటికొచ్చి, వీరదాసును నిల దీశారు! ఏంచేయాలో తోచక తండ్రి ధర్మదాసు చింతాక్రాంతుడయ్యాడు. వీరదాసు అన్నలు, తమ్ముడి ఆగడాలకు మండిపడి, “ఈ రోజు నుంచీ వీడికీ, ఇంటికీ ఏ సంబంధం లేదు. చేతనైతే వాణ్ణించి బాకీ వసూలు చేసుకోండి. లేదా వాణ్ణి న్యాయాధికారికి అప్పజెప్పండి,” అనేశారు అప్పులవాళ్ళతో.

అప్పులవాళ్ళు ఇది విని కోపంగా, వీర దాసుతో, ‘రెండు రోజుల్లో మా బాకీలు తీర్చు.

లేకపోతే నిన్ను న్యాయాధికారికి అప్పగిస్తాం,” అని హెచ్చరించి వెళ్ళిపోయారు.

అప్పుడు వీరదాసు, తండ్రీ, అన్నలతో, “ఈసారికి నా అప్పులు తీర్చి, నన్ను కాపాడండి. ఇక మీదట కష్టపడి పనిచేసి, డబ్బు సంపాదించి, మీ బాకీ తీరుస్తాను,” అన్నాడు.

“ఐతే, తక్షణం నువ్వు ఇల్లోదిలి వెళ్ళి సంపాదన మొదలు పెట్టు. నీ బాకీలు తీరే దాకా, నువ్వు తెచ్చిందానికి పది రెట్లిస్తాం,” అన్నారు.

తండ్రి మెత్తబడతాడేమోనని, వీరదాసు ఆశగా ఆయన వంక చూశాడు. కానీ కొడుకు బాగుపడాలంటే వేరే మార్గం లేదని గ్రహించిన ధర్మదాసు కిమ్మనలేదు.

వీరదాసుకు పౌరుషమొచ్చి వెంటనే ఇల్లోదిలి, సుగోపుడనే స్నేహితుణ్ణి కలుసుకుని, తనకొచ్చిన ఇబ్బంది చెప్పుకున్నాడు. సుగోపుడు ఒక్క క్షణం ఆలోచించి, “ధనసంపాదనకు అన్నిటికన్న దొంగతనం సులభమార్గం.