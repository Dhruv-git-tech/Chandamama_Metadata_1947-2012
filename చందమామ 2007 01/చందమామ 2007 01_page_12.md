రాకాసిలోయ

17

[కేశవుడూ, అతడి అనుచరులూ నది ఆవలి తీరం చేరగానే, బానిసల వ్యాపారం చేసే ఒక స్థూల కాయుడి నౌకర్ల చేత ఎదుర్కోబడ్డారు. కేశవుడూ, జయమల్లూ వాళ్ళకు దొరికి పోయారు. ముసలివాడు, కోయయువకుల జాడలేదు. మరుసటి రోజున బానిసలను కొనేందుకు విలువైన దుస్తులు ధరించిన ఇద్దరు వర్తకులు స్థూలకాయుడి గుడారాల దగ్గిరకు వచ్చారు. తరవాత-]

స్థూలకాయుడు వర్తకులకు కేశవుణ్ణీ, జయ మల్లునూ చూపుతూ, “చూశారా, కారు పోతుల్లా ఎలా వున్నారో! నది కవతల వున్న జలపాతం మీది నుంచి, ఛడేల్ మని నదిలోకి ఒక్క దూకు దూకి, ఫటేల్ ఛటేల్ మంటూ కొరమీనుల్లా, ఈ దరికి కనుమూసి తెరిచేం తలో ఈదుకొచ్చారు. వీళ్ళను, ఎక్కడా ఒళ్ళు కంద కుండా, దెబ్బ తగలకుండా పట్టుకునే ప్రయత్నంలో, నా నౌకర్లు పన్నెండు మంది చచ్చారు. ఆహా ఏం, బలం! ఒక్క పిడికిటి పోటుతో ఒక్కొక్కణ్ణి చంపేశారు....”

స్థూలకాయుడు ఇలా మాట్లాడుకు పోతూంటే, వర్తకులలో ఒకడు, “చాలయ్యా, ఆగు! ఇంతకీ ఒక్కొక్కడికీ ఏ పది బంగారు కాసులో ఇవ్వమనవు గదా?” అన్నాడు.

“పది బంగారు కాసులా! మీరూ నన్ను ముంచాలనుకుంటున్నారా? గడిచిన ఇరయ్య నాలుగ్గంటల నుంచీ వీళ్ళను నా బిడ్డల్లా సాకుతున్నాను. వీళ్ళకు ఇంత వరకూ పెట్టిన తిండేముప్పై బంగారు కాసుల పైనచేస్తుంది. వాళ్ళదేం తిండి, ఏం బలం! ఒక పలుగు చేతికిచ్చి చూడండి, కొండల్ని నిలువునా