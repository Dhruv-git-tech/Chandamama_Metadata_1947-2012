గొర్రెపిల్ల తప్పి పోయిందనడంతో, పెద్ద కోడలికి పట్టరాని కోపం వచ్చింది. మండు తూన్న కొరివి కట్టను తీసుకుని తాపోయిని కొట్ట బోయింది. హడలిపోయిన తాపోయీ, ఏడుస్తూ ఇల్లు వదిలి అడవి కేసి పరిగెత్తింది. ఎటు చూసినా కారు చీకటి. “తల్లీ, మంగళా దేవీ! నీవే నాకు దిక్కు. ఈ బాధలు ఇక భరించ లేను. మా అన్నయ్యలను త్వరగా రప్పించు,” అంటూ దీనంగా విలపించ సాగింది.

అదృష్టవశాత్తు, అడవిని ఆనుకుని ఉన్న సముద్రంలో అదే సమయంలో తాపోయీ అన్నలు ఏడుగురూ ఓడలో తిరిగి వస్తున్నారు. వారికి ఆడకూతురి దీనాలాపన వినిపించింది. గాఢాంధకారం అలముకున్న అపరాథి వేళ, అడవిలో రోదిస్తున్నది ఎవరా అని ఆశ్చర్య

పోయారు. ఇద్దరు అన్నదమ్ములు ఓడ నుంచి దిగి ఏడుపు వినిపిస్తూన్న దిశకేసి వెళ్ళారు. అక్కడ ఏడుస్తున్నది తమ చెల్లెలు అని గ్రహించి, “తాపోయీ ఇక్కడికెలా వచ్చావు తల్లీ?” అని అడిగారు దిగ్భోంతితో.

తాపోయీ తన దయనీయ స్థితిని వివరించింది. వాళ్ళు ఆమెను ఓడలోకి తీసుకువెళ్ళారు. అక్కడున్న ఐదుగురు అన్నలు కూడా ఆమెను ఆప్యాయంగా అక్కున చేర్చుకున్నారు. నీలేంది తప్ప తక్కిన తమ భార్యలు తాపోయీ పట్ల కర్కశంగా నడుచుకున్న తీరు గ్రహించి బాధపడ్డారు. వాళ్ళకు సరైన గుణపాఠం నేర్పాలని నిర్ణయించారు.

ఓడ వస్తూన్న వార్త అందగానే, మరునాడు తెల్లవారుతూండగా, ఏడుగురు తోడుకోడళ్ళూ భర్తలకు స్వాగతం చెప్పడానికి సముద్ర తీరా నికి చేరారు. తాపోయీ గురించి భర్తలకు ఏం చెప్పాలో పెద్ద కోడలు మిగతా వారికి మొదటి నేర్పింది. అయితే, పట్టు బట్టలతో ఒంటి నిండా నగలతో అన్నయ్యలతో పాటు తాపోయీ ఓడ నుంచి వెలుపలికి రావడం చూసి దిగ్భోంతి చెందారు. భర్తల కోపం చూసి ఒక్క మాట మాట్లాడలేక పోయారు. ఇల్లు చేరగానే, అన్న దమ్ములు తెచ్చిన కానుకలన్నిటినీ నీలేందికి ఇచ్చారు. తాపోయీ పట్ల నిర్దయగా ప్రవర్తించి నందుకు తక్కినవారిని కఠినంగా శిక్షించారు. ఆ తరవాత అన్నయ్యలు తాపోయిని యువ రాణిలా చూసుకున్నారు.

దాదాపు ఐదు శతాబ్దాల క్రితం తాపోయీ జీవించినట్టు చెప్పుకుంటారు. ఈనాడు కూడా ఒరియా అమ్మాయిలు మంగళాదేవి ఆశీస్సులు పొందడానికి ఒక్కపొద్దులుండి పూజలు జరు పుతూ ‘తాపోయీ పండుగ’ జరుపుకుంటారు.