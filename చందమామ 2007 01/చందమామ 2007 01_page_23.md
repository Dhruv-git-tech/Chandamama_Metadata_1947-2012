విక్రముడు, విరూపాక్షుడు చెప్పినట్టు చేశాడు. యేడాది గడిచేసరికి, చాలామంది ప్రజలతో పాటు వితంగుడిలోనూ మంచి మార్పు వచ్చింది. పైగా అతడు స్తుతీంద్రాన్ని వదులుకుని మంచి పనులు చేయడం ప్రారు భించాడు. విలోమదేశం ధర్మాత్ములకు నిల యంగా మారింది.

బేతాళుడు ఈ కథ చెప్పి, “రాజా, చెడ్డపనులు చేసినా సరే, ఎదుటివారు తనను పొగడాలనీ, తన పంతం నెగ్గించుకునే విషయంలో పట్టుదలతో వ్యవహరించే వితంగుడు హఠాత్తుగా మంచి వాడుగా మారిపోవడానికి కారణం అతనిలో ప్రాణభయం వల్ల ఏర్పడిన అయోమయమే కదా? ప్రాణభయం మనిషి ఆలోచనలను తల్లకిందులు చేయగలదనడానికి వితంగుడిలో వచ్చిన మార్పే ప్రబల నిదర్శనం కాదా? ఈ సందేహాలకు సమాధాను తెలిసి కూడా చొప్పుకోయావో, నీ తల పగిలి పోతుంది,” అన్నాడు.

దానికి విక్రమార్కుడు, “భయాలన్నిటి లోకీ ప్రాణభయం భయంకరమైనదే. అందులో సందేహం లేదు. అయితే, వితంగు

డిలో వచ్చిన మంచి మార్పుకు అది కారణం కాదు. కొందరిలో ప్రాణభయం కన్నా, కీర్తి కాంక్ష బలవత్తరమైనది. చేసిన ప్రతిపనికీ అందరి చేతామెప్పు పొందాలన్నది వితంగుడికి జన్మతః వచ్చిన స్వభావం. అందులో చివరి దాకా ఎలాంటి మార్పూరాలేదు. రాక్షులకు ఆహారమైనవారు చెడ్డవారని ప్రజలు నమ్ముతా రనీ, అలాజరక్కుండా ఉండాలంటే మంచి వాడుగా మారడమొక్కటే మార్గమనీ అతడు గ్రహించాడు. కీర్తికాంక్ష ఉన్నవారు మంచి పనులు చేయడమేకాదు; చెడ్డపనులు కూడా మానగలరు. వితంగుడు ఆ పనే చేశాడు. ఇక స్తుతీంద్రం కారణంగా లభించిన పొగడ్తల కన్నా, రాజు రాయించిన శాసనాలే ఎక్కువ తృప్తినివ్వడంపల్ల అతడు స్తుతీంద్రాన్ని వదులు కున్నాడు. అందువల్ల వితంగుడిలో వచ్చిన మార్పుకు కారణం మరణభయం కాదు; అతని కీర్తికాంక్ష అన్నది సుస్పష్టం,” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టిక్కాడు. - (కల్పితం)

[ఆధారం : “వసుంధర” రచన]