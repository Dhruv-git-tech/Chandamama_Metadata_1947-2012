యానికిలోనై, హఠాత్తుగా మారిపోయిన వితంగుడనే సాహస యువకుడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

విక్రముడు రాజ్యమేలే కాలంలో విలోమ దేశానికి రాక్షస బాధ వచ్చిపడింది. పాతాళం నుంచి రాక్షసులు హఠాత్తుగా భూమ్మీదికి వచ్చి, అందిన మనిషిని భక్తించి వెళ్ళేవారు. ఈ రాక్షసుల బాధను అరికట్టడం ఎలాగా అని విక్రముడు సతమతమవుతూన్న సమయంలో రాజధానికి విరూపాక్షుడనే ముని వచ్చాడు. రాజు ఆయనకు అతిథి మర్యాదలు చేసి, తన సమస్య చెప్పుకున్నాడు. తపోసంపన్నుడైన విరూపాక్షుడి వద్ద ఒక మాయా దర్పణం ఉన్నది. ఆయన పాతాళలోకం రాక్షసురాజు మహాబలిని అందులోకి ఝి్పించి, విక్రముడి సమస్యను వివరించాడు:

మహాబలి వినయంగా, “మునివర్యా, పులికి లేడి ఆహారం. రాక్షసుడికి మనిషి ఆహారం. ఇది దైవనిర్ణయమని మరువక ఈ సమస్యకు తమరే ఒక న్యాయమైన పరిష్కార మార్గం సూచించండి,” అన్నాడు.

విరూపాక్షుడు కాసేపాలోచించి, “ఇక మీదట భూమ్మీది కొచ్చిన రాక్షసులు నరుల్లో పుణ్యాత్ములను వదిలి పాపుల్ని మాత్రమే భుజించాలి. నియమభంగం చేసిన రాక్షసులకు భరించలేని పంటినొప్పిశిక్ష. ధైర్యవంతు డైన నరుడా రాక్షసుడినోట్లో ప్రవేశించి, అభయార్ణయంలోని వనమూలికలతో దంత ధావనం చేస్తేతుప్ప ఆ బాధతగ్గదు,” అన్నాడు.

మహాబలి ఆ నియమానికి అంగీకరించి దర్పణం నుంచి మాయమయ్యాడు. ముని మాయాదర్పణాన్ని విక్రముడికిచ్చి, “నీకే దైనా ఇబ్బంది కలిగితే నన్ను తలుచుకో. నేనీ అద్దంలో కనబడి పరిష్కార మార్గాలు చెబుతాను,” అని వెళ్ళిపోయాడు.

ఆ తరవాత రాక్షసుల వాతబడే నరుల సంఖ్య క్రమంగా తగ్గుతూ వచ్చింది. మహాబలితో విక్రముడి ఒప్పందం గురించి దేశమంతా ప్రచారం కావడంతో రాక్షసుల వాతబడ్డవారు పాపాత్ములని అంతా నమ్మసాగారు. అలా దేశపౌరుల్లో పాపభీతి కూడా బాగా పెరిగింది.

ఆ కాలంలోనే అభయార్ణ్యాన్ని ఆనుకుని వున్న వికాసపురం గ్రామంలో శ్రీతంగుడనే భూస్వామి, అందరికీ సాయపడుతూ చుట్టుపక్కల మంచివాడన్న పేరు తెచ్చుకున్నాడు. ఆయనకు లేకలేక కలిగిన ఒక్కగానొక్క బిడ్డ