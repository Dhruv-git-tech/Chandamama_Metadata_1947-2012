మరో ఆరు నెలలలో మీ అభిమాన పత్రిక చందమామ అరవైయవ జన్మదినోత్సవం జరుపుకోనున్న
విషయం మనకందరికీ తెలిసినదే. యువతరం పాఠకులకూ, బాలసాహిత్యాభివృద్ధికీ చందమామ
చేస్తూన్న సేవలను గుర్తించి, ఇటీవల తిరుపతి తెలుగు సంస్కృతి వికాస వేదిక, గుంటూరు
శ్రీ వేంకటోవ్వర బాల కుటీర్ చందమామ సంపాదకుణ్ణి సత్కరించాయి. పత్రిక ప్రచురణకర్తగా,
సంపాదకుడిగా ఆయన చేస్తూన్న కృషిని ప్రత్యేకంగా ప్రశంసిస్తూ అభినందించాయి. ఆ
సత్కారాలను సంపాదకులు వ్యవస్థాపకులకు సవినయంగా అంకితమిచ్చారు.

అరవై వసంతాలు నింపుకుంటూన్న సంల్లాల పత్రిక చందమామును సత్కరించినందుకు ఈ
రెండు సంస్థలకూ, ముఖ్యంగా తెలుగు సయ్స్కృతి వికాస వేదిక అధ్యక్షులు శ్రీ భూమన కరుణాకర
రెడ్డి గారికీ, శ్రీ వేంకటోవ్వర బాల కుటీర్ సంస్థాపకులు డా. మంగాదేవిగారికీ హృదయ పూర్వక
కృతజ్ఞతలు తెలియజేస్తున్నాం. చందమామ పాఠకులకూ, అభిమానులకూ, శ్రేయోభిలాపులకూ
లభించిన సత్కారంగానే దీనిని భావిస్తున్నాం.

అరవై సంవత్సరాలుగా చందమామ బాలసాహిత్యానికి చేస్తూన్న సేవలను కొనియాడుతూ
ఇటీవల వ్యాసాలను ప్రచురించిన వార్తాపత్రికలకూ, ప్రత్యేక కార్యక్రమాలను ప్రసారం చేసిన
టీవీ ఛానళ్ళకూ కృతజ్ఞతలు తెలియజేస్తున్నాం.

పాఠకులు ఇన్ని సంవత్సరాలుగా అందిస్తూన్న ఆదరాభిమానాలకు కృతజ్ఞతలు తెలియ
జేస్తున్నాం. ఇప్పటిలాగే మునుముందు కూడా పాఠకుల ఆదరాభిమానాలను చూరగొనగల
దని చందమామ విశ్వసిస్తూ, అందరికీ నూతన సంవత్సర శుభాకాంక్షలు తెలియజేస్తున్నది.

- ప్రచురణకర్త