వీటి ఫలితంగా అనాథపిండకుడు పేద
వాడైపోయాడు. ఆయన భిక్షువులకింకా భోజ
నాలు పెడుతూనే ఉన్నాడు గాని, వెనకటి
విందులిప్పుడు లేవు.

ఒకనాడు బుద్ధభగవానుడు అనాథపిండకు
డిని, “ఇంకా దానాలు చేస్తూనే ఉన్నావా?”
అని అడిగాడు.

అనాథపిండకుడు ఎంతో ఆవేదనపడుతూ,
“స్వామీ, దానాలైతే చేస్తూనే ఉన్నాను గాని,
నేనిప్పుడు దానం చేసేది గంజి మాత్రమే!”
అన్నాడు.

బుద్ధుడాయన బాధ గమనించి, “విచారిం
చకు, నాయనా! దానం చేసేవారి హృదయం
మంచిదిగా ఉన్నంత కాలమూ, చేసే దానం
గంజే అయినా కూడా అది తప్పకుండా
మంచిదిగానే ఉంటుంది,” అన్నాడు ఓదా
ర్పుగా.

అనాథపిండకుడు పేదవాడైపోయాడు
గనక ఇప్పుడు క్షుద్రదేవత ధైర్యంగా ఆయన
వద్దకే వెళ్ళి, “ఏమయ్యా, ఇంకా ఈ బుద్ధుణ్ణి
ఎందుకు చేరనిస్తావు? హాయిగా నీ వ్యాపారం
చూసుకో. పోయిన డబ్బంతా తిరిగి సంపా
దించుకో. నేను మీయింటి నాలుగో ప్రాకారం
మీద ఉండే దేవతను. నీ మంచి కోరి చెబుతు
న్నాను,” అన్నది.

అనాథపిండకుడు ఆమెతో, “తక్షణం నా
ఇల్లు వదిలి వెళ్ళిపో,” అన్నాడు కోపంతో.

“పోక, నువ్వు చెప్పేవరకు ఇక్కడే కూర్చుం
టాననుకున్నావా ఏమిటి? ఇంతకన్న మంచి
ఇళ్ళే దొరుకుతాయి!” అంటూ ఆ క్షుద్ర
దేవత అప్పటికప్పుడే తన పిల్లల మూకను

మెంటబెట్టుకుని అనాథపిండకుడి ఇల్లు విడిచి
వెళ్ళిపోయింది.

కాని ఆమె ఎంత వెతికినా అంత మంచి
ఇల్లు మరొకటి దొరకలేదు. ఎక్కడెక్కడో వెదికి
చూసింది. అయినా ప్రయోజనం లేక
పోయింది. అటువంటి ఇల్లు వదిలినందుకు
ఆమెకు పశ్చాత్తాపం కలిగింది. కాని విడిచి
వచ్చిన ఇంటికి తిరిగి ఏ ముఖం పెట్టుకు
పోవాలో తెలియక, ఆమె గ్రామదేవత సలహా
కోసమై వెళ్ళింది.

“ఆ ఇల్లు విడిచి రావడం నీదే పొరపాటు.
మళ్ళీ అక్కడికి వెళ్ళాలంటే ఒకపని చెయ్యి.
అనాథపిండకుడికి వర్తకులు పద్ధెనిమిది
కోట్లు బాకీ ఉన్నారు. నువ్వు అతడి గుమాస్తా
రూపంలో వర్తకుల వద్దకు వెళ్ళి ఆ పద్ధెనిమిది
కోట్లూ వసూలు చెయ్యి. అనాథపిండకుడి