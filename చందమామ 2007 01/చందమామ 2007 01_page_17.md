బంధించబడి వున్న బానిసల గుంపు మీద
పడి, ఇద్దరు ముగ్గుర్ని తన పంజా దెబ్బలతో
గాయపరిచింది.

కేశవుడూ, జయమల్లూ ఒకే జట్టుగా
నెగళ్ళ దగ్గిరకు పరిగెత్తి, మండుతున్నరెండు
కట్టెపుల్లలను తీసుకుని, “బాణాలు వేసి
సింహాన్ని మరింతగా రెచ్చకొట్టకండి. దాన్ని
మేం బయటికి తరిమేస్తాం!” అంటూ
సింహంకేసి పరిగెత్తారు.

మండుతూన్న కట్టెపుల్లలను చూస్తూనే,
సింహం ఓ తృటికాలం తటపటాయించి,
అంతలోనే పైద్దగా కోరలు చాచి, ముందున్న
కేశవుడి మీదికి లంఘించింది. కేశవుడు దాని
పంజా దెబ్బను తప్పుకుంటూ, తన చేతిలో
వున్న మండే కట్టెను దాని మీదికి విసిరాడు.
మంట తన శరీరాన్ని తాకగానే సింహం ఒక్క
సారి పెద్దగా గర్జించి వెనక్కు తిరిగింది. అదే
సమయంలో జయమల్లు తన చేతిలో వున్న
కట్టెను దాని వెన్నుకు తగిలేలా కొట్టాడు.

సింహం మెరుపులా ముళ్ళపాదలమీంచి
లంఘించి అరణ్యంలోకి పారిపోయింది.
స్థూలకాయుడూ, వర్తకులిద్దరూ కేశవుడూ

జయమల్లుల దగ్గిరకు వచ్చారు. స్థూల
కాయుడు నిలువెల్లా వణికి పోతున్నాడు.
వర్తకుల మాట చెప్పనవసరమే లేదు.

“మీ ఇద్దరూ, మమ్మల్ని ఎంతో ధన నష్టా
న్నుంచి కాపాడారు. ఇద్దరు బానిసలు
చచ్చారు, ఒకడు గాయపడ్డాడు. అదేమంత
పెద్ద నష్టం కాదు. మీరు చూపిన ధైర్యానికీ,
చేసిన సహాయానికీ, ఈ నాటి నుంచీ మీకు
తిన్నంత అహారం పెట్టదలిచాం,” అన్నాడొక
వర్తకుడు.

“ఓ అలాగే చేద్దాం. కీల నగరంలో వీళ్ళిద్ద
రినీ అమ్మేటప్పుడు, ఈ జరిగిన సంగతి
గుర్తుంచుకుని, కొంచెం మంచి ధర రాబ
ట్టాలి. ఒకవేళనేను మరిచిపోతే, నువ్వు కాస్త
గుర్తుచెయ్యి,” అన్నాడు రెండో వర్తకుడు,
తన తోటివాడితో.

“అందరూ కలిసి నన్ను ముంచారు.
వీళ్ళింత అసహాయ శూరులని తెలిస్తే, అరవై
కాసులకు అమ్మేవాడినా? నేను గుణ్ణమయి
పోయాను..... దివాళా ఎత్తిపోయాను....”
అంటూ స్థూలకాయుడు కుప్పిగంతులు
వేయసాగాడు.
-(ఇంకావుంది)

జనవరి 2007

18

చందమామ