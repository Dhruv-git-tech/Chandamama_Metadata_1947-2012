రక్షణల మధ్య రెండు మూడు చోట్ల పెద్ద నెగళ్ళు వెలిగించారు. ఆ తరవాత అందరికీ ఎండు రొట్టెలూ, కాల్చిన మాంసమూ ఆహా రంగా పెట్టారు.

రాత్రి గడుస్తున్న కొందికీ ముళ్ళ పాదల కావలి నుంచి సింహాలు చేసే గర్జలు అధికం కాసాగాయి. కేశవుడూ, జయమల్లూ పక్క పక్కల పడుకుని తమ భవిష్యత్తును గురించి తీవ్రంగా మథన పడసాగారు. కేశవుడికి తన తండ్రి ఏమయిపోయాడన్న దిగులు అధికం కాసాగింది.

“మల్లూ, మా అయ్య క్షేమంగా వుండి వుంటాడంటావా?” అని అడిగాడు కేశవుడు.

“అతడి కొచ్చిన ప్రమాదం ఏమీ లేదు. ఈ అరణ్యంలోనే ఎక్కడో కోయ యువకు లిద్దరితో దాక్కుని వుంటాడని నా నమ్మకం,” అన్నాడు జయమల్లు.

కేశవుడికి జయమల్లు మాటల్లో విశ్వాసం కలగలేదు. అతడు మరేదో ప్రశ్నించ బోయేం తలో హఠాత్తుగా సింహ గర్జనలు ఆగిపోయినై. కేశవుడు ఉలిక్కిపడి లేచి కూచుంటూ, “మల్లూ, అంతా నిశ్శబ్దం అయింది. ఏదో ప్రమాదం...” అనేంతలో, భీకరంగా గర్జిస్తూ ఒక సింహం ముళ్ళ పాదల మీది నుంచి కుప్పించి లోపలికి దూకింది. నిద్రపోతున్న బానిసలంతా ఒక్కసారి లేచి, హాహాకారాలు చేశారు. స్థూలకాయుడూ, వర్తకులిద్దరూ కీచుమనే గొంతులతో, “బాణాలు.... కత్తులు... ఈటెలు.... చంపండి, సింహాన్ని చంపండి!” అని తమ నౌకర్లను హెచ్చరిస్తూ ఒక పక్కకు పారిపోయారు.

నౌకర్లు సింహం మీదికి రివ్వరివ్వ మంటూ బాణాలు వదిలారు. కాని, ఒక్కటీ దాన్ని తాక లేదు. ఈ లోపల సింహం, గొలుసులతో