య్యను నిలదీశాడు. ఏం జరుగుతున్నదీ తెలియక కూర్మయ్యకు నోట మాట రాలేదు.

“ఏమిటి మీరనేది? కాస్త వివరంగా చెప్పండి రామలింగయ్యా,” అని అడిగాడు న్యాయాధికారి.

“పూర్ణమ్మకూ, మా అబ్బాయికీ ఇదే ఊళ్ళో ఆరు నెలల క్రితం వివాహం జరిగింది,” అన్నాడు రామలింగయ్య.

“నిజంగానేపూర్ణమ్మకు ఆరు నెలల క్రితం మీ అబ్బాయితో వివాహం జరిగి ఉన్నట్టయితే, పట్టయ్య చేసే ఆరోపణలు చెల్లవు,” అన్నాడు న్యాయాధికారి గంభీరంగా.

సరిగ్గా అప్పుడే ఒక వృద్ధుడు జనంలోంచి ముందుకు వచ్చి, పట్టయ్యను పరిశీలనగా చూస్తూ, “ఒరే పట్టయ్యా, నీ పాపిష్ఠిబుద్ధులు ఇంకా పోలేదా? ఎడా పెడా అప్పులు చేసి ఊరి నుంచి పారిపోయావు కదా? మళ్ళీ ఎప్పుడు వచ్చావు?” అన్నాడు.

పథకం బెడిసి కొట్టి, పరిస్థితి తనకు ప్రతి కూలంగా మారడంతో పట్టయ్య అక్కడినుంచి పారిపోవడానికి చూశాడు. కాని కొందరు అతన్ని చుట్టుముట్టి పట్టుకున్నారు. మల్ల

య్యతో సహా అతడి వెంటవచ్చిన గ్రామస్థులు దిక్కుకొకరు పారిపోయారు.

“ఇలాంటి దుష్టుణ్ణి కఠినంగా శిక్షించుల్లి వదిలి పెడితే పలువురు అమాయకులు వ్యష్టపోతారు,” అన్నారు న్యాయాధికారితో అక్కడ చేరిన వాళ్ళు. పట్టయ్యకు మూడు నెలల కారాగార శిక్ష విధించాడు న్యాయాధికారి.

సమయానికి వచ్చి కాపాడిన న్యాయాధి కారికి కూర్మయ్య కృతజ్ఞతలు తెలియజేశాడు.

“నీలాంటి నిజాయితీ పరులకు దుష్టుల వల్ల సమస్యలు ఎదురైనా అవి మంచు తెరల్లా తొలగిపోతాయి. అయినా సమయానికి నేనిక్కడికి రావడానికి కారణం నీ కుమార్తె పూర్ణమ్మ. వీధిలో గొడవ పడుతూంటే, ఆమె పెరటి దారిగుండా ధైర్యంగా వచ్చి, నన్ను చూసి సంగతి వివరించి సాయం అర్థించింది. పట్టయ్య అసూయతో నిన్ను వంచించడానికి పథకం వేశాడని గ్రహించాను. నా మనుషులతో నాటకం ఆడించి, దోషిని పట్టుకుని శిక్షించగలిగాను,” అన్నాడు న్యాయాధికారి.

చిన్నగా నవ్వుతూన్న తన కుమార్తెను అభినందిస్తూన్నట్టు చూశాడు కూర్మయ్య.