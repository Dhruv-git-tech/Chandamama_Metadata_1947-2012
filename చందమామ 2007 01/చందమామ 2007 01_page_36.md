నేలపై కూర్చుని, ఆమె చేతులను తన చేతు ల్లోకి తీసుకుని, “తాపోయో, నాతో మాట్లాడవా? నీ సమస్య ఏమిటో నాతో చెప్పు. నేను దాన్ని పరిష్కరించడానికి మార్గం చెబుతాను,” అన్నది ఆప్యాయంగా.

తాపోయో మెల్లగా తలపైకెత్తి వదినె కేసి చూస్తూ, “నేను మట్టి బొమ్మలతో ఆడుకుంటూంటే ఒక ముసలవ్వ నన్ను ఎగతాళి చేసింది. నేను కావాలంటే మా నాన్న నాకు బంగారు చందమామను తెచ్చివ్వగలడట. నిజంగానా బాబీ. నాకు అది ఒకటి కావాలి,” అన్నది మెల్లగా.

“అదన్న మాట నీ సమస్య! నేనీ సంగతి మీ అమ్మకు చెబుతాను. ఆమె మీ నాన్నకు చెబుతుంది. తుప్పుకుండా ఆయన నీకు బంగారు చందమామ తేగలడు. విచారించకు. ఇప్పుడే మోనీ దగ్గరున్న బొమ్మలతో హాయిగా ఆడుకో,” అంటూ నీలేంది ఆమెను గదినుంచి వెలుపలికి నడిపించింది.

వర్తకుడు మధ్యాహ్నం భోజనానికి వచ్చిన ప్పుడు ఆయన భార్య, తాపోయో కోరికను మెల్లగా విన్నవించింది. వర్తకుడు చిన్నగా నవ్వి, “విశ్రాంతి తీసుకుంటున్నప్పుడు, తాపోయోని నావద్దకు పంపించు. ఎంత పెద్ద బంగారు చందమామ కావాలో అడిగి తెలుసుకుంటాను,” అన్నాడు.

ఆ తరవాత ఆయన భోజనం ముగించి, పడుకోబోతూండగా, “నాన్నా, నన్నుపిలిచారా?” అంటూ తాపోయో గదిలోకి అడుగు పెట్టింది.

“రా తల్లీ, రా. బంగారు చందమామ కావాలన్నావట కదా? ఎంత పెద్దది కావాలి? భోజనం పళ్ళెం అంత ఉంటే చాలా?” అంటూ వర్తకుడు కూతురిని ఆప్యాయంగా దగ్గరికి తీసుకున్నాడు.

తాపోయో మరేమీ మాట్లాడకుండా చిన్నగా

నవ్వసాగింది. “నువ్వు దాంతో ఆడుకోవాలి. అంతే కదా! అది ఎంత పెద్దదిగా ఉండాలో నాకు తెలుసు. త్వరలోనే చేయిస్తాను. నువ్వు వెళ్ళి బువ్వ తిను. మంచి పాపవు కదూ,” అంటూ తండ్రి కూతుర్ని ఆప్యాయంగా కౌగి లించుకుని ముద్దిచ్చాడు.

వర్తకుడు స్వర్ణకారుణ్ణి పిలిపించి బంగారు చందమామను తయారు చేయమని చెప్పాడు. అతడు వెంటనే ఆ పనికి పూనుకున్నాడు. అయితే, దురదృష్ట వశాత్తు, అది తయారు కావడానికి ముందే హఠాత్తుగా తీవ్ర అనారోగ్యా నికి గురైన వర్తకుడు మరణించాడు. అది తయారై, స్వర్ణకారుడు తీసుకువచ్చి ఇచ్చే సరికి తాపోయో తల్లి కూడా చనిపోయింది. తాపోయో విషాదానికి అంతులేకుండా పోయింది. తను బంగారు చందమామను కోరడం వల్లే, తన