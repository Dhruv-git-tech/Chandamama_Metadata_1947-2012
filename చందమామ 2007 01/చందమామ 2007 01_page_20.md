వితంగుడు. మితిమించిన గారాబం వల్లనో ఏమో వితంగుడు చిన్నప్పటి నుంచీ స్వార్థ పరుడుగా తయారయ్యాడు. ఇంట్లో అందరూ మెచ్చుకుంటే సంతోషపడి, బయటి పిల్లలు కూడా తనను మెచ్చుకోవాలని ఉబలాట పడేవాడు. మెచ్చని వాళ్ళను తిట్టేవాడు. దాంతో చుట్టుపక్కల పిల్లలు అతనికి దూరంగా ఉండేవారు. ఈ విషయమై అతడు తన తాతకు ఫిర్యాదు చేస్తే అయన, “బయటి వాళ్ళు నిన్ను మెచ్చాలంటే, వాళ్ళకు నచ్చేలా మసలుకోవడం తప్ప వేరే మార్గం లేదు,” అని హెచ్చరించాడు.

“నేను నాక్షిటమైనపనులేచేస్తాను. వాళ్ళకు నచ్చే పనులు చేయను. అయినా వాళ్ళు నన్ను మెచ్చుకోవాలి,” అన్నాడు వితంగుడు.

వితంగుడికి ఇంకా బుద్ధి వికసించలేదని గ్రహించిన తాత, అతన్ని ఆ ఊళ్ళోని మహా పండితుడు విద్యానాథుడి వద్ద విద్యాభ్యాసా నికిపంపాడు. అక్కడ అందరిమెప్పూ పొందా లన్న కాంక్షతో వితంగుడు ఎంతో కష్టపడి చదివాడు, చేరిన ఒక్క సంవత్సరంలోనే అందరిలోకీ మిన్న అయ్యాడు. కానీ, తనను మెచ్చుకోరేమని ప్రతిరోజూ సాటి శిష్యులతో గొడవపడుతూండేవాడు. వాళ్ళు విసిగిపోయి గురువుకు చెప్పారు. గురువు అతన్ని సంజా యిషీ అడిగాడు.

“నేను శిష్యులందరిలోకీ మిన్న. వాళ్ళు నా తెలివిని మెచ్చుకోవడానికి బదులు ఫిర్యాదుచేస్తే, తమరు వాళ్ళను మందలించక పోవడం అశ్చర్యంగా ఉంది,” అన్నాడు వితం గుడు నిష్ణూరంగా.

“శిష్యుల్లో మిన్న కాబట్టినీకు తెలివి ఉంది. తోటి శిష్యులు నిన్ను ఇష్టపడడం లేదు కాబట్టి ఆ తెలివి నీకు ఉపయోగపడడం లేదు. డబ్బయినా, తెలివైనా అక్కరకొస్తేనే విలువ. తమకు ప్రయోజనం లేకపోతే, గొప్ప వాళ్ళను కూడా ఎవరూ మెచ్చుకోరు. కాబట్టి నిన్ను అందరూ మెచ్చుకోవాలంటే, పది మందికీ ఉపయోగపడే పనులు కూడా చేయాలి,” అన్నాడు విద్యానాథుడు.

ఆ మాట నచ్చని వితంగుడు తన పద్ధతి మార్చుకోలేదు.

అలా కొన్నేళ్ళు గడిచిపోయాయి. ఒక నాడు ఉదయం విద్యానాథుడు శిష్యుల్ని అభయారణ్యానికి వెళ్ళి, వనమూలికలు తెమ్మ న్నాడు. అందరూ వెళ్ళారు. అయితే, వితం గుడు మాత్రం అరణ్యానికి వెళ్ళకుండా గురువు దగ్గరే ఉండిపోయాడు.