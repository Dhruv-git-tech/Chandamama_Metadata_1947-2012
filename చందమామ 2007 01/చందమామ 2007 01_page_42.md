ఇది జోగిరాజుకు పక్కనేవున్న శకారుడికి
నచ్చలేదు. ఆయన సాధువుతో, “స్వామీ!
పూజామందిరంలో వుండే కంచువిగ్రహాల
ధరరెండు వరహాలకు మించదు. ఆ తర్వాత,
అప్పటికే ఒకసారి అమ్ముడు పోయిన ఆ
బొమ్మనింకా హెచ్చు ధరకు కొనే వాళ్ళుం
టారా? కాబట్టి తమరు, నా మిత్రుడికి వేరే
దైనాసులభమార్గం ఉపదేశించమని కోరుతు
న్నాను,” అన్నాడు.

సుదర్శనుడు నవ్వి, “నాయనా! దైవ
లీలలు విచిత్రాలు. ఈ విషయమై ఇన్ని
సందేహాలు వెలిబుచ్చిన నీవే, నీ మిత్రుడికి
అన్నింటా సాయపడతావేమో! ఎవరు చూడో
చ్చారు?” అన్నాడు.

అందుకు శకారుడు, “నా మిత్రుడికి
డబ్బు అప్పివ్వగలనేమో కానీ, చిన్న కంచు
విగ్రహాన్ని నూరు వరహాలిచ్చి కొనే అవివేకాన్ని
మాత్రం ప్రోత్సహించను,” అన్నాడు.

ఆ మాటలు విని జోగిరాజు హతాశుడై,
తనకు అదృష్టయోగం లేదనే అనుకున్నాడు.
తర్వాత సుదర్శనుడు, ఆ ఊరి నుంచి వెళ్ళి
పోయాడు.

ఒకనాటి మిట్టమధ్యాహ్న సమయంలో
ఎండ ఫెళ్ళున కాస్తూంటే, శకారుడు, ఆయన
భార్య చారుమతి వేడి భరించలేక పెరట్లోకి
వచ్చి, మామిడి చెట్టు నీడలో కూర్చున్నారు.
అప్పుడెవరో కొత్తవాడు వస్తే, పనివాడు వెళ్ళి
పెరటి తలుపు తీసి అతణ్ణి, యజమాని
వద్దకు తీసుకువచ్చాడు. ఆ వచ్చినవాడు
శకారుడికి నమస్కరించి, మంచి నీళ్ళు కావా
లని సైగచేశాడు. చారుమతి చుట్టున లోపలకు

వెళ్ళి, ఓ లోటాతో నీళ్ళు తెచ్చి ఇచ్చింది.
అతడు గట్గటా నీళ్ళుతాగి, శకారుడితో, “నా
పేరు మాల్యుడు. నా వృత్తివ్యాపారం. ఒంటెద్దు
బండిలో దేశమంతా తిరుగుతూ వివిధ
ప్రాంతాల్లో లభించే విలక్షణమైన వస్తువులు
కొని, ఒక ప్రాంతానివి మరో చోట అమ్ముతూం
టాను. ఈ ఉదయమే ఈ ఊరొచ్చాను. సగం
పైగా సరుకు అమ్ముడైంది. ఆ సంతోషంలో
ఎండ ముదిరిందని చూసుకోలేదు. చెప్ప
లేనంత ఆకలిగావుంది. పూటకూళ్ళ ఇంటికి
దారి చూపిస్తారా?” అన్నాడు.

శకారుడు నవ్వి, “ఆకలితో వచ్చిన వాళ్ళకు
ఆతిథ్యమివ్వడం, మా సంప్రదాయం. నీకు
పూటకూళ్ళ ఇల్లే కావాలనుకుంటే మాత్రం
నేను దారి చూపను; వెళ్ళి ఇంకెవరినైనా
అడుగు,” అన్నాడు.