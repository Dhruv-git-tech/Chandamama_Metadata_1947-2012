భారత దర్శిని

అసమాన ధైర్యం – అద్భుత సంగీతం

అభేద్యమైన గ్యాలియర్ కోటలోపల తోమార్ రాజు మాన్‌సింగ్ (1486-1516) నిర్మించిన మన్ మందిర్ భవనం ఉంది. సంగీతం అంటే అత్యంత అభిమానం గనక, వసారాలో ఉన్నా సంగీతం వినిపించేలా ఆయన ఆ భవనాన్ని నిర్మించాడు. సంగీతమే మృగనయని అనే ఒక గిరిజన యువతిని ఆయన చేరువకు చేర్చింది. ఆయన ఒకసారి వేటకు వెళ్ళి, ఏనుగుపై తిరిగి వస్తూండగా, దారికి అడ్డంగా రెండు ఆబోతులు పోట్లాడుకుంటూ ఉండడంతో, ఏనుగు ముందుకు వెళ్ళలేక అలాగే నిలబడి పోయింది. అప్పుడు కొందరు గిరిజన యువతులు అటుకేసి వచ్చారు. వాళ్ళు కూడా ఆ దృశ్యాన్ని చూసి భయపడి పోయారు. కాని, వాళ్ళల్లో ఒక యువతి మాత్రం ధైర్యంగా పోట్లాడే ఆబోతుల వద్దకు ధైర్యంగా వెళ్ళి, వాటిని విడదీసింది. ఆమె పేరు మృగనయని. మాన్‌సింగ్ ఆమెను తన భవనానికి ఆహ్వానించాడు. అక్కడ ఆమె రాజును తన శ్రావ్యమైన సంగీతంతో మురిపించింది. రాజు ఆమెను పెళ్ళాడాలని అనుకున్నాడు. అయితే, ఆమె గుజార్ తెగకు చెందిన గిరిజన యువతి కావడంతో, పెళ్ళాడలేక పోయాడు. ఆమె కోసం ఆయన ఒక ప్రత్యేక భుషనం నిర్మించి, దానికి గుజారీ మహల్ అని పేరు పెట్టాడు. ప్రస్తుతం అది పురాతత్వ వస్తు ప్రదర్శన శాలగా ఉంటున్నది.

మీకు తెలుసా?

కురుక్షేత్ర యుద్ధంలో యుధిష్ఠురుడి రథం మీది ధ్వజం జంట మృదంగాలు.
భీముడి రథానికి సింహధ్వజం ఉండేది. అర్జునుడి ధ్వజం కపిరాజు!

India's largest selling sweets and toffees.