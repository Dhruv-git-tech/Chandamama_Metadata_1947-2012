పిండిచేసి మరీ చూపెడతారు!” అన్నాడు స్థూలకాయుడు.

వర్తకుల్లో ఒకడు చిరునవ్వు నవ్వుతూ కేశవుణ్ణి సమీపించి, తన చేతికర్రతో అతడి భుజం మీద ఒక్కపోటు పాడిచాడు. కేశవుడికి బాధా, ఎక్కడలేని కోపమూ కలిగింది. కాని, అతడు నిబ్బరంగా ఊరుకున్నాడు. వర్తకుడు పెద్దగా నవ్వుతూ, స్థూలకాయుడి కేసి తిరిగి, “వీళ్ళను గురించి నువ్వు చెప్పిందాంట్లో కొంత నిజం వున్నట్టుంది. ఆదెబ్బకు మరొక డైతే కీచు మనవలసిందే,” అన్నాడు.

ఈ మాటలకు స్థూలకాయుడు పరమా నందం చెందిపోయి, “అహా, నే చెప్పలా? ఒక్కొక్కడూ ఒక్కో ఏనుగు గున్నను కోండి!” అన్నాడు.

“అంత కర్ర పోటుకూ కుయ్ కయ్ మనలేదు. ఒకవేళ వాడు మూగి వెధవ కాదు

కదా?” అంటూ రెండో వర్తకుడు, కేశవుడికి దగ్గిరిగా వెళ్ళి, “ఏరా, నీకు మాట్టాడటం చాతవ్వా? నీ పేరేమిటి?” అని అడిగాడు.

కేశవుడు పొంగి వస్తున్న కోపాన్ని అణుచు కుంటూ, “కనిష్ఠుడు! మనుషుల్ని పశువుల్లా క్రయవిక్రయాలు చేసే మీకు పేర్లతో పనే మిటి?” అన్నాడు.

“అహా చూశారా, ఎంత తెలివైన జవా బిచ్చాడో? శాస్త్రపురాణాల్లోకి ఎక్కాలిసిన మాట!” అన్నాడు స్థూలకాయుడు పొంగి పోతూ.

“అఘోరించాడు! ఎన్ని నీతివాక్యాలూ, ధర్మపన్నాలూ అయితే ఒక బంగారు కాసు చేసేట్టు! సరే, ధర తేల్చు. ఇద్దరికీ కలిపి ముప్పై కాసులిచ్చుకుంటాం, సరా?” అన్నాడు వర్తకుడు.

“ఇద్దరికీ కలిపి ముప్పై కాసులు! నన్ను నాశనం చేస్తే మీకేం ఒరుగుతుంది? నేను మునిగి పోతే మీక్కలిగే లాభం ఏమిటి? దేవుడి సాక్షిగా చెపుతున్నాను. వీళ్ళిద్దర్నీ పట్టుకునే ప్రయత్నంలో నా నౌకర్లు పన్నెండు మంది చచ్చారు,” అంటూ స్థూలకాయుడు నెత్తీ నోరూ కొట్టుకోసాగాడు.

వర్తకులిద్దరూ కొంచెం దూరంగా వెళ్ళి, కొద్దిసేపు సంప్రతించుకుని తిరిగి బానిస వ్యాపారి దగ్గిరకు వస్తూ, “అఖరి మాటగా నలభైకాసులిస్తాం. ఇష్టమైతే అమ్ము, లేకపోతే లేదు. మా కవతల చాలా పనులున్నై. ఇంకా ఇరవైమంది బానిసలను కొని, ఆ కొండవాగు పక్కన వుంచి వచ్చాం. త్వరగా ప్రయాణమై పోవాలి,” అన్నారు.