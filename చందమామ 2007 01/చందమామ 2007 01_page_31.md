మహానీయుల జీవితాల్లో ఆసక్తికర ఉదంతాలు (13)

ఒదిగి ఉన్న అద్భుత యోగి!

ఘూజీపూర్‌లో పవహారీ బాబా అనే ఒక యోగి నివసిస్తూండేవాడు. ఆయన అద్భుతాలను ప్రదర్శించేవాడు గాని, ఆయన శక్తుల గురించి చాలా మందికి తెలియదు. అయితే, ఆయన కుటీరం చుట్టుపక్కల నివసించేవారికి ఆయన గొప్ప దయాగుణం కలవాడన్న విషయం బాగా తెలుసు. అంతవరకు ఆధ్యాత్మిక విషయాల పట్ల ఏమాత్రం ఆసక్తి లేని వారిలో సైతం, ఆయన ఆశీస్సులు దైవప్రేమను పురికొల్పేవి.

ఆ యోగి పట్ల స్వామి విషేకానుంద (1863-1902) కు గొప్ప గౌరవభావం ఉండేది. స్వామి విషేకానంద ఘాజీపూర్‌లో ఉన్నప్పుడు ఆ యోగి కుటీరంలో జరిగిన ఒక ఉదంతం గురించి విన్నాడు: అర్ధరాత్రి సమయంలో ఒక దొంగ, యోగి కుటీరంలోకి జొరబడ్డాడు. మట్టి దీపం మసకవెలుగులో ఆశ్రమంలో ఏవైనా విలువైన వస్తువులు దొరుకుతాయేమో. అని వెతకసాగాడు. భక్తులు పళ్ళెంలో వేసిన కొన్ని నాణాలు, సత్తుపాత్రలు తప్ప కుటీరంలో మరేదీ కనిపించలేదు. వచ్చి నందుకు అవైనా దొరికాయి చాలు అనుకు న్నాడు దొంగ. పైగా, ఆ కుటీరంలో జొరబడ డానికి వాడు పెద్దగా శ్రమపడింది కూడా ఏమీ లేదు. అసలు తలుపులు మూసి కూడా లేవు. నాణాలను, పాత్రలను దొంగ ఒక సంచీలో

వేసుకుంటూండగా ఒక పాత్ర చేయి జారి దభీ మంటూ కింద పడింది.

ఆ సమయంలో యోగి నిద్రిస్తున్నాడో, ధ్యానంలో ఉన్నాడో తెలియదుగాని, ఆ శబ్దం వినగానే, “నారాయణా, ఏమిటా శబ్దం?” అని అడిగాడు ప్రశాంతంగా.

అప్పటివరకు దొంగ, కుటీరంలో యోగి ఒక్కడు మాత్రమే ఉన్నాడని అనుకున్నాడు. ఇప్పుడు ఆయనతో పాటు నారాయణుడనే