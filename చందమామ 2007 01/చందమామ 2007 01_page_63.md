# విజ్ఞానం .... వినోదం .... వికాసం ....

## విజ్ఞాన వీచికలు :

### ఆవిరికావడం - ఒక సహజ సంభవం

పాఠశాల చదువుల నాటి నుంచి మనం నీరు ఆవిరి అవుతూన్న విషయం గురించి తెలుసుకుంటూనే ఉన్నాం. సహజసిద్ధమైన ఈ సంభవం ద్వారానే వానలు కురుస్తున్నాయి. ఈ ప్రక్రియ ద్వారా సకల జీవరాశులకూ ఎలా మేలుకలుగుతున్నదీ తెలుసు కుంటే ఇంకా ఆశ్చర్యం కలుగుతుంది. కొత్త కుండలో కంటికి కనిపించని సూక్ష్మ రంధ్రాలు చాలా ఉంటాయి. మట్టిని ఎంత

దట్టంగా పట్టించినా ఈ రంధ్రాలను మూయలేరు. కుండలో నీరు పోస్తే ఈ రంధ్రాలగుండా మెల్ల మెల్లగా నీరు వెలుపలికి వస్తూ ఉంటుంది. అలా వెలుపలికి వచ్చే సన్నటి నీటి బిందువులు కుండలోపలి, నీటిలోని వెచ్చదనాన్ని పీల్చుకుని ఆవిరిగా మారుతాయి. ఇలా నిరంతరాయంగా కుండ నుంచి వేడి గ్రహించ బడడం వల్లే, కుండలోని నీరు చల్లగా మారుతుంది. వేసవి కాలంలో కుక్కలు నాలుకను వేలాడ దీసుకుని తిరగడం చూస్తూ ఉంటాం. ఇలా చేయడంవల్ల కుక్క నాలుక మీది లాలాజలం ఆవిరవుతుంది. దాంతో నాలుక చల్ల బడుతుంది. కుక్క కూడా చల్లదనాన్ని అనుభవిస్తుంది.

బాగా చెమటలు పోసినప్పుడు ఫ్యాన్ కింద నిలబడితే, చల్లగా ఉండడానికి కూడా ఫ్యాన్ గాలికి ఒంటి మీది చెమట ఆవిరి కావడమే కారణం.

## మన పరిసరాలు

### స్వర్గానికి సంబంధించిన చెట్టు

మనం అరటిని చెట్టుగానే తరచూ చెప్పుకుంటాం. దుంప మొదలు ఆకులూ, పువ్వులూ, కాయలూ, పళ్ళూ అన్నీ ఆహారంగా, ఔషధంగా ఉపయోగపడే అరటి చెట్టును 'కల్పవృక్షం'గా, స్వర్గానికి సంబం ధించిన చెట్టుగా వర్ణించడం మన సంప్రదాయం. అయితే, వృక్ష శాస్త్రం దీనిని ఒక మొక్కగానే పరిగణిస్తోంది. దృఢమైన కాండం లేక పోవడం వల్ల దీనికి చెట్టు అనే అంతస్థు లభించడం లేదు.

భూమికి అడుగున ఉన్న దుంపలాంటి దృఢమైన కాండం నుంచి ఇది మొలకెత్తుతుంది. అరటిలోని ప్రతి భాగమూ ఉపయోగపడుతుంది. పువ్వులు, కాయలు, పళ్ళు, దూట అన్నింటినీ తింటాం. ఇది మన దేశానికి చెందిన చెట్టే అయినప్పటికీ, ప్రపంచమంతా వ్యాపించి ఉన్నది.

ఫీనిషియన్ వ్యాపారులు అరటిని ప్రపంచానికి పరిచయం చేశారు. 1633వ సం.లో బ్రిటన్ లో మొట్టమొదటి అరటి గెలను చూశారు.