ఇంధనం పొదుపు చేసే
తెలివైన మార్గం

మోహన్ దిగ్భాంతి చెందాడు. ఆ రాత్రి రద్దీగా ఉన్న రోడ్డు మీద వింత సంఘటన జరిగింది. ట్రాఫిక్ సిగ్నల్ వద్ద అతడు కారును ఆపాడు; అయితే ఎప్పటిలాగే ఇంజన్ను ఆఫ్ చేయలేదు. అప్పుడు ట్రాఫిక్ సిగ్నల్ స్తంభం రోబోలాగా అతని కేసి రావడం చూసి ఉలిక్కిపడ్డాడు. అది అతని వద్దకు వచ్చి ఆగి, “హలో, నేనొక కథ చెబుతాను వింటావా?” అని అడిగింది. “చెప్పు మరి,” అన్నాడు మోహన్ ఆసక్తిగా. సిగ్నల్ స్తంభం కథ చెప్పడం ప్రారంభించింది: ఒక ఇంటి యజమాని వారం రోజుల పాటు ఊరెళ్ళుతూ తోటమాలిని పిలిచి, “మొక్కలకు రోజు తప్పకుండా నీళ్ళు పారించు. నీళ్ళ విషయంలో పిసినారితనం వద్దు,” అని చెప్పి వెళ్ళాడు. మరునాటి ఉదయం నుంచే వర్షం ఆరంభమయింది. అయినా, తోటమాలి యజమాని మాటను పాటించాలనే ఉద్దేశంతో, జడివానలో సైతం మొక్కలకు నీరు పారించడం మానలేదు. దాని ఫలితంగా తోటలోని చాలా మొక్కలు చచ్చి ఊరుకున్నాయి. దాంతో పాటు పక్క తోటల్లోకి నీళ్ళు కట్టలు తెంచుకుని ప్రవహించాయి. స్తంభం ఈ కథ చెప్పి, “ఆ తోటమాలి చర్యను గురించి నువ్వేం అనుకుంటున్నావు?” అని అడిగింది. “బుద్ధిలేని పని! వర్షం కురుస్తూంటే నీరు పారించడం మూర్ఖత్వం!” అన్నాడు మోహన్.

“మరి ఇప్పుడు నువ్వు అలాంటి బుద్ధిలేని పనే చేయడం లేదా మోహన్? అవసరం లేనప్పుడు కూడా ఇంజన్ను ఎందుకు ఆన్ చేసి ఉంచావు? విలువైన పెట్రోలును వృథా చేస్తున్నావు కదా! దాంతో పాటు వాతావరణాన్ని కలుషితం చేస్తున్నావు కూడా. ఇక్కడ నా దగ్గర నిలబడ్డ వాహనాలు ఇంజన్లను ఆఫ్ చేయకుండా ఉంటే మొత్తం ఎంత పెట్రోలు నష్టం? మరెంత వాతావరణ కాలుష్యం! ట్రాఫిక్ సిగ్నల్ వద్ద 30 సెకనులకు పైగా ఆగవలసివస్తే ఇంజన్ను ఆఫ్ చేయాలి. విలువైన పెట్రోలును వృథా చేయడం, వాతావరణ కాలుష్యం సృష్టించడం మహానేరం,” అన్నది సిగ్నల్ స్తంభం.

“అవును, అవును. ఆ సంగతి నేనెప్పుడూ ఆలోచించనేలేదు,” అంటూ మోహన్ ఇంజన్ను ఆఫ్ చేశాడు. గ్రీన్ సిగ్నల్ పడేలోగా సిగ్నల్ స్తంభం తన యథాస్థానానికి తిరిగి వెళ్ళింది.

Let's paint a better world

Let's
save
oil

Children : Write a slogan on the subject & get prizes

ప్రోగ్రామ్ సాధన

PETROLEUM CONSERVATION
RESEARCH ASSOCIATION

10, Bhikaiji Cama Place, New Delhi-110066

E-mail: pcra@pcra.org