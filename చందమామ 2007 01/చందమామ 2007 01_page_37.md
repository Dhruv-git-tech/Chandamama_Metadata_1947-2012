తల్లిదండ్రులు తనకు దూరమయ్యారో ఏమోనని ఆమె బాధపడసాగింది.

కొన్నాళ్ళు గడిచాయి. వర్తకుడి కొడుకులు ఓడలో సరుకులు నింపి, వ్యాపారం కోసం దూరప్రాంతాలకు పయనమయ్యారు. బయలు దేరడానికి ఒక రోజు ముందు తమ భార్యలను పిలిచి, చెల్లెను జాగ్రత్తగా, ఆప్యాయంగా చూసు కోమని మరీ మరీ చెప్పారు. “ఆమె అనాధ అన్న సంగతి గుర్తుంచుకోండి,” అన్నారు.

ఆ మాటకు భార్యలందరూ ముక్తకంఠంతో, “ఆమె అనాధ ఎలా అవుతుంది? ఆమె అవసరాలు తీరుస్తూ, ప్రేమగా చూసుకోవడానికి మేము ఉన్నాం కదా! ఆమె క్షేమం గురించి మీకు ఎలాంటి విచారమూ వద్దు. నిశ్చింతగా వెళ్ళి, వ్యాపారం చేసుకుని రండి,” అన్నారు.

మరునాడు ఏడుగురు తోడుకోడళ్ళు,

తాపోయి, బంధుమిత్రులు సముద్రతీరం వరకు వెళ్ళి వర్తకుడి కుమారులకు పూల మాలలు వేసి, నుదుట తిలకం దిద్ది సాగనం పారు. ఓడ కనుచూపు దూరం దాటేంత వరకు అక్కడే నిలబడి, సజల నయనాలతో వెనుదిరి గారు. తాపోయి చాలా సేపటి వరకు కన్నీళ్ళు ఆపుకోలేకపోయింది.

కొన్ని రోజుల వరకు వదినెలు ఆమెను చాలా ఆప్యాయంగా చూసుకున్నారు. తల్లితండ్రులు లేని లోపంగాని, అన్నయ్యలు ఇంటి పట్టున లేని కొరత గాని ఆమెకు కనిపించలేదు. అయితే, ఈ పరిస్థితి ఎంతో కాలం కొనసాగలేదు.

ఒకనాడు ఇంటి గుమ్మంలో ఎవరో బిక్షం అడగడం పెద్ద కోడలికి వినిపించింది. ఆమె అన్నం తీసుకుని గుమ్మంలోకి వచ్చే సరికి, “పిడికెడు మెతుకుల కోసం నేను ఎంత సేపని అరుస్తున్నాను తల్లీ? ఎవరూ నా మాట పట్టించు కున్నట్టు లేదే! ఇంట్లో అంతమంది ఉన్నారు కదా. ఏం చేస్తున్నారు మరి,” అన్నది అక్కడ నిలబడ్డ ఒక ముసలిది నిష్ణూరంగా.

“మా చిన్న ఆడపడుచు అవసరాలు సమ కూర్చడానికే మాకు సరిపోతోంది. అందుకే రావడానికి ఆలస్యమయింది,” అన్నది పెద్ద కోడలు క్షమాపణలు చెబుతున్నట్టు.

“ఎవరూ, ఆ చిన్నపిల్లా? బావుంది. మీరం దరూ ఆ బుడతను సంతోషపరచడానికి ఇంత పాటు పడుతున్నారా? మీరెంత చేసినా, అన్నయ్యలు రాగానే ఆ పిల్ల మీ మీద చాడీలు చెప్పదన్న నమ్మకం ఏమిటి? వృథాగా శ్రమపడకుండా జాగ్రత్త పడండి,” అంటూ కోడలిని మరింత దగ్గరికి పిలిచి, “నా మాట విని ఆ పిల్లను గౌర్రెలు మేపడానికి అడవికి పంపండి. అక్కడ ఏ తోడేలుకో ఆహారమై పోతుంది. లేదా