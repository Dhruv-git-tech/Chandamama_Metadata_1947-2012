పట్టయ్య వాళ్ళకేసి చేయి చూపుతూ. వాళ్ళం దరూ, “అవును, పట్టయ్య కొడుక్కు నీ కూతురునిచ్చి పెళ్ళి చెయ్యాల్సిందే,” అన్నారు ఒక్కసారిగా.

వాళ్ళ అబద్ధపు మాటలకు తండ్రీ కూతుళ్ళు దిగ్గ్రాంతి చెంది, ఒకరినొకరు చూసుకోసాగారు. దాన్ని అవకాశంగా తీసు కుని, “ఏమిటి పూర్ణమ్మా, మీ నాన్నలాగా నువ్వూ మమ్మల్ని మరిచి పోయావా?” అన్నాడు పట్టయ్య వ్యంగ్యంగా.

పూర్ణమ్మ మౌనంగా తలవంచుకుని ఇంట్లోకి వెళ్ళిపోయింది. అంతలో అక్కడ జరుగుతూన్న గొడవకు చుట్టుపక్కలవాళ్ళు గుమిగూడారు. కూర్మయ్యను మాట్లాడనీయ కుండా పట్టయ్య చిందులు వేస్తూ ఏవేవో చెబుతున్నాడు.

కొంతసేపటికి న్యాయాధికారి అటుకేసి రావడంతో సద్దు మణిగింది. న్యాయాధికారి పట్టయ్య చెప్పినదంతా సావధానంగా విని తు పంకించి, “మీ అబ్బాయి మల్లయ్యకూ, కూర్మయ్య కూతురు పూర్ణమ్మకూ పెళ్ళి ఖాయమయిందనీ, ఇంతలో ఎదురు చూడని ఆస్తి కలిసి రావడంతో కూర్మయ్య ఇచ్చిన మాట తప్పాడంటావు. అదే నిజమయితే, కూర్మయ్య చేసింది తప్పేకదా!” అన్నాడు.

“ధర్మ ప్రభువులు న్యాయం చిటికలో గ్రహించారు. తమరే నాకు న్యాయం జరిగేలా చూడాలి,” అన్నాడు పట్టయ్య.

అదేసమయంలో ప్రముఖ బట్టల వ్యాపారి రామలింగయ్య హడావుడిగా అక్కడికి వచ్చి, “ఏమిటీ, నేను విన్నది నిజమేనా? పూర్ణమ్మకు ద్వితీయ వివాహమా!” అని కూర్మ