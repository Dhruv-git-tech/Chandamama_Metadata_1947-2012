ఉండేవాడిని. నరబలి లేందే మాత కరుణించదు,’ అన్నాడు వృశ్చిక నాయకుడు.

‘ఆ బలులు సంగతి తరవాత మాట్లాడదాం... ముందు లోయలోకి దారి తీయండి,’ అన్నాడు శిఖిముఖి.

అందరూ కొండమీది నుంచి లోయ లోకి దిగసాగారు. వృశ్చిక నాయకుడు ముందు ఉండి దారి తీశాడు. అతడు చెప్పినట్లు లోయ చాలా భయంకరంగా ఉన్నది.

అక్కడ ఉన్న మహావృక్షాల్లో ఎక్కువ భాగం పెద్దపెద్ద ఊడలు దించుకున్న మర్రి చెట్లు. వాటి నీడల్లో ఏనుగులు తారట్లాడుతున్నవి. మరి కొన్ని చోట్ల సింహాలు కోరలు సాచి గర్జిస్తున్నవి. వాటి బోదెల నంటుకుని పెద్ద పెద్ద తేళ్లూ పారాడుతున్నవి.

శిఖిముఖీ అతడి అనుచరులూ ఆయుధాలు సిద్ధంగా ఉంచుకుని, తమ పరిసరాలు జాగ్రత్తగా పరీక్షించి చూసుకుంటూ లోయ అడుగుకు చేరారు.

శిఖివయిఖి చెప్పగా, వృశ్చిక నాయకుడు కొండమీది నుంచి నాంగ్‌సోమ్ కిందికి దూకిన ప్రాంతానికి దారితీశాడు. ఆ ప్రదేశమంతా ఎత్తయిన వృక్షాలతో, వాటిని చిక్కగా అల్లుతూ పెరిగిన లతలతో క్రిక్కిరిసి ఉన్నది.

వృశ్చిక నాయకుడు తల ఎత్తి చెట్ల కొమ్మల కేసి చూస్తూ కొంత దూరం

నడిచి, చప్పున ఆగి, 'దొరా! నాంగ్‌సోమ్ దూకిన కొండ అంచు దిగువన మనం ఉన్నాం. అదుగో, ఆ కొమ్మల్లో ఏదో ఆకారం కనబడుతున్నది. కాని చెట్టును సమీపించటం ప్రమాదం. శిఖి దొరా! దానికింద ఏనుగు కుటుంబం కాపురం పెట్టినట్లున్నది,' అన్నాడు.

శిఖిముఖీ, విక్రమకేసరీ తల ఎత్తి పైకి చూశారు. వాళ్లక్కూడా చెట్టుకొమ్మల్లో ఏదో వానవాకారం లాంటిది అస్పష్టంగా కనబడింది.

అది నాంగ్‌సోమ్ అవునో కాదో తేల్చు కోవాలంటే, ముందు చెట్టు కింద ఉన్న ఏనుగుల్ని బెదరకొట్టి పారదోలాలి. ఇంతా చేస్తే, ఆ కనబడేది నాంగ్‌సోమ్ కాక కొండమీంచి కాలుజారి పడిన ఏ ఎలుగుబంటో కావచ్చు...

శిఖివయిఖి, విక్రవకేసరీ