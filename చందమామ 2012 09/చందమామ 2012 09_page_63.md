పిండారబోసిన వెన్నెలలో తాతయ్య తాంబూలం నవయులుతూ ఏదో ఆలోచిస్తూ కూచున్నాడు. చుట్టూ చేరిన పిల్లలు తాతయ్య బొడ్డులో ఉన్న పాడుం కాయకేసి, తాతయ్యకేసీ చూసి, ఏం శ్లోకం చదువుతాడా అని చూస్తున్నారు.

అంతలో మందారచెట్ల వేపు నుంచి ఏదో చప్పుడు వినపడింది. ఏమిటది? అని పిల్లలు ఒకరినొకరు ప్రశ్నించుకుని బిత్తరపోయారు. తాతయ్యతనలో తాను నవ్వుకుంటూ, పాడుంకాయ తీసి ఒక పట్టుపట్టి పీల్చి, ఇలా చదివాడు.

“శబ్ద మాత్రన్నభేతవ్యమజ్ఞాత్వా శబ్ద కారణం; శబ్దహేతుం పరిజ్ఞాయ సుమంత్రో గౌరవం గత:”

ఈ శ్లోకం చదివి, ‘అంటే అర్థమేమిటని అడగబోతారు కాదూ? అదీ చెబుతానం. ఆ శ్లోకానికి

అర్థమేమిటంటే, ఏదైనా చప్పుడు ఎందుకు పుట్టిందీ, ఎలా పుట్టిందీ తెలియకుండా భయపడటం ఉందే అది మంచిది కాదు. సుమంత్రుడనే వాడు శబ్దానికి కారణం తెలుసుకోవడం చేతనే కదా గౌరవం పొందాడూ అని!’ అన్నాడు.

పిల్లలు సంతోషంతో చప్పట్లు కొట్టి, ‘కథ చెప్పు తాతయ్యా!, ఆ సువంత్రుడెవరు? ఆ శబ్దం ఏమిటి?’ అని ప్రశ్నల వర్షం కురిపించారు.

‘ఉండడర్రా! ఆ కథ చెబుతానుగా!’ అంటూ తాతయ్య ఇలా చెప్పాడు.

“శ్రీపర్వతం అని ఒక చోటు. ఆ శ్రీపర్వతం మధ్యగా బ్రహ్మాపురమనే నగరం. దానికి శ్రీధరుడని రాజు. ఇందాక చెప్పిన సువంత్రుడు ముఖ్యమంత్రి. శ్రీధరుడు ప్రజలను చక్కగా పరిపాలించే వాడంటే

సి. శేషాద్రి