లేచి, ‘కూర్చోండి! కూర్చోండి!’ అంటూ వాళ్లను హెచ్చరించాడు. ఇదే రెండో మాట అనుకున్నాడు చిదంబరం.

జనం విపరీతంగా రావడం వల్ల స్థలం లేక కొంతమంది వచ్చిన దారినే వాళ్లిపోవలసి వచ్చింది. అప్పుడు గ్రామాధికారి, ‘వెళ్లకండి! వెళ్లకండి! దాసుగారు వచ్చేస్తున్నారు!!’ అని మళ్లీ జనానికి నచ్చచెప్పాడు. ఇది విని చిదంబరం, ‘సరే, నేను వినవలసిన మూడు మాటలూ పూర్తి అయినాయి,’ అనుకుని ఇంటికి వచ్చేసి హాయిగా నిద్రపోయాడు.

ఈ సంగతి తెలియక, ఎంత చెప్పినా తన మాట భర్త చెవికెక్కలేదు కదా అని కోపం కొద్దీ చిదంబరం భార్య పిల్లల్ని వెంటబెట్టుకుని కాలక్షేపానికి వెళ్లిపోయింది. ఆ సందట్లో ఆమె ఇంటికి తలుపు వెయ్యడం మరిచిపోయింది.

ఇదంతా కనిపెట్టిచూస్తున్న దొంగలు ఆమె వెళ్లిపోగానే ఇంట్లో చొరబడ్డారు. వెళ్లిగా అడుగులో అడుగు

వేసుకుంటూ, గదిలోకి వెళ్ళేసరికి, చిదంబరం, ‘పెద్దలంతా వచ్చినట్లేనా, ఇంకెవరైనా రావాలా?’ అని పలవరించాడు.

దొంగలు అదిరిపడ్డారు.

ఇంటి యజమాని మేలుకునే ఉన్నాడని తెలుసుకుని, ఎక్కడివాళ్ళక్కడే చతికిలబడ్డారు.

అప్పుడు చిదంబరం, ‘కూర్చోండి! కూర్చోండి!’ అని గ్రామాధికారి చేసిన హెచ్చరిక పలవరించాడు.

‘అరే, మనం కూర్చోవటం కూడా ఈయనకి తెలిసిందే! మనల్ని చూసే ఉంటాడు,’ అని అనుకుని, ఒక్కొక్కళ్లే లేచి పోవడానికి సిద్ధపడ్డారు.

అంతలో నిద్రపోతున్న చిదంబరం మళ్లీ ‘వెళ్లకండి, వెళ్లకండి! దాసుగారు వస్తున్నారు!!’ అని పలవరించాడు.

ఇంటి యజమాని తవను తరుముకు వస్తున్నాడని భయపడి, వెనక్కి కూడా తిరిగి చూడకుండా దొంగలు కాలికొద్దీపరుగుచ్చుకున్నారు.