భారత దర్శిని

పర్యావరణ ఐంద్రజాలికుడు

పదిహేనేళ్ల కృతి పరేఖ్ పర్యావరణానికి సంబంధించిన ప్రచారంలో కొన్ని అద్భుత పద్ధతులను ఉపయోగిస్తోంది. ప్రకృతి ప్రేమికురాలైన ఈ బాలిక పర్యావరణానికి ప్రయోజనాలను ప్రోత్సహించడానికి ఇంద్రజాలాన్ని ఉపయోగిస్తోంది. భారతదేశు అతి చిన్న వృత్తి ఇంద్రజాలికురాలిగా కృతి చరిత్ర సృజ్ఞించింది. గత ఐదు సంవత్సరాలుగా ఈ రికార్డును ఆమె కొనసాగిస్తోంది.

ఇతర ఐంద్రజాలికుల వలెనే, ఈమె కూడా తన జుబ్బాలో చాలా మాయలను పెట్టుకుని ఉంది. కాని ఈమె ట్రిక్కులన్నీ పర్యావరణ సందేశాన్ని మోసుకుపోతుంటాయి. ఉదహరణకు, కాగితాన్ని ఆరగించడంలో, రీసైకిల్ చేసిన కాగితాన్ని ఇంద్రజాల విద్యతో పునరుత్పత్తి చేయడంలో ఆమె చాలా నేర్పు సాధించింది. ఇది రీసైక్లింగ్ యొక్క ప్రాధాన్యతను చిత్రించే మాయ. ఒక అరటి తోలును సుందరమైన గులాబి మొక్కగా మార్చడం ఆమెకు ఎంతో ఇష్టమైన ట్రిక్. పర్యావరణాన్ని చెత్త సైతం ఎంత సుందరంగా మార్చగలుగుతుందో దీని ద్వారా ఆమె ప్రదర్శిస్తుంది.

విలియం జంబాగో సంరక్షణలో (సుప్రసిద్ధ ఇంద్రజాలికుడు పి.సి.సర్కార్ సహాధ్యాయి) కృతి దాదాపు 8 వేలకు పైగా ట్రిక్కులలో నేర్పు సాధించింది. ఇంతవరకు 1,500 పైగా ప్రదర్శనలిచ్చిన ఈమె ఇంద్రజాల వ్యాపారంలో సుదీర్ఘ అనుభవం సాధించింది.

ఈ వాణిజ్య ఊహాకర్త పర్యావరణ ప్రాజెక్టులకు సంబంధించి దాదాపు 100 ముంబై పాఠశాలలతో పొత్తు పెట్టుకుంది. ముంబై బాల భవన్‌లోని ఎకో-కిడ్ క్లబ్‌లో ఈమె క్రియాశీల సభ్యురాలు కూడా. బాలభవన్‌లో ఏర్పర్చిన పురుగుల సేద్యం (వెర్మికల్చర్) ప్రాజెక్టు వెనుక ఈమె మేధస్సు దాగి ఉంది. దీంట్లో, తోటలోని చెత్తను ఎరువుగా మార్చేందుకు వానపురుగులను ఉపయోగిస్తారు. ఈ ప్రక్రియను ఆమె తన స్వంత ఇంటిలోనూ, ముంబైలోని ఒక దేవాలయంలోనూ ఆమె ఉపయోగించింది. వెర్మికల్చర్ ప్రాజెక్ట్ చాలామందిని ఆకర్షించింది. కృతిని బిబిసి రేడియో ఇంటర్వ్యూ చేసింది. పిల్లలపై తీసిన ఒక జపనీస్ లఘుచిత్రంలో కూడా ఈమె కనిపించింది.

గత సంవత్సరం, కృతి యునైటెడ్ నేషన్స్ ఎన్విరాన్‌మెంట్ ప్రోగ్రాం (యుఎన్ఇపి) గ్లోబల్ అవార్డ్ సాధించింది. అదే సంవత్సరంలో, అమెరికా లాస్ వెగాస్‌లో జరిగిన ప్రపంచ ఐంద్రజాలికుల సభలో భారత్ తరపున కృతి ప్రాతినిధ్యం వహించింది.