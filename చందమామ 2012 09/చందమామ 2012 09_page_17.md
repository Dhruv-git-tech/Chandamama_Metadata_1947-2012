గదా. ఈ భాగ్యానికి పత్రం దేనికి లెమ్మని నేను నిన్ను అడగనూ లేదు,’ అన్నాడు శెట్టి గాభరాపడుతూ.

‘ఇది చాలా బాగుందండోయ్! మీరెంత సంపన్నులైతే మాత్రం నాకు లేని బాకీలు అంట గడతారా?’ అన్నాడు కోటయ్య గొంతెత్తి అఘాయిత్యంగా.

నలుగురు పోగయారు. ఏమిటంటే ఏమిటని శెట్టిని కోటయ్యనూ అడిగారు.

శెట్టి జరిగిన సంగతి జరిగినట్లుగా చెప్పాడు. అన్నీ అబద్దాలన్నాడు కోటయ్య. ‘ఇదేదో మునసబుగారు తేల్చాల్సిందే. అక్కడికే పదండి,’ అన్నారు ఊళ్లోవాళ్లు.

‘వయినసబు గారితో నైతే మాత్రమేం? ఉన్నమాట చెప్పడానికి నాకేం భయం?’ అంటూ కోటయ్య

ముందు నడిచాడు.

మునసబు చాలా తెలివిగలవాడు. ఆవలిస్తే పేగులు లెక్క పెట్టగలడు. ఆయన శెట్టి చెప్పినదంతా విన్నాడు. కోటయ్య చెప్పినదీ విన్నాడు.

‘నేనేం బిచ్చగాణ్ణా? రెండువందలు అప్పు చేయవలసిన కర్మ నాకేం? నా పొలంలో వచ్చే గింజలమ్ముకుని ఇల్లు బాగు చేయించుకున్న మాట నిజమే. శెట్టి గారు నిజంగా నాకు అప్పే ఇస్తే రెండేళ్లు పత్రం సాక్ష్యం లేకుండా ఊరుకుంటారా?’ అన్నాడు కోటయ్య.

వయినసబు శెట్టి కేసి తిరిగి, ‘ఏమండీ, మీరు కోటయ్యకు డబ్బు ఎక్కడ ఇచ్చారు? డబ్బు ఇస్తుండగా ఎవరూ చూడలేదా?’ అని అడిగాడు.

‘అక్కడ ఎవరున్నారు బాబూ? ఒక