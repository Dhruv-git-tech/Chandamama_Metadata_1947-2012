ఇలాంటి సంశయాలతో కొట్టుమిట్టులాడుతుండగా ఎర్రగండు పెద్దగా మొరిగింది. కుక్క అరవటం, అది తలఎత్తి చూస్తున్న దిక్కూ గవానిస్తూనే శిఖివయిఖికి ఆ చెట్టుకొమ్మల్లో చిక్కుకుని వున్న ఆకారం నాంగ్‌సోవ్ అంయి ఉంటుందన్న నమ్మకం కలిగింది.

‘కేసరీ! మనం నేర్పుగా ఆ చెట్లకింద ఉన్న ఏనుగుల్ని దూరంగా తరమాలి. తరవాత చెట్టెక్కి, ఆ కనబడేది నాంగ్‌సోవేనేవొ చూడవచ్చు,’ అన్నాడతను.

శిఖిముఖి మాట ముగించే లోపలే, చెట్టుకింద ఉన్న ఏనుగుల్లో రెండు పెద్ద పెద్దవి భయంకరంగా ఘింకరించి, తొండాలెత్తి వాళ్ల కేసి రాసాగినై.

అది చూస్తూనే వృశ్చిక నాయకుడు, ‘అందరూ త్వరగా ఆ రాళ్లచాటుకు పరిగెత్తండి. అక్కణ్ణుంచి బండరాళ్లు తోసి ఏనుగుల్ని బెదరగొట్టడం సాధ్యమేమో చూద్దాం,’ అన్నాడు.

ఆ హైచ్చరిక వింటూనే ఒక్కసారిగా అందరూ కొండ అంచున ఉన్న రాళ్ల వెనక్కు పారిపోయారు. ఏనుగులు చెవులు టపటపలాడిస్తూ, తొండాలతో నేలను తాటిస్తూ, వాళ్లు దాగి ఉన్న వైపుకు కొంత దూరం పరిగెత్తుకు వచ్చి, అక్కడ ఉన్న బండరాళ్ల మధ్య కాళ్లకు పట్టు దొరక్క వెనక్కు పోసాగినై.

అదే అదనుగా శిఖివయిఖీ వాళ్లు అక్కడ ఆసనాటుగా ఉన్న బండరాళ్లను వరుసగా వాటి కేసి దొర్లించారు. ఏనుగులు ఘింకరిస్తూ వెనుదిరిగి అక్కణ్ణుంచి దూరంగా పరిగెత్తినై.

ఇప్పుడు అందరూ రాళ్లచాటునుంచి బయటకు వచ్చి, జాగ్రత్తగా చెట్లకిందికి పోయారు. వృశ్చిక నాయకుడు తన జాతి వాణ్ణొకణ్ణి చెట్టెక్కమని చెప్పేంతలో కుంటి జాంగ్‌లా పట్టుకర్రనా చెట్టుబోదెకు ఆనించి కోతిలా చెట్టు మీదికి గబగబా ఎగబాకి పోయాడు.

(ఇంకా వుంది)