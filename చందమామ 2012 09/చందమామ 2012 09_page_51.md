సాలెవాడి చాతుర్యం

ఒకనాడు ఒక రాజుగారు సింహాసనం మీద కూర్చుని ఉండగా పారుగు దేశపు రాజు వద్ద నుంచి ఒక దూత వచ్చి, రాజుగారి సింహాసనం చుట్టూ సుద్ద ముక్కతో ఒక వలయం గీసి, మాటా పలుకూ లేకుండా నిలబడ్డాడు.

రాజు తన మంత్రులను పిలిచి, ‘వీడి ఉద్దేశం ఏమై ఉంటుంది?’ అని అడిగాడు.

మంత్రులు ఏమీ చెప్పలేక తెల్లమొహాలు వేశారు. రాజు మండిపడి, ‘దీనికి అర్థం చెప్పగల చతురుణ్ణి వెతికి తీసుకు రండి,’ అని ఆజ్ఞాపించాడు.

మంత్రులు బెదిరిన కాకుల్లాగా అన్ని వైపులకూ వెళ్లి గాలించారు. వారిలో కొందరు ఒక ఇంటికి వచ్చారు. ఇంటి లోపల ఒక గదిలో ఉయ్యాల ఒకటి దానంతట అదే ఊగుతంన్నది. డాబామీద ధాన్యం ఆరబోసి ఉన్నది.

దానిని తినటానికి పక్షులు వేచి ఉన్నాయి. కాని ఎగువన ఉన్న పంఖా ఆడుతూ ఉండటం చేత అవి ధాన్యాన్ని సమీపించ లేకుండా ఉన్నాయి.

మంత్రులు మరొక గది ప్రవేశించి అక్కడ వమగ్గం నేస్తున్న సాలెవాణ్ణి చూశారు.

‘నీ ఇంట్లో ఈ విడ్డూరాలేమిటి? ఉయ్యాల దానికదే ఊగుతున్నది, పంఖా దానికదే ఆడుతున్నది!’ అన్నారు వాళ్లు.

‘వాటిని నేనే ఆడిస్తున్నాను. మగ్గం నుంచి ఉయ్యాల కొకతాడూ, పంఖాకొకతాడూ కట్టి ఉన్నాయి,’ అన్నాడు సాలె వాడు.

‘అద్భుతం! పరమాద్భుతం! నీవే మాకు కావలసిన చతురుడివి. మాకొకచిక్కు సమస్య వచ్చింది. కాస్త దాన్ని తెలివిగా విప్పగలవా?’ అని మంత్రు

హెచ్. వీరేశలింగం