కావలసిందని రామయ్యకు కబురు వెళ్లింది. మర్నాడు రామయ్య ధర్మయ్యను వెంటబెట్టుకుని న్యాయ స్థానానికి వెళ్లాడు.

న్యాయాధికారి రామయ్యను, “నువు గ్రామాధికారి పాలంలో గొడ్లను మేపి నష్టం కలిగించావట, నీ మీద ఫిర్యాదు వచ్చింది. నీ సంజాయిషీ ఏమిటి?” అని అడిగాడు.

“తమరు న్యాయమూర్తులు. తమతో ఉన్న మాట చెబుతాను. నేను గ్రామాధికారి పాలంలో గొడ్లను మేపిన మాట నిజమేగాని, నా గొడ్లు కలుపు మొక్కలు మాత్రమే మేశాయి. మిగతో పంటకు ఏమి నష్టం కలిగించలేదు. తమరు నాకు కలుపు కూలి ఇప్పించాలి,” అన్నాడు రామయ్య.

సభలోని వారంతా గొల్లున నవ్వారు.

రామయ్య చెప్పిన మాటలో ఏదో గూధార్థం ఉన్నదని తోచి న్యాయాధికారి, “కలుపుకూలి ఏమిటి, రామయ్య?”

అని అడిగాడు.

“ప్రభువులు న్యాయం చిత్తగించాలి. లోగడ భద్రయ్యగారి గొడ్లుధర్మయ్యగారి రెండెకరాల పాలంలో కలుపు తీసి నందుకు గ్రామాధికారిగారు యాభై రూపాయలు ఇప్పించారు. రెండెకరాలకే యాభైవస్తే గ్రామాధికారిగారి పదెకరాలకు ఇంకా ఎక్కువ వస్తుంది గదా అని వారి పాలంలో నా గొడ్లచేత పని చేయించాను, బాబూ. న్యాయంగా నా గొడ్లకు కలుపు కూలి దక్కాలి గదా! వాటి యజమానిని గనక ఆ డబ్బు నాకు ఇప్పించమని తమర్ని ప్రార్థిస్తున్నాను,” అన్నాడు రామయ్య చేతులు కట్టుకుని.

న్యాయాధికారి జరిగిన మోసం గ్రహించాడు. అయన ధర్మయ్య నుంచి జరిగిన సంగతి తెలుసుకుని, ధర్మయ్యకు రెండు వందలతో బాటు కొంత పరిహారం కూడా భద్రయ్యచేత ఇప్పించి, గ్రామాధికారిని పదవి నుంచి తొలగించి, ఆ స్థానంలో రామయ్యను నియమించాడు.