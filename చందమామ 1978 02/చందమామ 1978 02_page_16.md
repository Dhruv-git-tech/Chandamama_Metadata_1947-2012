ఉరుకున పోయి, దాని వెనకకాళ్ళు
రెండూ పట్టుకుని, గుంజి దూరంగా
విసిరివేశాడు.

కాంచనమాల చెట్టుకొమ్మల్లో చేతులకు
సరి అయిన పట్టు దొరకక, గాలికి ఊగు
తున్న కొమ్మలతోపాటు అటూ ఇటూ
ఊగుతూ, ‘‘అయ్యా, సమయానికి వచ్చి
నన్ను పులి బారినుంచి రక్తించారు,
కృతజ్ఞురాలిని!’’ అన్నది.

జయశీలుడు ఆమె సౌందర్యానికి
అచ్చెరువు చెందాడు. తను ఎంతో
కాలంగా ఎన్నో శ్రమలకోర్చి, ప్రాణాపాయ
పరిస్థితుల నుంచి బయటపడి – ఎలా
గైతేనేం కనకాక్షరాజుగారి కుమార్తె
కాంచనమాలను రక్తించగలిగాడు. ఈమె
అన్న అయిన కాంచనవర్మ ఏమయినట్టు?

‘‘నీ పేరు కాంచనమాల! నువ్వే
దేశపు రాజకుమార్తెవో కూడా నాకు
తెలుసు. మీ అన్న కాంచనవర్మ ఎక్కడ?
హంసల రధం మీదినుంచి కిందపడి,
ఏ విధంగా ప్రాణాలు కాపాడుకో
గలిగావు?’’ అని అడిగాడు జయశీలుడు.

జయశీలుడు యిలా మాట్టాడుతున్న
సమయంలో కాంచనమాల చెట్టుకొమ్మల
లోంచి నేలమీదికి దిగి, అందగాడూ,
ధైర్యశాలీ అయిన యీ యువకుడికి తన
పేరు ఎలా తెలుసునా అని ఆశ్చర్య

పోతూ, ‘‘అయ్యా, నేను హంసల రధం
మీదినుంచి, అదృష్టవశాత్తూ ఒక వాగు
నీటిలో పడటం వల్ల, బతికిపోయాను.
నాతోపాటు రధంలో వున్న సరోవరేశ్వ
రుడూ, ఆయన రధం తోలేవాడూ బహుశా
యీ ఆరణ్యంలో ఎక్కడో, నాలాగే
ప్రాణాలతోనే వుండి వుంటారు. ఇక
నా సోదరుడైన కాంచనవర్మ; అతడు
మాయా సరోవరంలోని భవనంలోనే
వున్నాడు,’’ అన్నది.

‘‘మాయాసరోవరేశ్వరుణ్ణి గురించి
నాకు కొంత తెలుసు. అతడి సేవకులైన
సర్పనఖుడు, సర్పస్వరుడు అనే వాళ్ళే
కాక, మరొక ముఖ్యుడు కూడా నాకు