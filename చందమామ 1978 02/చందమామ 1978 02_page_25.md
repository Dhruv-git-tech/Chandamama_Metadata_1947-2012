ధర్మయ్య వెళ్ళేసరికి గ్రామాధికారి దగ్గిర అతని అనుయాయులతో బాటు భద్రయ్య కూడా ఉన్నాడు, మీసం మెలేస్తూ.

‘‘ధర్మయ్యా, నువు భద్రయ్య గొడ్లను చావగొట్టావట. దానికి నీ సంజాయిషి ఏమిటి?’’ అని గ్రామాధికారి అడిగాడు.

భద్రయ్య నివ్వెరపోయాడు. పంట నష్టపోయినతానుఫర్యాదు చేయవలిసింది పోయి, తనమీదే ఫిర్యాదా ?

‘‘అసలు జరిగిన విషయం ఇది. భద్రయ్యగారి గొడ్లు నా పంట పొలంమీద పడి నాశనం చేశాయి. గొడ్లను బయటికి తరిమానే తప్ప వాటి ఒంటిమీద చిన్న దెబ్బ కూడా వెయ్యలేదు. నష్టపడిన నా మీద ఇలా ఆరోపణ చెయ్యటం ధర్మం

కాదు, బాబూ,'' అన్నాడు ధర్మయ్య.

‘‘నాకే ధర్మపన్నాలు చెబుతున్నావా? మేంతలుచుకుంటే ఈ సిరిపురంలో నీకు పిడికెడు బియ్యంపుట్టవు! నిన్నడిగి నేను న్యాయవిచారణ చేస్తాననుకున్నావా ? నా తీర్పు విను. భద్రయ్య గొడ్లను చావగొట్టి నందుకు వందరూపాయలు అతనికి నష్టపరిహారంగా ఇచ్చుకో. అతని గొడ్లు నీ పొలంలో కలుపుతీసినందుకు వాటి కూలి మరో యాభైరూపాయలు ! మొత్తం నూట యాభైఇచ్చుకో,'' అన్నాడు గ్రామాధికారి.

ధర్మయ్యకు మతి పోయినట్టయింది.

‘‘గొడ్లు కలుపు తీయట మేమిటి, బాబూ ?'' అని అతను అడిగాడు.

‘‘భద్రయ్య గొడ్లు నీపొలంలో కలుపు మొక్కలు మాత్రమే మేశాయి. నువు వేరే మనుషులను పెట్టి కలుపు తీయించ నవసరంలేదు. వాళ్ళ కిచ్చేది భద్రయ్య గొడ్లకే రావాలి,'' అన్నాడు గ్రామాధికారి.

‘‘గొడ్డుకు పంటమొక్క ఏదో, కలుపు మొక్క ఏదో, తెలుస్తుందా ? ఇదెక్కడి న్యాయం, బాబూ ?'' అన్నాడు ధర్మయ్య.

గ్రామాధికారి కళ్లెర్రచేసి, ‘‘నా తీర్పుకు ఎదురుచెప్పావు గనక న్యాయ స్థానానికి యాభైరూపాయలు జరిమానా కట్టు. రేపుసాయంత్రంలోగారెండువందల రూపాయలు కట్టకపోతే నీకు దండన విధించవలిసి ఉంటుంది,'' అన్నాడు.