గుడారానికీ, వేదికకూ మధ్యగా, పాదల కేసి దొర్లించాడు.

చక్రం గుడారానికీ, వేదికకూ మధ్యగా పొతూండగా ఉక్కుచుప్ప మీద కపాలం ఎగిరిపడింది. అర్జున్ ముఖంమీద మంద హాసం గోచరించింది. జ్యోతిషుడి ముఖాన కత్తివాటుకు నెత్తురుచుక్కలేదు. అతను అర్జున్ కేసి తీవ్రంగా చూశాడు.

అర్జున్ ఇకిలిస్తూ, 'నా మొదటి ప్రశ్న: సూర్యుడు తూర్పున ఉదయిస్తాడా ? రెండో ప్రశ్న: ఇనుముకన్న దూది తేలికా ? మూడోది: బంగారం ఇత్తడి కన్న హెచ్చు ఖరీదా ? నాలుగోది: మంచు ఆగ్ని కన్న చల్లగా ఉంటుందా ? అయ్యా, జ్యోతిషుడుగారూ, నేను డబ్బు చెల్లించాను గనక, ఈ చిన్న ప్రశ్నలకు కపాలం చేత జవాబులు చెప్పించండి,' ' అన్నాడు.

కపాలం కదలలేదు. జ్యోతిషుడూ, అతని మనుషులూ తప్పించుకుపోయే ప్రయత్నంలో ఉండటం చూసి, అర్జున్ తన మనుషులకు సైగ చేశాడు. వాళ్ళు

మోసగాళ్ళను చుట్టుముట్టారు. అర్జున్ గ్రామస్థులతో ఇలా అన్నాడు:

"మిత్రులారా, మన అమాయికత్యం ఆధారం చేసుకుని ఈ మనిషి మనని మోసం చేశాడు. ఇది నిజమైన కపాలం కాదు, కాగితం గుజ్జుతో చేసినది. దీన్ని సన్నని, బలమైన నల్లదారంతో పైకీ, కిందికీ ఆడిస్తాడు. దారం ఒక కొస ఉక్కు కడ్డీ చివరకు కట్టి ఉంటుంది. రెండో చివర గుడారంలో ఉండే మనిషి చేతిలో ఉంటుంది. ఈ కాగితం కపాలం ఉక్కు కడ్డీలో దిగవేసినప్పుడు దారం దాన్ని చుట్టుతుంది. గుడారంలో వాడు దారం లాగితే, కపాలం లేస్తుంది, దారం వదలగానే మళ్ళీ దిగుతుంది."

వేదికనూ, గుడారాన్నీ పరిశీలించగా అర్జున్ చెప్పినది రుజువయింది. జ్యోతిషుడు మోసంతో సంపాదించిన డబ్బంతా గ్రామస్థులు తిరిగి తీసుకుని, జ్యోతిషుట్టీ. అతని అనుచరులనూ పోలీసులకు అప్పగించారు.