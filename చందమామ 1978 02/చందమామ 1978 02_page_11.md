ఆ ప్రశ్నకు ఆశ్వికుల నాయకుడు వెంటనే జవాబు చెప్పకుండా సాధకుణ్ణి నిలువెల్లా ఒకసారి పరీక్షగా చూసి, “ఆ, నువ్వా! నువు సిద్ధసాధకుడివి కాదా? కొన్నాళ్ళ కిందట హిరణ్యా పురంలో, కాటికాపరిని తల నరికిన నేరానికి, మరొకరితోపాటు నువ్వూ. రాజు గారి దగ్గిరకు తీసుకు పోబడ్డావు, అవునా?” అన్నాడు.

“నే నెవరైనదీ నీకు తెలిసింది, నువ్వెవరో గుర్తుకొచ్చిందిగాని, పేరు మాత్రం తెలియటం లేదు,” అన్నాడు సిద్ధసాధకుడు.

“నా పేరు వీరసేనుడు. అపహరించుకుపోబడ్డ కనకాక్ష రాజుగారికుమారుణ్ణీ, కుమార్తెనూ వెతికి తెచ్చేందుకు బయలుదేరిన జయశీలు డెక్కడ?” అన్నాడు వీరసేనుడు.

“ఆ జయశీలుడు హంసల రధంలో, ఆకాశంలో ఎక్కడో ఎగురుతూంటాడు. సరే, నువు కాస్త పక్కకు తప్పుకో. వీరుడిలాగా ప్రగల్ఫాలు పలికే యీ భీరు వైన నీటిమనిషి అంతం చూడాలి ముందు,” అంటూ సిద్ధసాధకుడు శూలాన్ని పైకెత్తాడు.

“ఇక్కడ రక్తపాతాన్ని నేను సహించను!” అంటూ వీరసేనుడు, తన సాధకుడు.

ఆశ్వికుల నాయకుడు ఆ ప్రశ్నకు హేళనగా నవ్వబోయినవాడల్లా. నర వానరాన్నీ, ఏనుగు జలగ్రహాన్నీ చూసి కొంచెం బెదురుకుని, “నే నెవరినో, ఇంతకుముందే, నేచేసిన హెచ్చరికవల్ల నీకు అర్థమైవుండాలి?” అన్నాడు.

“ఆ హెచ్చరికేదో నేను సరిగా వినలేదు. నేను, నాశత్రువైన యీ సరో వరం పక్షిని పారిపోకుండా చూసి ప్రయత్నంలో వున్నాను. ఇప్పుడు మరో సారి అడుగుతున్నాను. ఈ గుర్రాలనో, కంచర గాడిదలనో ఎక్కి, మామధ్యకు వచ్చిన నువ్వెవరివి?” అన్నాడు సిద్ధసాధకుడు.