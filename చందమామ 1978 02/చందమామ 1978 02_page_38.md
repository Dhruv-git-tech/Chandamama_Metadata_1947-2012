గాక, అతను అనుక్షణమూ తనకు కృతజ్ఞుడై ఉండాలని భావించేది. 'నన్ను చేసుకోకపోతే ఆయనకు ఈ ఉద్యోగం వచ్చి ఉండునా ?' అని ఆమె ఇరుగు పారుగుల దగ్గిర గొప్పలు చెప్పుకునేది.

ఇదంతా చూసి రవీంద్రుడు బాధపడినా భార్యను పల్లెత్తుమాట అనేవాడు కాదు. మాణిక్యానికి అది మరింత అలుసయింది.

మాణిక్యంవైపు చుట్టాలు వైద్యానికనో, వ్యాజ్యానికనో రాజధానికి వచ్చి, రవీంద్రుడి ఇంట దిగేవాళ్లు. వాళ్లు ఒకంతట వెళ్లేవాళ్లు కారు. ఒకవేళ వాళ్లు వేళతామన్నా మాణిక్యం బల వంతం చేసి వారిని ఆపేది; వాళ్ళకు ఏలోటూ లేకుండా జరిపేది. రవీంద్రుడు అది కూడా సహించాడు.

మాణిక్యానికి వేలువిడిచిన మేనత్త ఒకావిడ, వితంతువు, మాణిక్యాన్ని చూసి నెపంమీద నలుగురు పిల్లలతో రవీంద్రుడి కొంపలో శాశ్వతంగా తిష్ఠవేసి, కాలక్ష్మపంకోసం భార్యాభర్తల మధ్య చిన్న చిన్న తగూలు పెట్టి, తమాషా చూడసాగింది.

'మీ మేనత్తకు ఇల్లూ, వాకిలీ లేదా? ఎంత కాలం ఉంటుంది ఇక్కడ ?' అని రవీంద్రుడు మాణిక్యాన్ని అడిగాడు.

మాణిక్యం రెచ్చిపోయి, 'నీ కంటే

ఎవరూ లేరు. నాకు బంధు బలగం ఉన్నది. వాళ్లు వచ్చి తింటున్నారని నీ కెందుకు ఉడుకు మోతుతనం? వాళ్లు ఎంతకాలం ఉన్నా నా కభ్యంతరంలేదు. నా చలవవల్లనే ఈ ఇల్లు గడుస్తున్నది. ఈ విషయం నువు మరెన్నడూ ఎత్తకుండా ఉంటే మర్యాదగా ఉంటుంది," అన్నది.

రవీంద్రుడు ఏమీ అనలేదు. రెండు రోజుల అనంతరం వాడు దివాణానికి వెళ్లడం మానేసి, ఇంట్లోనే ఉండిపోసాగాడు. మాణిక్యం ఉద్యోగానికి పోవటంలేదేమని మొగుణ్ణి అడిగింది.

'ఇకేం ఉద్యోగం? జీతంరాళ్ళు ఈ సత్రంలాంటి కొంప నడపటానికి ఏ