గురువు, “సరే, మీరు కోసల రాజ్యానికి తిరిగిపోయి, మీరు సాధించిన శక్తులతో మీ తండ్రి రాజ్యాన్ని తిరిగి సంపాదించి, పంచుకుని సుఖంగా ఉండండి,” అన్నాడు.

పెద్దవాళ్ళిద్దరూ మూడోవాణ్ణి కూపస్తమండూకం కింద జమకట్టేశారు. అతడికి రాజ్యకాంక్ష లేదు. పెద్దవాళ్ళు కోసల రాజ్యానికి బయలుదేరారు. పెద్దవాడికి రెండోవాడి వెంట ఉన్న ధనంపై కన్నుపడింది. సైనికులు రాజభక్తితో తిరుగు బాటు చెయ్యవచ్చుగాని, వాళ్ళ ను పోషించటానికి ధనం కావాలి.

అతను విక్రముడితో, “నీ ధనాన్ని నా సేన కోసం ఖర్చుపెట్టు. రాజ్యం సంపాదించినాక ఇద్దరమూ పంచుకుందాం,” అన్నాడు.

“నా డబ్బుతో పోషించే సేన నాది అవుతుందిగాని, నీది ఎలా అవుతుంది? రాజ్యంలో నీకు భాగం ఇచ్చేపనేమిటి?” అన్నాడు విక్రముడు తన అన్నతో, ఆ

సైన్యాన్ని పోగుచెయ్యటానికి ఆదిత్యుడు పడిన శ్రమ మరిచిపోయి.

ఆదిత్యుడికి మండిపోయింది. ఇద్దరూ ఘర్షణపడ్డారు. విక్రముడు తన అన్నను చంపి, సేన తనదేనన్నాడు. అతను సైనికబలంతోనూ, కుట్రలో పాల్గొన్న ప్రముఖుల సహాయంతోనూ తమ పాత సేనాపతిని చంపి, తానే రాజయ్యాడు.

అయితే ముఖ్యలైన కుట్రదారులు విక్రముడు రాజు కావటానికి ఒప్పుకోక, తమ అసలు నాయకుడు ఆదిత్యుడేననీ, విక్రముడు అతన్ని చంపిన హంతకుడు మాత్రమేననీ పితూరీ లేవదీశారు. మళ్ళీ సంఘర్షణజరిగింది. అందులో విక్రముడు చచ్చిపోయాడు.

సింహాసనానికి దిక్కు లేకుండా పోయింది. పురప్రముఖులు, దానికి మూడో వారసుడైన ఉదయభానుణ్ణి వెతుక్కుంటూ పోయి, అతన్ని బతిమాలి తెచ్చి కోసల సింహాసనం మీద పట్టాభిషిక్తుణ్ణి చేశారు.