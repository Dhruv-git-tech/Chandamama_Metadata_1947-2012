# లంచం అంటే

గణపతికి రాజుగారి దివాణంలో రెండు చేతులా ఆర్టించటానికి వీలైన ఉద్యోగం. అది గ్రహించి ఒక నంపన్నుడు అతనికి తన కూతురునిచ్చి ఘనంగా పెళ్ళిచేసి, అంతులేని కట్నాలూ, కానుకలూ ఇచ్చాడు.

అయితే గణపతి భార్య శ్యామల కాపురానికి వస్తూనే తన భర్త లంచాలు పట్టడని తెలుసుకున్నది. ఆమె ఎంత పోరినా ప్రయోజనం లేకపోయింది. చివరకు ప్రాణం విసిగి ఆమె తన పుట్టింటికి ప్రయాణమయింది.

గణపతి ఆమెతో, “నేను లంచాలు పట్టితే నాడే కాపరం చేస్తావా?” అన్నాడు.

చేస్తానన్నది శ్యామల.

“అయితే నువు మీ పుట్టించి నుంచి వచ్చేటప్పుడు మీ నాన్న తినే బంగారు కంచం తీసుకురా!” అన్నాడు గణపతి.

“ఎందుకు? నేను తెచ్చిన సారె చాల్లేదా? అయినా వాళ్ళు ఎందుకిస్తారు? ఇయ్యారు!” అన్నది శ్యామల.

“అయితే దొంగిలించుకురా!” అన్నాడు గణపతి.

“నా తండ్రి సొత్తు నేను దొంగిలించనా! మీకు మతిపోయిందా?” అన్నది శ్యామల.

“లంచం పట్టటమంటే నాకూ అలాటిదే. రాజు నా తండ్రిలాటివాడు. ఆయనకు తెలియకుండా లంచం పట్టటం దొంగతనం,” అన్నాడు గణపతి.

శ్యామల ప్రయాణం మానుకున్నది.

—లక్ష్మిజోగి.