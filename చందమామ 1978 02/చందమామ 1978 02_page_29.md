సాధు సాంగత్యం

వల్లభుడు చురుకైనవాడే గాని వాడికి నా అన్నవాళ్లు ఎవరూ లేరు. బతికే ఆధారం కూడా ఏమీలేదు. కొంత కాలం దారి ద్ర్యంతో బాధపడి, వాడు మోసంచేసి అయినా డబ్బు సంపాదించి, సుఖంగా బతకాలని నిశ్చయించాడు.

ఆ సమయంలో వాడి ఊరికి దివ్యానందుడు అనే సాధువు వచ్చాడు:ఊళ్లోని పెద్దలూ, ధనికులూ ఆయనకు చక్కని సౌకర్యాలు కలిగించారు. ఆయన రోజూ తనను చూడవచ్చేవారికి చక్కని బోధలు చేసేవాడు. ఊళ్ళోవాళ్లు ఆయనకు బంగారం దగ్గిరనుంచీ కాను కలు అర్పించేవాళ్లు.

ఇది చూసిన వల్లభుడు, “అన్నీ పదులుకున్న ఈ సాధువుకు ఈ బంగా రమూ, డబ్బూ దేనికి? ఎలాగైనా నేను దాన్ని కాజెయ్యాలి,” అనుకున్నాడు.

వాడు రోజూ సాధువును చూడబోతూ, పరిస్థితులన్నీ తెలుసుకుని, ఒక రోజూ అర్ధరాత్రి సాధువు ఉండే బసలో ప్రవేశించి, ఆయనకు వచ్చిన కానుకలన్నీ సంగ్రహించి మూటకట్టాడు.

ఆ సమయంలో ఏదో చిన్న అలికిడి అయి, దివ్యానందుడు మేలుకుని, కళ్లు తెరిచి వల్లభుణ్ణి చూశాడు. వల్లభుడు కత్తి చూపి, సాధువును బెదిరించాడు.

దివ్యానందుడు నవ్వి, “అది తీసుకు పోయి ఏం చేసుకుంటావు, నాయనా ?” అని అడిగాడు.

వల్లభుడు క్షణంపాటు బిత్తరపోయి, “ఈసంపద మీకు అనవసరం. దీంతో నేను గౌప్పగా బతుకుతాను,” అన్నాడు.

“అయితే నువు గౌప్పగా బతకటానికి ఈసంపద చాలా? ఇంకా కావాలా?” అని సాధువు అడిగాడు.