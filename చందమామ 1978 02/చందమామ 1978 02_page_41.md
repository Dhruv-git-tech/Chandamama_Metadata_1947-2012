తొప్పటికుడు

కోసల దేశపు రాజైన అనంగపాలుణ్ణి అతడి సేనాపతి సౌవీరుడు కుట్రచేసి చంపి, రాజ్యాన్ని హస్తంగతంచేసుకున్నాడు. అనంగపాలుడి ముగ్గురు కొడుకులూ ప్రాణాలు దక్కించుకుని పారిపోయి, కాశీరాజ్యంలో ఒక బ్రాహ్మణుడి ఇంట తలదాచుకున్నారు.

ఆ బ్రాహ్మణుడు వాళ్ళను తన రక్షణలోనూ, పోషణలోనూ ఉంచుకుని, వాళ్లకు విద్యలు నేర్పి, యుక్తవయసు వచ్చినదాకా తన ఇంట ఉంచుకుని, "ఇప్పుడు మీరు విద్యావంతులు. ఈడేరినవాళ్లు. ఇక మీరు మీకు ఏది ఉత్తమ జీవితమార్గం అని తోస్తే, ఆ మార్గంలో జీవించండి," అన్నాడు.

ముగ్గురిలోకి పెద్దవాడైన అదిత్యుడికి సేనను పోగుచెయ్యడమే ఉత్తమ మార్గ మనీ, సైనికబలంతోనే సేనాపతి తమ

రాజ్యం కాజెయ్యగలిగాడని అనుకున్నాడు.

రెండోవాడు విక్రముడికి ధనమే అన్ని సాధనాలకూ మూలమనీ, అది లేకుండా సేనలను పోషించటం కూడా సాధ్యంకాదనీ, అందుచేత ముందు ధనం సంపాదిస్తే. తరవాత ఏదైనా తేలికగా సాధించవచ్చుననీ అనిపించింది.

మూడోవాడు ఉదయభానుడు, సైన్యంగాని, ధనంగాని ఉన్నత ఆశయాలు కావనీ, తమ తండ్రి రాజు అయినా తమకు దిక్కుమాలిన జీవితం తప్ప లేదనీ, అందుచేత ఉన్నదానితో సంతృప్తి పడటమే అత్యుత్తమమనీ, తమ సేనాధిపతి అలా తృప్తిపడి ఉంటే తమ రాజ్యం తమ చేతినుంచి పోయి ఉండేది కాదనీ అనుకున్నాడు.

ముగ్గురూ తమ ఆశయాలు సాధించథం