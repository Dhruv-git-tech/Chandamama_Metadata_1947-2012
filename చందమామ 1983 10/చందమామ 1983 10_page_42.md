హంలో, అతడిచ్చిన సంచీ సంగతి మరిచి
వుంటావు. వెతికి చూడు, ఇంట్లో ఎక్కడో
ఒకచోట దొరక్కపోదు,'' అన్నారు.

ముస్తఫా రెండు, మూడుక్కణాలు ఆలోచిస్తూ పూరుకుని, తల అడ్డంగా తిప్పతూ, ''డబ్బుకు సంబంధించిన వ్యవహారాల్లో, నాకు మతిమరుపంటూ వుండదు. ఇతను ఏదో పొరబాటువల్ల నా మీద యిలాంటి నేరం మోపుతున్నాడు,'' అన్నాడు.

ఆ మరుక్కణం ఉమర్ పెద్దగా గొంతెత్తి, ''నావి వెయ్యి మొహరీలు యితను దొంగిలించాడు! అయ్యో, వెయ్యి మొహరీలు!'' అంటూ అరిచాడు.

ఉమర్ యిలా అనగానే ముస్తఫాకు, వాడి నిజస్వరూపం తెలిసినట్టయింది. అతడు కోపంగా, ''ఇక నోరు మూసుకుని, యిక్కణ్ణించి వెళ్ళు!'' అన్నాడు.

ఆ ఇద్దరి పోట్లాటా చూసి, బజారున పొయే కొంతమంది వాళ్ళచుట్టూ చేరారు. వాళ్ళకు యువవర్తకుడు ముస్తఫా నిజా యితిపరుడని తెలుసు. కాని, మోసకారి ఉమర్, యీ నెలరోజుల్లో, చాలామందిని తాను గొప్ప మర్యాదస్థుణ్ణనీ, నిజాయితి పరుణ్ణనీ నమ్మించాడు. ఆ కారణంవల్ల, వాళ్ళు ముస్తఫా అబద్దం ఆడుతున్నాడను కున్నారు.

ముస్తఫాకు యీ పరిస్థితి చాలా అవమానకరంగా తోచింది. అక్కడ చేరిన వాళ్ళల్లో అతడి ప్రాణమిత్రుడొకడు, ఉమర్ పెద్ద మోసకారి అయివుంటాడను కుని, తిరుగులేనిదనుకున్న ఒక పథకం ఆలోచించి, వాణ్ణి సమీపిస్తూ, ''మనం అందరం ఏవో పొరబాట్లు చేస్తుంటాం. కాని, నువ్వు చేసిన పొరబాటు చాలా చిత్రమైనది. నువ్వు వెయ్యి మొహరీలు వున్న సంచీని దాయమని యిచ్చింది, ముస్తఫాకు కాదు, నాకు! శాంతపడు, జనం వెళ్ళిపోగానే, నీ సంచీ యిచ్చేస్తాను. ఇప్పటికైనా నీ పొరబాటు తెలుసు కున్నావా?'' అని అడిగాడు.