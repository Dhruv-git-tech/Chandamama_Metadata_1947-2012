“అవును, చేశాను!” అని బోధి
సత్యుడు జరిగినదంతా చెప్పాడు.

కాశీరాజ్య ప్రజలు యీ కొత్త రాజు
పాలనలో నానా హింసలకూ, అవమానా
లకూ గురవుతున్నారు. ఇంతకాలంగా
రాజుపట్ల వాళ్ళకున్న మితిమీరిన ద్వేషం,
బోధిసత్యుణ్ణి అతడి అంగరక్కులు
హింసించడం చూసేసరికి భగ్గుమన్నది.
వాళ్ళు చేతికందిన ఆయుధాలు తీసుకుని
అంగరక్కుల పైబడి, వాళ్లను తరిమివేసి,
బోధిసత్యుణ్ణి బంధవిముక్తుణ్ణి చేశారు.

దుష్టుడైన రాజు ప్రజల అగ్రహం
చూసి, అక్కడి నుంచి పారిపోవాలని
ప్రయత్నించాడు. కాని, ప్రజలు అతణ్ణి
తరిమి ఏనుగుపై నుంచి కిందికి పడదోని
చంపివేశారు.

ప్రజల కోరికపై బోధిసత్యుడు, వాళ్లకు
రాజై ధర్మం తప్పకుండా రాజ్యాపాలన
చేశాడు. ఆయన పామునూ, ఎలుకనూ,
చిలుకనూ మరిచిపోలేదు. ఒకసారి అర
ణ్యానికి పోయి అక్కడ పామునూ,

ఎలుకనూ కలుసుకున్నాడు. అవి తమ
నిధి నిక్షేపాలను స్వీకరించవలసిందిగా
ఆయనను కోరినై.

బోధిసత్యుడు ఆ కోర్కెను కాదనలేక
థనంతోపాటు వాటిని కూడా నగరానికి
తీసుకు వచ్చాడు. చిలుకను కూడా
కలుసుకుని, దాన్ని కూడా తన వెంట
రావలసిందిగా ఆహ్వానించాడు.

ఆయన ప్రజల కేమం కోసం నిధిని
ఖర్చుపెట్టటమే గాక. పాము నివసిం
చేందుకు రాజప్రాసాదం పైసు ఒకచోట
బంగారంతో చిన్న సౌరంగం ఏర్పాటు
చేశాడు. దానితోపాటు ఎలుక వుండేందుకు
మణిమాణిక్యాలు తాపడం చేసిన ఒక
పెద్ద కలుగూ, చిలుకకు ఒక బంగారు
పంజరం తయారు చేయించాడు.

ఈ విధంగా కృతఘ్నుడూ, దుష్టుడూ
అయిన రాజు పోయి, కాశీరాజ్య ప్రజలకు
ధర్మస్వరూపుడైన బోధిసత్యుడు రాజుగా
దొరకడంతో, వాళ్ళు ఎంతోకాలం, సుఖంగా
జీవించారు.