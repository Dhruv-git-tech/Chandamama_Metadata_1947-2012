అలాటప్పుడు నేను చేసిన పుణ్యం జమ భగవంతుడు మరొకరి ఖాతాలో వెయ్య డని నమ్మకం ఏమిటి? అలా జరిగితే, నాగతేం కాను, '' అన్నాడు భద్రయ్య.

భద్రయ్య మాటలకు బోధానందుడు నివ్వెరపోతూ, '' ఇంత గౌప్ప వ్యాపారివి, యింత అమాయకంగా మాట్లాడు తున్నావేం!'' అన్నాడు.

''స్వామీ, నేనేం అమాయకుణ్ణి కాదు. పుణ్యం చేస్తే దేవుడు నా కోసం స్వర్గంలో కొంత స్థలాన్ని కేటాయిస్తాడని చెప్పారు. నేనీ లోకం నుంచి అక్కడి కెప్పుడు వెళతానే తెలియదు. ఆప్పటి వరకూ ఆ స్థలం మరొకరు ఆక్రమించరని నమ్మకం ఏమిటి? నాకంటే ముందు వెళ్ళిన వాళ్ళు ఆ పని చేయ వచ్చు గదా?'' అన్నాడు భద్రయ్య.

ఆ ప్రశ్నకు ఏం జవాబు చెప్పాలా అని బోధానందుడు ఆ లోచిస్తున్నంతలో భద్రయ్య, ''ఇక్కడ వ్యాపారంలో అన్ని నేను స్వయంగా చూసుకుంటున్నా కొన్ని మోసాలు జరుగుతున్నవి. నేను యిలాంటి వ్యవహారాల్లో, ఆ దేపుణ్ణి కూడా నమ్మను. కనక, నేను అక్కడికి వెళ్ళిన తర్వాతే స్వయంగా ఆయనతో మాట్లాడి, ఆ స్థలం విషయం ఎదో కట్టుదిట్టం చేసు కుంటాను,'' అన్నాడు.

''భద్రయ్యా, నేను చేసిన ధర్మబోధ నీకు అర్థమైన తీరు యిదా!'' అంటూ బోధానందుడు విస్మయం చెందాడు.

''అవును, స్వామీ! ఇంతటి మహాత్ములు మీరు చెప్పినమాటలే, నేను సరిగా వినలేదను కుంటున్నారా? నా లాంటి పామరులకు ఏదైనా బోధించదలచినప్పుడు, దానిలోని బాగోగులూ, సాధ్యా సాధ్యాలూ ముందుగా బేరీజు వేసుకుని మరీ బోధిస్తూ వుండండి,'' అన్నాడు భద్రయ్య.

ధనసంపాదనే సర్వం అనుకునే మొండివాణ్ణి మార్చడం సాధ్యపడదను కుంటూ, బోధానందుడు అక్కడి నుంచి మరొక గ్రామం వెళ్ళాడు.