తమ్ముడిలో స్వార్థం తలెత్తింది. అతడు ఒక అర్ధరాత్రి వేళ వాటిని తవ్వుకు పోయేందుకు పొలానికి వచ్చాడు. ఈ సంగతి పసిగట్టిన అన్న తాను కూడా పొలానికి వచ్చి, తమ్ముడు తవ్వి తీసిన లంకెబిందెలలో భాగం కావాలన్నాడు. తమ్ముడు యివ్వనన్నాడు. దానితో ఇద్దరూ కలహించుకుని, ఒకళ్ళ నొకళ్ళు స్పృహ తప్పిపోయేలా కొట్టుకు న్నారు. గ్రామ స్థులు తెల్లవారాక వాళ్ళను ఆ స్థితిలో చూసి, గ్రామానికి మోనుకు వచ్చారు. ఈ సంగతి తెలియగానే వర్ధనుడి మనస్సు వికలమైపోయింది. తన అపూర్వవిద్య యితరులకు మేలుతోపాటు, కీడు కూడా చేయగలదని గ్రహించాడు.

వాడు అప్పటికప్పుడే తన గ్రామంలోని సిద్ధుడి దగ్గిరకు పోయి, జరిగింది చెప్పి, “స్వామీ, ఇప్పుడు నన్నేం చేయమం టారు?” అని అడిగాడు.

సిద్ధుడు ఒక కేణం ఆలోచించి, “నాయనా, తగిన వయసులో బతుకు

తెరువుకు అవసరం అయిన ఏ వృత్తి నేర్వసందునే, గతంలో నీవు చిక్కుల పాలయ్యావు. ఇప్పుడు నేర్చిన యీ అపూర్వవిద్య నీకు మనశ్శాంతి లేకుండా చేస్తున్నది. ఒక పని చెయ్యి! ఒక సారి యీ విద్యను, నీ స్వార్థానికి ఉపయోగించుకో. తరవాత నీకు నిధి నిక్షేపాలను చూడగల శక్తి నశించి పోతుంది. ఈ సంగతి నీకు లోగడే చెప్పాను,” అన్నాడు.

వర్ధనుడు, సిద్ధుడి వద్ద సెలవు తీసుకుని, ఊరి పొలిమేరల కేసి బయలు దేరాడు. అక్కడ ఒక మరిచెట్టు కింద, వాడికి ఒక మట్టిపాత్రలో కొన్ని వెండి నాడాలు కనిపించాయి. మరేదైనా పెద్ద నిధికోసం ప్రయత్నిద్దామనే దురాశకు లోనుగాకుండా, వాడు వాటిని తవ్వి తీసు కున్నాడు.

తరవాత ఆ ధనంతో వాడు కొంత పొలం కొని, ఒళ్ళువంచి సేద్యం చేసు కుంటూ, ఏ యిబ్బందులూ లేకుండా సుఖంగా బతికాడు.