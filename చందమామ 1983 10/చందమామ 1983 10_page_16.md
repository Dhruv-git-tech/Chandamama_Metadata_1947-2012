భికరాకారం నిన్ను ప్రశ్నిస్తుంది. నువ్వు ఎవరివైనదీ నిర్భయంగా చెప్పిన తరవాత ద్వారం తెరుచుకుంటుంది. కాని....ఆ తరవాత ఏం జరగబోయేదీ నీకు చెప్పట మంటే నేను నా మంత్రశక్తిని కోల్పోవటమే నన్నమాట! కనుక, నువ్వు దేనికీ భయపడకుండా వుంటే, అన్ని ద్వారాలూ తెరుచుకుని, మహామాయుడి సమాధిలో అడుగుపెట్టే అవకాశం కలుగుతుంది. అక్కడి అపూర్వ వస్తువుల సంగతి తెలుసు గదా?’’ అన్నాడు.

‘‘పద్మపాదా! నేను ఎటువంటి భికర శక్తికీ భయపడను. కాని, మోసం చేసి నన్ను హతమార్చ చూసే దుష్టశక్తులేవీ యీ పాడుదేవళంలో లేవుగదా ?’’ అని ప్రశ్నించాడు పింగళుడు.

‘‘కావాలనుకుంటే నిన్ను మోసగించకుండానే, యీ దేవళంలో వున్న శక్తులు నిన్ను హతమార్చగలవు. కాని, నీవు విమాత్రం భయపడకుండా ముందుకు వెళ్ళినప్పుడు అవి నిన్ను ఏమీ చెయ్యలేవు. మహామాయుడి సమాధి నుంచి, నువ్వు మనకు కావలసిన వస్తువులు సంపాయించిన నాడు, నీకన్న యీ ప్రపంచంలో శక్తిమంతుడూ, ధనవంతుడూ మరొకడుండడు,’’ అన్నాడు పద్మపాదు.

‘‘అందుకోసమెగదా, నేనిన్ని ప్రమాదాలకు ఎదురీదేందుకు సిద్ధమయాను!’’ అంటూ పింగళుడు ముందుకు నడిచాడు.

అదే సమయంలో పద్మపాదుడు వెను దిరిగి, లోగడ తను సమాధి నిష్ఠలో వుండి మంత్రం జపించిన చోటుకు వచ్చాడు.

పింగళుడు నిర్భయంగా ద్వారాన్ని సమీపించి, పడగ విప్పి బుసలు కొడుతూ వున్న సర్పాన్ని. తన కుడి చేతితో రెండు సార్లు తాకాడు. అంత భయంకర సర్పమూ తల వంచి కదలా మెదలక పూరుకున్నది. కాని, అదేక్షణాన తలుపుల వెనక భూమి దద్దరిల్లేలా కర్ణకోరమైన ధ్వనితో ఒక కర్కశకంఠం యిలా ప్రశ్నించింది: