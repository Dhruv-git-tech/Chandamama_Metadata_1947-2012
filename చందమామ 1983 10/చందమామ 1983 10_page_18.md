మాటా మంతీ లేకుండా, శూలాన్ని గురిగా
పింగళుడి గుండెలపైకి ఎత్తాడు. పింగ
ళుడు నిర్భయంగా గుండెల మీద వున్న
చొక్కాను పక్కకు తొలగించి, 'నే నెవరో
తెలుసా? జాలరి పింగళుణ్ణి?' అంటూ
ముందుకు నడిచాడు. మరు క్షణం
గుర్రంతో పాటు, రొతు కూడా కుప్పలా
భూమిలోకి కుంగిపోయాడు. పింగళుడు,
యినుమడించిన ఉత్సాహంతో రెండవ
ద్వారం దాటి మూడవ ద్వారాన్ని సమీం
చాడు.

ఈ మూడవ ద్వారంముందు ఒక విలు
కాడు బాణం ఎక్కుపెట్టి, పింగళుడి
కేసి చూస్తూ నిలబడి వున్నాడు. పింగ
ళుడు తొణకకుండా ముందుకు నడుస్తూ,
విలుకాడికి తన ఫాలభాగం వేలితో కొట్టి
చూపించాడు. ఉత్తర క్షణంలో విలుకాడు
పెద్దగా అరిచి పక్కకు పడిపోయాడు.
పింగళుడు మూడవ ద్వారం దాటాడు.

నాలుగవ ద్వారాన్ని, పింగళుడు సమీ
పించనున్నంతలో భీకరమైన రంకెలు
వినిపించినై. ద్వారానికి అటూ ఇటూ
నిలబడి వున్న రెండు ఖడ్గమృగాలు తలలు
వంచి, పింగళుడి మీదికి దూకేందుకు
బుసలు కొడుతున్నవి. పింగళుడు
చలించకుండా ముందుకు నడిచి, ఆ
ఖడ్గమృగాలను రెండు చేతులతోనూ

ఆంటుకున్నాడు. వెంటనే అవి రెండూ
భగ్గుమని ఒక్కసారి మండి బూడిద
కుప్పలా అయిపోయినై.

పింగళుడు అయిదవ ద్వారాన్ని సమీ
పించేసరికి, ఆక్కడ అతడికి కనబడిన
వింతమృగం, అతడిలో భయానికన్న,
ఆశ్చర్యం ఎక్కువ కలిగించింది. దాని
శరీరం, వెనక కాళ్ళూ సింహాకృతిలో
వున్నవి. తలా, ముందు కాళ్లు మాత్రం
గద్దనుపోలి వున్నవి. “ఇది ఏమి మృగం?”
ఆని పింగళుడు అనుకునేంతలో, ఆ
గరుడ సింహం వెనక కాళ్ళమీద లేచి,
రెక్కలు అల్లల్లాడిస్తూ, పింగళుడి మీదికి
ఉరకబోయింది.