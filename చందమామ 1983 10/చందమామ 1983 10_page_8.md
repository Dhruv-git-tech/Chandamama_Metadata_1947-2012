అభిమాని

విజయపుర రాజ్యంలో నివసించే శ్రీకాంతుడు మహాకవి. ఆయన మాట్లాడిన ప్రతిమాటా, ఒక పద్యమైపోతుందని ఎందరో అనుకునేవారు. ఆ కారణంగా ఆయన ను కలుసుకుని మాట్లాడాలని చాలా మంది ఎంతో తహతహ లాడి పోతూండేవారు.

అయితే, శ్రీకాంతుడికి అహంకారం ఎక్కువ. తనకోసం ఎవరు వచ్చినా, ఒక పట్టాన వారిని కలుసుకునే వాడుకాదు.

ఆయనకు రాజాదరణ వున్నది. రాజు వద్ద కూడా శ్రీకాంతుడు అహంకారంగానే ప్రవర్తించేవాడు. మహాకవులకు అహం కారమే అభరణం అని, రాజు కూడా ఆయన అహంకారాన్ని భరించేవాడు.

రాజధానికి చాలా దూరాన్న వున్న ఒక అగ్రహారంలో కనకభూషణుడు అనే యువకుడొకడుండేవాడు. అతడిది పండిత

కుటుంబం. శ్రీకాంతుడి కవిత్వమంటే అతడికి ఎంతో యిష్టం. ఆ మహాకవి అంతవరకూ రాసిన కావ్యాలన్నిటినీ అతడు చదవడమేకాక, కొన్నిటిని కంఠస్థం కూడా చేశాడు. ఆయన వల్ల మాలిన అహంభావి అని ప్రజలు చెప్పు కోవడం విన్నప్పుడు, అతడి మనస్సు చివుక్కుమనేది.

ప్రజలు చెప్పుకునేదాంట్లో వున్న నిజా నిజాలు స్వయంగా తెలుసుకోవాలని కనక భూషణుడు నిశ్చయించుకుని, రాజధాని చేరి శ్రీకాంతుడిని చూడబోయాడు.

ఒక రోజంతా శ్రీకాంతుడు ఇంట్లోనే వుండి, లేడనిపించాడు. రెండవ రోజు కావ్య పఠనంలో వున్నానన్నాడు. మూడవ రోజు కావ్యం రాస్తున్నానన్నాడు. నాల్గవ రోజున ఆయన కనకభూషణుడికి దర్శనం యిచ్చి, “నాకు, నీవంటివాళ్ళను కలుసు