తున్నాడు. వాడు పది అని చెప్పగానే బయటకు పంపేస్తున్నాడు. కొడుకు వేస్తున్న ప్రశ్నలో ఏదో కీలకమున్నదని ప్రతాపసేనుడు భావించాడు.

చనిపోయిన మంత్రి బాదరాయణుడికి సౌగంధ రాయణుడనే కొడుకున్నాడు. తెలివితేటల్లో అతడు తండ్రిని మించిన వాడు. ప్రసేనుడు మూర్ఖుడని అతనికి తెలుసు. ఆయన ఎలాంటి ప్రశ్నవేస్తాడో ముందుగానే తెలుసుకునేందుకు సౌగంధ రాయణుడు తన సేవకుడిని పంపాడు.

ఈ విధంగా అతడికి ప్రశ్న ఏమిటో తెలిసిపోయింది. ఆప్పుడు సౌగంధరాయణుడు ప్రసేనుడి వద్దకు వెళ్ళి, ప్రశ్నవిని, ‘‘రెండయిదులు ఏడు, ప్రభూ!’’ అన్నాడు.

ప్రసేనుడు సంతోషంగా, ‘‘అయితే, నువ్వే, నా మంత్రివి!’’ అన్నాడు.

‘‘మహాప్రభూ, తమరు వేసే ప్రశ్న ముందుగా తెలిసిన కారణంగానే, నేను జవాబు చెప్పగలిగాను. కానీ, రెండయి దులు పది ఎందుకు కాదో, తమరొక్కరే

చెప్పగల సమర్థలని, నా ఆభిప్రాయం,’’ అన్నాడు సౌగంధరాయణుడు.

ప్రసేనుడు దిగులుగా, ‘‘అయితే, రెండయిదులు పదని, నీకూ తెలుసునన్న మాట! మంత్రిపదవికి సువ్వు అర్హుడివి కావు,’’ అని అతణ్ణి పంపేశాడు.

ఇదంతా చూస్తున్న ప్రతాపసేనుడు కుమారుడితో, ‘‘ఈ ప్రశ్న వేయడంలో నీ ఉద్దేశమేమిటి?’’ అన్నాడు.

‘‘నాన్నగారూ, బాదరాయణ మంత్రి ఎంతో తెలివైనవాడు. ఎక్కాలు బాగా, వచ్చినంత మాత్రాన ఎవరూ గొప్ప మంత్రులు కాలేరని, ఆయన అంటూండే వాడు. ఆయనకు లెక్కలు అంతగా రావని, నా నమ్మకం. మళ్ళీ అలాంటి మంత్రే నాకు కావాలి,’’ అన్నాడు ప్రసేనుడు.

కుమారుడి తెలివి ప్రతాపసేనుడికి అర్థమయింది. ఆయన అప్పటికప్పుడు సౌగంధ రాయణుడిని పిలిపించి, స్వయంగా అతడి తెలివితేటల్ని పరీక్షించి ప్రసేనుడికి మంత్రిగా నియమించాడు.