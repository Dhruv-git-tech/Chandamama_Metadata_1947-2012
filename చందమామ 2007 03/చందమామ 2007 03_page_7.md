జంగయ్య పట్నంలో దుకాణం మూసే సరికి బాగా పొద్దుపోయి రాత్రయ్యేది. మళ్ళీ తెల్లవారగానే దుకాణం తెరవవలసిన పరిస్థితి ఏర్పడింది. జంగయ్య ఇంటికి వారానికి ఒక్క రోజు మాత్రమే వచ్చేవాడు.

దాంతో అడిగేవాళ్ళు లేకుండా పోయిన జగదీశ్వరి కన్నయ్య చేత ఇంటెడు పనీ చేయించేది. స్వతహాగా నెమ్మదస్థుడైన జంగయ్య, కొడుకు ఏం చెప్పినా భార్యను పల్లెత్తు మాట అనేవాడు కాదు. అందువల్ల ఏడాది తిరగకుండా ఆ ఇంట్లో జగదీశ్వరి ఆడింది ఆట, పాడింది పాటగా తయారయ్యింది.

ఒక రోజు ఉదయం బడికి బయలుదేరు తూన్న కన్నయ్య చేతిలోని పుస్తకాలు విసు రుగా లాక్కుని, “నువ్వు చదువుకుని ఊరిని ఉద్ధరించేది ఏమీలేదు. నీ తిండికే బోలెడు

ఖర్చవుతోంది. నువ్వు ఈ రోజు నుంచి బడి మాని అడవికి వెళ్ళి, ఎండు పుల్లలు ఏరు కురా. వంటచెరకు ఖర్చయినా తుప్పుతుంది,” అన్నది జగదీశ్వరి.

కన్నయ్యకు చదువంటే ప్రాణం. సవతి తల్లి బడిమానమనగానే వాడికి ఏడుపు వచ్చే సింది, “నా చేతచదువు మానిపించవద్దుపిన్నీ. సాయంత్రం బడి నుంచి వచ్చాక కావలసి నన్ని పుల్లలు తెస్తాను,” అన్నాడు ఏడుపు గొంతుతో.

“సాయంత్రం చేయడానికి వేరే పనులు న్నాయి, నడు, నడు,” అంటూ జగదీశ్వరి కన్నయ్యను అడవికి పంపింది.

కన్నయ్య నదిగట్టునే నడిచి వెళ్ళి మధ్యాన్నానికి అడవి చేరాడు. వాడక్కడ ఎండు పుల్లలు ఏరి, మోపుగా కట్టి నెత్తిన పెట్టుకుని ఇల్లు చేరేసరికి చీకటిపడింది.

“ఈ నాలుగు పుల్లలు ఏరుకురావడానికి ఇంతసేపా?” అంటూ విరుచుకు పడింది జగదీశ్వరి.

ఆ రోజు మొదలు ఇంటి పనితో పాటు, అడవికి వెళ్ళి పుల్లలు తేవడం కన్నయ్యకు తప్పడం లేదు. శరీర కష్టం కన్నా, చదువు మానవలసి వచ్చినందుకు మనసులో బాధపడసాగాడు.

ఒకనాడు అడవిలో ఎండుపుల్లలు ఏరు తూన్న కన్నయ్యకు, రేగుపాదు మధ్య బంగారు రంగుతో మెరుస్తూన్న ఈక ఒకటి కనిపించింది. ఆ ఈకను జంగయ్య అతి ప్రయత్నం మీద జాగ్రత్తగా బయటకు తీశాడు. అది బంగారు రంగుతో ధగధగా మెరిసిపోవడమే