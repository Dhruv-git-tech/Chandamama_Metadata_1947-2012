# విజ్ఞానం ... వినోదం ... వికాసం ...

## విజ్ఞాన వీచికలు :

### కుళ్ళిన చెట్లు-చిత్తడినేల

నీళ్ళు నిలువ ఉండే ప్రాంతాలలో ఆక్సిజన్ కొరత వల్ల చెట్టు చేమలు, వాటి వేళ్ళు క్రమంగా కుళ్ళి పోతాయి. చిత్తడినేలలకు వెళ్ళి చూశామంటే కుళ్ళి పోయిన మందమైన పదార్థాలు పేరుకుపోయి కనిపి స్తాయి. చేరిన నీళ్ళు కిందికి వెళ్ళడానికి వీలులేని ప్రాంతా లలో ఈ చిత్తడి నేలలు ఏర్పడతాయి. వర్షం ద్వారా ప్రధానంగా ఇక్కడికి నీళ్ళు చేరుతాయి.

కుళ్ళిన చెట్టుచేమలు పదార్థాలవల్ల చిత్తడినేల జలాలు క్షార పూరితాలవుతాయి. ఈ క్షారగుణం కుళ్ళిన మొక్కలను నిలవచేస్తాయి. ఈ చిత్తడినేలలలో శతాబ్దాల నాడు పుట్టిన మొక్కలను కూడా వృక్ష శాస్త్రజ్ఞులు గుర్తించి కనుగొంటున్నారు. 'స్ఫగ్నమ్ మాసస్' జాతిమొక్కలు ఇక్కడ మామూలుగా పెరుగుతూ ఉంటాయి. కుళ్ళిన చెట్లు, వేళ్ళ మీద క్రమంగా బంకమన్ను, ఇసుక పేరుకుపోవడం వల్ల, కొన్ని శతాబ్దాల కాలంలో అవి బొగ్గుగా మారుతాయి.

## మన పరిసరాలు

### సూర్యరశ్మీ - మనిషి ఆరోగ్యం

ప్రకృతిమాత మనకెన్నో అమూల్యమైన కానుకలను ప్రసాదిస్తోంది. అలాంటి వాటిలో సూర్యరశ్మీ ప్రధానమైనది. చెట్టు చేమలకు సూర్యరశ్మీ ఎంత ప్రయోజనకరమో చెప్పనవసరం లేదు. మనిషి ఆరోగ్యానికి బంగారు సూర్య కిరణాలు ఎంతగానో ఉపయోగపడుతున్నాయి. సూర్యుడి నుంచి వచ్చే వెలుతురు మనిషి మెదడులోని పీనియల్ గ్లాండ్ను ఉత్తేజపరుస్తుంది. ఇందువల్ల ట్రిప్టామైన్స్ ఉత్పత్తి అవుతాయి. అవి మనిషిలో ఉత్సాహాన్ని పెంచుతాయి.

మనిషి చర్మం మీద పేరుకుపోయే హానికరమైన ఫంగస్ను, బ్యాక్టీరియాను కూడా సూర్యకిరణాలు నాశపరుస్తాయి. సూర్యరశ్మీకి రక్తంలోని తెల్లకణాలు కూడా ఉత్తేజితమవుతాయి.

మన శరీరం విటమిను డిని మాత్రమే తయారుచేసుకోగలుగుతున్నది. అది సూర్యరశ్మీ ఉన్నప్పుడు మాత్రమే సాధ్యం. అందుకే విటమను డిని సూర్యరశ్మీ విటమిను అని కూడా చెబుతారు. విటమిను డి ఎముకలు, దంతాల ఆరోగ్యానికి చాలా అవసరం అన్నది తెలిసిన విషయమే.