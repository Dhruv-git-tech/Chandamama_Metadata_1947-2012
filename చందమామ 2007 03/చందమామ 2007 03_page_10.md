చాను. ఈ రోజునుంచి నా కష్టాలేవో నేను పడతాను. నువ్వు బడికి వెళ్ళు,” అన్నది.

కన్నయ్య పుస్తకాలు తీసుకుని సంతో షంగా బడికి వెళ్ళాడు.

వాడు అటు వెళ్ళగానే జగదీశ్వరి దేవత ఈకను కొంగు చాటున దాచుకుని ఒక గొడ్డలి తీసుకుని అడవికి బయలుదేరింది.

అడవిలోపలికి వెళ్ళి, ఈకను ఎడమ చేత్తో పట్టుకుని, కుడిచేతిలోని గొడ్డలితో పక్కనున్న చెట్టును నరుకుతూన్నట్టు నటించసాగింది. అంతలో, “ఆగు. అదేంపని? పచ్చని చెట్టును నరకడం మహాపాపం!” అంటూ రెక్కల దేవత ప్రత్యక్షమయింది.

“ఏం చేయమంటావు తల్లీ. మా కన్నయ్య తెచ్చే నాలుగు పుల్లలతో మా దరిద్రం తీరే దేనా?” అంటూ విచారంతో చేతులు తిప్పింది జగదీశ్వరి.

“కన్నయ్యను కష్టపెట్టకుండా చదువు కోనిస్తే నీకు సాయంచేస్తాను. చదువులేకపోతే మనిషికీ, ఈ అడవిలోని మాసుకూ తేడా ఏమీ లేదు,” అన్నది దేవత.

“తప్పక చదివిస్తాను తల్లీ. ఆ చేసే సాయ మేదో తొందరగా చెయ్యి,” అన్నది జగదీశ్వరి.

“నీ చేతిలోని నా ఈకతో నా రెక్కల మీద మూడుసార్లు తాకావంటే బంగారు నాణాలు రాలుతాయి,” అన్నది దేవత.

వెంటనే జగదీశ్వరి ఈకను దేవత రెక్కల మీద మూడుసార్లు తాకించింది. రెక్కల నుంచి కొన్ని బంగారు నాణాలు రాలాయి. వాటిని చూసి అబ్బురపడిన జగదీశ్వరి మళ్ళీ ఈకతో