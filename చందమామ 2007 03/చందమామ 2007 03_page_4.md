వ్యవస్థాపకులు
చి. నాగిరెడ్డి - చక్రపాణి

## మన ప్రధాన బాధ్యత

మున పార్లమెంటులో అల్పసంఖ్యాకులకు మత, ఆర్థిక, సామాజిక స్థితులను బట్టి రాయితీలు కల్పిస్తూ చట్టం తీసుకురావాలని తరచూ మాట్లాడడం జరుగుతోంది. స్వేచ్ఛ, సమానత్వం, సహోదరత్వం పునాదులుగా రూపొందించబడింది భారతీయ రాజ్యాంగం. అలాంటప్పుడు ప్రజలలోని కొన్ని వర్గాలకు మాత్రం ప్రత్యేక సదుపాయాలు కల్పించ వలసిన అవసరం ఏమిటి? అలా చేయడం ద్వారా ప్రాథమిక రాజ్యాంగ సూత్రాన్నే గాలికి వదిలినట్టు కాదా?

పాఠశాలలో విద్యార్థులు హెచ్చుతగ్గులు పాటించకుండా, పక్క పక్కనే కూర్చుని ఎలాంటి అరమరికలు లేకుండా హాయిగా చదువుకుంటున్నారు. వారి దృష్టి అంతా చదువుల మీదే ఉంటోంది. మంచి మార్కులతో ఉత్తీర్ణులు కావాలి; ఆటపాటలలో ఒకరిని మించి ఒకరు రావాలన్నదే వారి లక్ష్యంగా ఉంటోంది.

పెద్దలు కూడా ఈ విషయంలో పిల్లలను ఆదర్శంగా తీసుకుని దేశ సంపదల అభివృద్ధి కోసమే తమ దృష్టిని కేంద్రీకరించడం ఉత్తమం. అదే వారి ప్రధాన కర్తవ్యం కావాలి. ఎందుకంటే మన దేశం ఎదుర్కొంటూన్న అసలు సమస్య పేదరికం!

ఈ సందర్భంగా పూజ్య బాపూజీ మాటలను ఒకసారి స్మరించుకుందాం: “ప్రజలలో ఉన్నత వర్గం, తక్కువ వర్గం అంటూ లేని, అన్ని కులాల వాళ్ళూ ఐకమత్యంతో, పరిపూర్ణ సమన్వయంతో జీవించే భారతదేశం కోసం నేను పాటుపడతాను.”

మనపిల్లలు ఇలాంటిసానుకూల మైథిరిని అలవరచుకోగులరుి చందుమామ దృఢంగా విశ్వసిస్తోంది!

సంపాదకుడు : విశ్వం

Visit us at : http://www.chandamama.org