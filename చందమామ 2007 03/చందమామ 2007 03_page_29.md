చందమామ కబుర్లు

అంతరిక్షంలో ఘనవిజయం!

ఇండియా జనవరి 10వ తేదీ పిఎస్ఎల్ వి-సి7ను అంతరిక్షం
లోకి ప్రయోగించింది. భారతీయ అంతరిక్ష పరిశోధనా సంస్థ
(ఇస్రో)కు ఇది రెండు కారణాలవల్ల ముఖ్యమైన రోజు. ఒకే
రాకెట్ లో నాలుగు శాటలైట్లను ప్రయోగించడం మొదటి
విశేషం. ప్రయోగించాక ఒక రాకెట్ లోని సూక్ష్మనాళిక
(క్యాప్సుల్)ను విజయవంతంగా కిందికి దించడం
రెండువిజయం. 680 కి.గ్రా. శాటలైట్ కార్ట్ శాట్-2ను
మొదట కక్యలోకి ప్రవేశ పెట్టారు. ఇండియన్ మిషన్
550 కి.గ్రా. శాటలైట్ రికురీ ఎక్స్పెరిమెంట్ ఎస్ఆర్
ఇ-1 తరవాత ‘ఇన్జెక్ట్’ చేయబడింది. ఇదంతా 19
నిమిషాలలో విజయవంతంగా జరిగిపోయింది. అంతరిక్ష
నౌకనిర్మాణం పనులూ, అందులో నాలుగు రాకెట్లను అమర్చడం రెండు నెలలలో పూర్తయ్యాయి.
ఎంతో పకట్టందీగా జరిగిన ప్రయోగం ఇది అని ఇస్రో అధ్యక్షులు శ్రీ జి. మాధవన్ నాయర్
తెలియజేశారు.

బడిపిల్లలతో ముచ్చటించిన వ్యోమగామి

ఇండియా పిఎస్ఎల్ విని ప్రయోగించిన ఒక రోజు తరవాత అంటే జనవరి 11వ తేదీ భూమికి 360 కి.మీ. దూరంలో ఉన్న అంతర్జాతీయ అంతరిక్షకేంద్రం నుంచి భారతీయ సంతతికి చెందిన మహిళా వ్యోమగామి సునీతా లిన్ విలియమ్స్, న్యూఢిల్లీ అమెరికా రాయబార కార్యాలయంలో సమావేశమైన పాఠశాల విద్యార్థులతో ముచ్చటించింది. ఒక విద్యార్థి అడిగిన ప్రశ్నకు, “భూమి చాలా అందమైన గ్రహం. ఇక్కడి నుంచి భూగ్రహం మీది మనుషులతో మాట్లాడడం నమ్మలేకుండా ఉన్నాను,” అని సమాధానమిచ్చింది సునీత. భూమికి తిరిగి రావడానికి ఆత్రుతతో ఎదురు చూస్తున్నట్టు ఆమె చెప్పింది. “అంతరిక్షంలో నడవడం ఎలా ఉంది?” అని మరో పాపాయి అడిగిన ప్రశ్నకు, “అలా తేలిపోతూ నడవడం నమ్మశక్యం కాకుండా ఉంది. అంతరిక్షం నుంచి భూమిని చూస్తూంటే, ప్రపంచమంతా అందమైన ఒకే ప్రదేశంగా కనిపిస్తోంది!” అని సమాధానమిచ్చింది.