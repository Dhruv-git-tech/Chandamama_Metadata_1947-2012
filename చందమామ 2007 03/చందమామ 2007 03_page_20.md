నేను అందుకు సిద్ధమే,” అన్నాడు సూక్ష్మ ధరుడు వెంటనే.

“ఈ విషయంలో అభ్యంతరం చెప్పడానికి ఏమీ లేదు. నాకూ సమ్మతమే,” అన్నాడు రూపసేనుడు.

“సరే, రేపు రాజు, సభాసదుల సమక్షంలో నేను మిమ్మల్ని మూడు ప్రశ్నలు అడుగు తాను. మీ ఇద్దరిలో ఎవరి సమాధానాలు ఆమోదయోగ్యంగా ఉంటాయో, వారినే సేనాధిపతిగా నియమించడం జరుగుతుంది,” అన్నాడు మంత్రి.

“అలాగే,” అన్నారు ఇద్దరు యువకులు ముక్తకంఠంతో.

మరునాడు రాజు సమక్షంలో సభ ఏర్పాట యింది. ఇద్దరు యువకులూ ఉచిత ఆస నాలలో ఆసీనులయ్యారు.

మంత్రి ధర్మశీలుడు లేచి నిలబడి, “మీరు నగరంలో ప్రధాన రహదారి వెంట వెళుతున్నారు. అక్కడ ఇద్దరు యువకులు కొట్లాడుకుంటూ కనిపించారు. అప్పుడు మీరేం చేస్తారు?” అని యువకులను ప్రశ్నించాడు.

“మంత్రివర్యా, రూపసేనుడు నాకన్నా చిన్నవాడు. మొదటి అవకాశం అతనికే ఇవ్వండి,” అన్నాడు సూక్ష్మధరుడు.

మంత్రి మౌనంగా తల పంకించి, రూప సేనుడికేసి నీ సమాధానం ఏమిటి? అన్నట్టు చూశాడు.

“మంత్రి వర్యా, ప్రధాన రహదారిలో కొట్లాడుకోవడం నేరం గనక, వెంటనే ఆ

ఇద్దరినీ బంధించి, చెరసాలలో వేస్తాను,” అన్నాడు రూపసేనుడు.

“నువ్వేం చేస్తావు?” అంటూ మంత్రి సూక్ష్మధరుడికేసి చూశాడు.

“యుదారిలో ఇద్దరు యువకులు కొట్లాడు కుంటున్నారంటే, దానికి కారణం ఏదో ఉంటుంది. అందువల్ల వాళ్ళ దగ్గరికి వెళ్ళి, కారణం ఏమిటో తెలుసుకుని తప్పెవరిదో విచారించి, సమస్యను పరిష్కరిస్తాను,” అన్నాడు సూక్ష్మధరుడు.

ధర్మశీలుడు ఆ సమాధానాన్ని మెచ్చుకుంటున్నట్టు తల పంకించి, “ఇక నా రెండవ ప్రశ్న. రాజ్యంలో కొందరు విప్లవకారులు తయారై, ప్రజలను తిరుగుబాటుకు ఉసి గొల్పుతున్నారు. అప్పుడు మీరేం చేస్తారు?” అని అడిగాడు.