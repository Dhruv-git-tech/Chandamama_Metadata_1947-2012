భారత దర్శిని

## మొట్టమొదటి వస్తుప్రదర్శనశాల

భారతదేశంలో మొట్టమొదటి వస్తుప్రదర్శన శాల కొల్‌కతాలో 1857వ సం.లో ఏర్పాటు చేయబడింది. ఐదు వేల సంవత్సరాల ప్రాచీన వారసత్వంగల మనదేశంలోని వస్తువులను అక్కడ ప్రదర్శనకు ఉంచారు. యాసియాటిక్ సొసైటీ భవనంలోని ఒకభాగంలో దీనిని ఏర్పాటు చేశారు. భర్తుట్ రూమ్ అందులోని ప్రధాన ఆకర్షణ. సుంగా వంశస్థులకు సంబంధించిన అవశేషాలను అక్కడ ఉంచారు. మధ్యప్రదేశ్‌లోని ఒక గ్రామం భర్తుట్. 1873వ సం.లో అక్కడ ఒక బౌద్ధస్థూప శిథి

లాలు కనుగొనబడ్డాయి. వాటిలో శిలాఫలకాలు, ఒక సింహద్వారం కూడా ఉన్నాయి. మత సంబంధమైన వాటితోపాటు సాధారణ జన జీవనానికి సంబంధించిన దృశ్యాలు కూడా చిత్రీకరించబడి ఉన్నాయి. కొన్ని శిలాఫలకాలలో బుద్దుడి పూర్వజన్మలకు సంబంధించిన జాతక కథల దృశ్యాలు చిత్రీకరించబడి ఉన్నాయి.

## మొదట నిర్మించు, తరవాత పడగొట్టు!

లక్నోలోని బడా ఇమాంబర, భవనం చిక్కుదారులుగల మంటపాలు 'భూల్ భూలయాన్'లకు చాలా ప్రసిద్ధి గాంచింది. ఈ భవనం భయంకరమైన కరువు రోజుల్లో నిర్మించబడింది. కరువు బాధితులకు ఉపాధి కల్పించాలని అప్పటి నవాబు ఆశించాడు. అందు వల్ల పగటి పూట నిర్మించిన కట్టడాలను రాత్రిపూట పడగొట్టమని కూలీలను పురమాయించాడు. భవన నిర్మాణంలో ఉద్దేశపూర్వకంగా చేసిన ఈ జాప్యం, కూలీలకు వరంలా ఉపకరించింది!