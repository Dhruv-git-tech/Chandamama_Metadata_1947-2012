ఇదంతా కళ్ళారా చూస్తూ కూడా మిత్ర
విందకుడు ఆ మనిషి ఆ నగరానికి రాజని
భ్రమపడ్డాడు. అసిధారాచక్రం మిత్రవింద
కుడి కళ్ళకు పద్మంలాగా కనబడింది; అతని
వంటి మీది గొలుసు అలంకార భూషల
లాగా తోచింది; అతని మూలుగు గంధర్వ
గానంలాగా వినిపించింది.

మిత్రవిందకుడు ఆ నరకవాసిని సమీ
పించి, “అయ్యా, తమరు చాలాకాలంగా ఆ
పద్మాన్ని శిరస్సున ధరించారు. నన్ను కూడా
ధరించనివ్వండి!” అని అడిగాడు.

“బాబూ, ఇది పద్మం కాదు, అసిధారా చక్రం!” అన్నాడు నరకవాసి. “చూశావా? నాకివ్వటం ఇష్టంలేక ఆ మాట అంటు న్నావు!” అన్నాడు మిత్రవిందకుడు.

“నేటితో నా పాపానికి పరిహారం అయి
పోయినట్టుంది. వీడు కూడా నాలాగే తల్లిని
కొట్టినవాడై ఉంటాడు. పాపఫలం అనుభవిం
చటానికే వీడిక్కడికి చేరివుంటాడు!” అని
అనుకుని నరకవాసి తన నెత్తి మీద వున్న
అసిధారాచక్రాన్ని, మిత్రవిందకుడి నెత్తిన

పెట్టి, సంతోషంగా తన దారిన తాను వెళ్ళి
పోయాడు.

అప్పుడు స్వర్గంలో ఇంద్రుడుగా వుంటున్న
బోధిసత్వుడు దేవగణాలను వెంటబెట్టుకుని
నరకాలన్నిటినీ తణిఖీ చేస్తూ కొంతకాలానికి
మిత్రవిందకుడుండే చోటికి వచ్చాడు.

ఆయనను చూడగానే మిత్రవిందకుడు
ఏడుస్తూ, “స్వామీ, కరుణించండి! ఈ చక్రం
నన్నెప్పుడు వదులుతుందో చెప్పండి!” అని
వేడుకున్నాడు.

అప్పుడు ఇంద్రుడు, మిత్రవిందకుడికి
ఈ విధంగా జవాబు చెప్పాడు:

“నీకు ఎంత డబ్బున్నా ఇంకా కావాలని
కోరావు. పిశాచినులతో కాలక్షేపం చేశావు.
మానవుడు నడవదగిన ఉన్నత మార్గాలు
నీకు నచ్చలేదు. ఇతరులు నీ మేలుకోరి
చెప్పిన సలహా వినక ఈ చక్రాన్ని కోరి నెత్తికి
తెచ్చుకున్నావు! నువ్వు బతికివున్నంతకాలమూ
ఆ అసిధారా చక్రం నిన్ను వదలదు.”

మిత్రవిందకుడు తనకు పట్టిన దుర్దశ
తెలుసుకుని, విచారంతో కుంగిపోయాడు.