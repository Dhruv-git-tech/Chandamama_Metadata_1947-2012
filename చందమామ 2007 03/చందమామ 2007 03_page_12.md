రాకాసిలోయ

19

[కేశవుణ్ణీ, జయమల్లునూ బానిసలుగా కొన్న వర్తకులపై హలాత్తుగా నరమాంస భక్షకులు వచ్చి
పడ్డారు. ఆ గందరగోళంలో కేశవుడూ, జయమల్లూ పైనుంచి కింద ప్రవహిస్తూన్న నదిలోకి దూకి
ఒక లంక చేరారు. అక్కడ వున్న కొన్ని గుడిశెలను వాళ్ళు సమీపిస్తూండగా, ఒక గుడిశెలోంచి,
‘జ్యేష్ఠుడెక్కడ? కనిష్ఠుడెక్కడ?’ అని ప్రశ్నించుతున్న కంఠధ్వని వినిపించింది.

తరవాత-]

కేశవుడికీ, జయమల్లుకూ ఓ తృటికాలం ఏం
చేసేందుకూ పాలుపోలేదు. “ఆ కంఠధ్వని
బ్రహ్మదండి మాంత్రికుడిది! నా తండ్రిని
వాడు హింసిస్తున్నాడు,” అనుకున్నాడు కేశ
వుడు. “ఆ ప్రశ్నించే గొంతు నరభక్షకుల
నాయకుడైన చండమండూకుడిది! గుడిశెలో
వాడి అనుచరులు ఎంత మంది వున్నారో తెలి
యదు. ఇప్పుడేమిటి కర్తవ్యం?” అనుకు
న్నాడు జయమల్లు. ఇలా ఆలోచిస్తూ కేశ
వుడూ, జయమల్లూ అప్పుడే చలనం వచ్చిన
వాళ్ళలా చప్పున ఒకరి ముఖాలోకరు చూసు

కున్నారు. మాటలూ, సౌంజ్ఞలూ లేకుండానే
ఆ క్షణంలో చేయవలసిందేమిటో ఇద్దరికీ
తెలిసిపోయింది.

జయమల్లు నిశ్శబ్దంగా వంగి, గుడిశె
పక్కన వున్న ఒక ఈటెను జాగ్రత్తగా చేతిలోకి
తీసుకున్నాడు. తరవాత కేశవుడి భుజం మీద
చేయివేసి చెవిలో మెల్లిగా, “గుడిశెలో వున్న
శత్రువు లెందరో ముందు తెలుసుకోవాలి,”
అంటూ గుడిశెకు అల్లివున్న కొబ్బరి ఆకు
లలో నుంచి ఈటెను నింపాదిగా లోపలికి
గుచ్చాడు.

'చందమూమ'