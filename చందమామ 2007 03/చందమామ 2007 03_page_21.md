“చారుల ద్విత్వకారులకు గల బలాబలాలను తెలుసుకుని, తగిన సైన్యంతో వెళ్ళి వాళ్ళను అణచివేస్తాను,” అన్నాడు రూపసేనుడు ఆవేశంగా.

ఆ తరువాత సూక్ష్మధరుడు, “మంత్రివర్యా, రాజ్యంలో రాజుకు వ్యతిరేకంగా విప్లవకారులు తయారయ్యారంటే దానికి ముఖ్య కారణం పరిపాలనలోని లోటుపాట్లే అయి వుండాలి. ప్రజల సమస్యలను పరిష్కరించడంలో జాప్యమో, అలసత్వమో చోటు చేసు కుని ఉండవచ్చు. అందువల్ల ముందుగా విప్లవకారులను చర్చలకు పిలుస్తాను. వాళ్ళనుంచే సమస్యలు ఏమిటో గ్రహిస్తాను. నిజంగా పాలనా లోపాలుంటే సత్వరంగా సరిదిద్దుకునేలా చేస్తాను. అలా కాకుండా విప్లవకారులది తలాతోకాలేని వ్యవహారం అయితే, వెనువెంటనే సైన్యంతో వెళ్ళి వాళ్ళను

సమూలంగా నాశనం చేస్తాను,” అన్నాడు దృఢమైన కంఠస్వరంతో.

“చక్కగా చెప్పావు, సూక్ష్మధరా,” అని మెచ్చుకున్నమంత్రి, “ఇప్పుడు నా మూడవ ప్రశ్న. రాజుగారితో కలిసి మీరు వేటకు వెళ్ళారు. హఠాత్తుగా ఒకసింహం రాజుగారి మీదికి దాడి చేసింది. అప్పుడు మీరేం చేస్తారు?” అని అడిగాడు.

“ఇందులో ఆలోచించడానికి ఏముంది? వెంటనే రాజుగారిని తప్పించి, దాడి చేసిన సింహాన్ని నా భుజబలంతో మట్టుబెడ తాను. రాజుగారిని రక్షిస్తాను,” అన్నాడు రూపసేనుడు.

“నువ్వేం చేస్తావు?” అని సూక్ష్మధరుణ్ణి అడిగాడు మంత్రి.

“నేను పక్కన ఉండగా, రాజుగారి మీద సింహం దాడి చేసే అవకాశమే లేదు. నేను

మార్చ్ 2007

22

చందమామ