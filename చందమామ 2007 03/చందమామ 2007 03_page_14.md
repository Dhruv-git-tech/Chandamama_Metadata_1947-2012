తుడికి నిజం పలికించే కషాయమేదో ఇప్పించాడు. తొందర ఎందుకు? ఏం జరుగుతుందో చూద్దాం. ఆ తరవాత వాణ్ణీ, వాడి సేవకుణ్ణీ యమపురికి పంపుదాం,” అన్నాడు జయమల్లు.

ఇంతలో మండూక కషాయం తాగిన వాడు, పెద్దగా రెండుసార్లు దగ్గి, ఒకటి రెండు సార్లు మత్తెక్కిన వాడిలా అటూ ఇటూ ఊగిసి లాడి, “వాళ్ళిద్దరూ.. జ్యేష్ఠుడూ... కనిష్ఠుడూ... వున్నారు... ఇక్కడే...”

అతడు మాట ముగించే లోపలే జయమల్లు కంత దగ్గిర నుంచి ఇవతలికి ఎగిరి గంతేసి, “కేశవా, ప్రమాదం! అది నిజంగా సత్యం చెప్పించే కషాయమే! ఆ తాగిన వాడు మనం ఇక్కడవున్నట్టు చెప్పేస్తున్నాడు. మనం వెంటనే గుడిశెలో జొరబడి ఆ దుర్మార్గుల్ని చంపటం తప్ప మరి మార్గం లేదు,” అంటూ గుడిశె ద్వారానికేసి పరిగెత్తాడు. బయట అడుగుల చప్పుడు వింటూనే చండమండూ కుడు అదిరిపడ్డాడు. “ఎవరో శత్రువులు, శత్రువులు!” అంటూ అరిచాడు. అతడి అనుచరుడు ఒక ఈటె తీసుకుని ద్వారం కేసి పరిగెత్తుతూ, “మండూకేవ్వరా, మీరు మాయం కండి,” అని కేకపెట్టాడు.

కేశవుడూ, జయమల్లూ గుడిశె ద్వారానికి అడ్డంగా వున్న తడికెను ఒక్క తన్ను తన్ని లోపలకు దూకారు. వాళ్ళను ఎదిరించ చూసిన, మండూకుడి అనుచరుణ్ణి కేశవుడు తన కత్తిపిడితో తల మీద ఒక్క వేటు వేశాడు. ఆ దెబ్బకు వాడు అబ్బా అంటూ కింద పడిపోయాడు.

గుడెశెలోకి ప్రవేశించిన కేశవుడికీ, జయమల్లుకూ కలిగిన ఆశ్చర్యం అంతా ఇంతా కాదు. చేతులు విరిచికట్టబడి వున్నవాడు, జయమల్లు ఊహించినట్టు గడేజంగ్ అను చరుడే. కాని, చండమండూకుడి జాడలేదు.

జయమల్లు, గడేజంగ్ అనుచరుడి కట్లు విప్పి అతణ్ణి గుడిశెలో వున్న ఒక బాదుకు ఆనించి కూచోబెట్టాడు. అతడింకా మత్తుతో అటూ ఇటూ వూగుతున్నాడు. జయమల్లు అతడి తల మీద ఇంత నీరు కుమ్మరించి, భుజాలు పట్టుకుని వూపుతూ, “నువ్వు గడేజంగ్ అనుచరుడివే గదా? మేమిద్దరం నీ స్నేహితులం. మనమంతా జలపాతంలో నుంచి నదిలోకి దూకి కపిలపుర రాజ్యం చేరాం. అక్కడ బానిస వర్తకుడి భటులకు చిక్కకుండా నువ్వూ, నీతోటివాడూ, గురు మౌనానందుడూ ఎటో పారిపోయారు. తర