రెక్కలదేవత!

కన్నయ్యకు పన్నెండేళ్ళ వయసులో విష
జ్వరం వచ్చి హఠాత్తుగా తల్లి పోయింది.
వాడికి తల్లి అంటే పంచప్రాణాలు. తండ్రి
జంగయ్య ఎంతో ప్రేమగా చూసుకుంటున్నా,
“నాన్నా, అమ్మకావాలి,” అంటూ తరచూ
కళ్ళనీళ్ళు పెట్టుకునేవాడు. తల్లిపోయి
యేడాది అయినా ఇంకా నిద్రలో తల్లిని
కలవరించేవాడు.

అది చూసి జంగయ్య బంధువులు,
“నీకు పెళ్ళాం అవసరం లేకపోయినా,
కన్నయ్య ఆలనాపాలనా చూసుకోవడానికి
తప్పక అమ్మకావాలి. మా మాట విని మళ్ళీ
పెళ్ళి చేసుకో,” అని జంగయ్యకు చెప్ప
సాగారు.

దానికి తోడు మహకరువులతో విసిగి పోయిన
జంగయ్య, పల్లెలో ఉన్న కొద్దిపాటి పాలం
అమ్మేసి, ఆ డబ్బుతో దాపులనున్న పట్నంలో
చిన్న కిరాణా దుకాణం తెరిచాడు. అయితే,
పట్నంలో అద్దెలు ఎక్కువ గనక, కాపురం

మాత్రం పల్లె నుంచి మార్చలేదు. జంగయ్య
చీకటితో వంట చేసి పట్నం వెళ్ళి, రాత్రి పాద్దు
పోయి తిరిగి వచ్చాక మళ్ళీ వంట చేసేవాడు.
బడినుంచి సాయంత్రం తిరిగి వచ్చే కన్నయ్య,
తండ్రి వచ్చేంతవరకు ఎదురు చూపులు
చూస్తూ ఒక్కడే బిక్కు బిక్కుమంటూ ఇంట్లో
ఉండవలసి వచ్చేది.

ఇవన్నీ చూసి జంగయ్య తనకు ఇష్టం
లేకపోయినా దూరపు బంధువైన జగదీశ్వ
రిని పెళ్ళి చేసుకున్నాడు. జగదీశ్వరి కాపు
రానికి వచ్చిన రోజే, “మా కన్నయ్య కోసమే
నిన్ను చేసుకున్నాను. తల్లి లేని వాణ్ణి నీ
కన్నబిడ్డలా జాగ్రత్తగా చూసుకోవాలి,”
అన్నాడు జంగయ్య.

“ఆమాత్రం నాకూ తెలుసు,” అంటూ
నవ్వింది జగదీశ్వరి.

అయితే, జగదీశ్వరి ఆ ఇంట అడుగుపెట్టి
మూడు నెలలు ముగియక ముందే కన్నయ్య
కష్టాలు ఆరంభమయ్యాయి.

మాచిరాజు కామేశ్వరరావు