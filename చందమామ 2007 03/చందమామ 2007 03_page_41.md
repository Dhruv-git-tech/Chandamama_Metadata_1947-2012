అమె వెళ్ళిరమ్మనడంతో వాళ్ళ వెంట బయలు దేరాడు.

కొంతదూరం వెళ్ళాక, అ ఇద్దరు తమ వద్ద ఉన్న బుట్టనూ, పెట్టెనూ పరమశివాన్ని మోసుకు రమ్మన్నారు. పరమశివం బుట్టను తల మీద పెట్టుకున్నాడు. పెట్టెను ఒక చేత్తో పట్టుకు న్నాడు. రెండూ బరువుగానే ఉన్నాయి. అయినా వాళ్ళకు ఎదురుచెప్పకుండా వాటిని మోసు కుంటూ పరమశివం వాళ్ళవెంట నడవసాగాడు.

మరికొంత దూరం నడిచాక ఒక గ్రామం కనిపించడంతో, “ఇదేనా మన బంధువులున్న గ్రామం?” అని అడిగాడు పరమశివం.

ఆ ఇద్దరూ ఒకరినొకరు చూసుకుంటూ హేళనగా నవ్వుకోవడం గమనించిన పరమశివంలో వారిపట్ల అంతవరకు ఉన్న అనుమానం మరింత బలపడింది. తన తండ్రికి తమ్ములమని

చెప్పి, వాళ్ళు తననూ, తన అమ్మమ్మనూ మోసం చేశారని గ్రహించాడు.

“కాదు. అ గ్రామం చేరుకోవడానికి ఇంకా కొంత దూరం నడవాలి. నువ్వు ఇక్కడే కూర్చుని ఆ బుట్టను జాగ్రత్తగా చూసుకో. మేము సంతకు వెళ్ళి, ఇప్పుడే వస్తాం,” అన్నాడు ఒకడు.

మరొకడు పెట్టెను తీసి భుజాన పెట్టుకుని, “బుట్టను తెరవొద్దు. అందులో అరుదైన పామును పట్టి బంధించాం. మన గ్రామానికి తీసుకువెళ్ళాలి,” అని హెచ్చరించాడు.

ఆ తరవాత ఇద్దరూ గ్రామం కేసి వెళ్ళారు.

పరమశివం ఒక చెట్టు బోదె నానుకుని కూర్చున్నాడు. వెళ్ళిన వాళ్ళు ఎంతసేపటికీ రాలేదు. పరమశివానికి ఆకలి వేయసాగింది. ఒకవేళ వాళ్ళు రాకపోతే ఏం చేయాలి? తన గ్రామానికి ఒంటరిగా తిరిగి వెళ్ళడం ఎలాగా? అని ఆలోచించసాగాడు.

బుట్టలో ఏముందో చూడాలన్న ఉత్సుకత కొద్దీ, మెల్లగా బుట్ట మూతను కొద్దిగా తెరిచి చూశాడు. పాము ఉన్నట్టు కనిపించలేదు. పైన చక్కగా మడిచిన మెత్తటి బట్ట కనిపించింది. దాని అడుగున పాము ఉంటుందో ఏమో అని లేచి నిలబడి బుట్టను కాలితో కదిలించి దూరంగా వెళ్ళాడు. ఎలాంటి పామూ బయటకు రాలేదు. వాడు బుట్ట వద్దకు వెళ్ళి, మెల్లగా మూత తొలగించి బట్టను పైకెత్తి చూశాడు. లోపల తినుబండారాలు, ఘుమ ఘుమలాడే పిండివంటలు ఉన్నాయి!

“ఆహా, ఆకలి తీర్చుకోవడానికి కావలసి నన్ని పిండివంటలున్నాయి! నన్ను మోసపుచ్చ డానికే వాళ్ళు బుట్టలో అరుదైన పాము ఉందని చెప్పారన్న మాట! ఇంకా ఎంతసేపని వాళ్ళ