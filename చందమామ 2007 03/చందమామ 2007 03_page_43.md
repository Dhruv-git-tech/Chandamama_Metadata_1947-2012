కానిపక్షంలో వదిలేద్దాం,” అన్నాడు ఒకభటుడు. సరేనని పరమశివం ముందుకు నడిచాడు. వాణ్ణి దూరం నుంచి చూడగానే, ఆ ఇద్దరిలో ఒకడు, “అదిగో! ఆ తుంటరి వెధవ ఇప్పుడు వస్తున్నాడు,” అని అరిచాడు.

“ఎక్కడికి వెళ్ళి వస్తున్నావు?” అని అడి గాడు రెండవవాడు కోపంగా.

“మీ కోసం చాలాసేపు ఎదురుచూశాను. మీరు ఎంత సేపటికీ రాకపోయేసరికి మిమ్మల్ని వెతుక్కుంటూ అలా వెళ్ళి వస్తున్నాను. చాలా ఆకలిగా ఉంది,” అన్నాడు పరమశివం అమా యకంగా.

“బుట్టనెందుకు తెరిచావు?” అని అడి గాడు మొదటివాడు.

“ఆ పాము ఎలా ఉంటుందో చూద్దామని కొద్దిగా తెరిచి చూశాను. అందులో పాము

లేదు. పిండివంటలున్నాయి. అందులో పాము ఉందని నాతో అబద్ధం చెప్పారు కదూ?” అన్నాడు పరమశివం ధైర్యంగా.

ఆ ఇద్దరూ పరమశివం దగ్గరికి వచ్చారు. ఒకడు వాడి చేయిని వడిసి పట్టుకున్నాడు. రెండవవాడు కొట్టబోయాడు. పరమశివం విడి పించుకోవడానికి ప్రయత్నించాడు. ఆ పెను గులాటలో తమకు వెనకగా వచ్చిన భటులను ఆ ఇద్దరు గమనించలేదు. భటులు వాళ్ళను పట్టుకుని పెడరెక్కలు విరిచికట్టారు. “రాజు గారి ఆభరణాలతో పారిపోయిన దొంగలు మీరేకదా? వాటిని ఎక్కడ దాచారో చెప్పండి,” అని గద్దించి అడిగాడు ఒక భటుడు కోపంగా.

నిజం చెప్పక తప్పదని గ్రహించిన దొంగలు, “ఒక వడ్డీ వ్యాపారికి అమ్మేశాం,” అన్నారు ఒక్కసారిగా.

భటులు వాళ్ళను వడ్డీ వ్యాపారి వద్దకు లాక్కెళ్ళారు. దొంగలు తమ వద్దఉన్న డబ్బిచ్చి, నగలను తీసి భటులకు అప్పగించారు.

ఆ ఇద్దరి దొంగలకూ కారాగార శిక్ష విధించిన రాజు, దొంగలను పట్టుకోవడంలో భటులకు సాయపడిన పరమశివాన్ని అభినందించి కానుకలిచ్చాడు.

ఆ తరవాత భటులు పరమశివానికి తోడుగా వెళ్ళి, వాణ్ణి ఇంటి వద్ద వదిలి వచ్చారు. జరిగిన దంతా పరమశివం అమ్మమ్మకు వివరించాడు. అమ్మమ్మమనవణ్ణి ఆప్యాయంగా కౌగిలించుకుని, “నిజంగానే, నీ బాబాయిలని నమ్మి ఆ దొంగల వెంట నిన్నుపంపాను. మతిలేని దాన్ని. అయినా ఇద్దరు దొంగలను ధైర్యంగా ఎదు ర్కొని, భటులకు పట్టిచ్చిన నీ తెలివి చాలా గొప్పది,” అంటూ మురిసిపోయింది.