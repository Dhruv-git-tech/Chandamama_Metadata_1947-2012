వాత ఏం జరిగింది?” అని గుక్క తిప్పుకో
కుండా ప్రశ్నల వర్షం కురిపించాడు.

జయమల్లు ప్రశ్నకు కోయయువకుడు
కళ్ళు తెరిచి అతడి కేసీ, కేశవుడి కేసీ చూడటం
మాత్రం చేయగలిగాడు. అతడి ముఖంలో
ఆశ్చర్యం, ఆనందం తొణికిసలాడాయి. ఏదో
చెప్పేందుకు ప్రయత్నించాడు, కాని మాటలు
తడబడినై.

“మల్లూ, అతణ్ణి తొందరపెట్టకు. కాస్త
విశ్రాంతి తీసుకోనీ. ఈ లోపల మనం ఈ
చండమండూకుడి జాడ తెలుసుకుందాం,”
అన్నాడు కేశవుడు.

కేశవుడిలా అనగానే మండూకుడి అనుచ
రుడు లేచి కూచుంటూ, “హా, చండుండూ
కేశ్వరా! మాయమయ్యావా? తిరిగీ నీ దర్శనం
నూరేళ్ళ తరవాతనే గదా? అంత కాలం నువ్వు
లేకుండా, నీ అనుచరులమైన మేము ఎలా

జీవించటం!” అంటూ నెత్తీ నోరూ కొట్టుకో
సాగాడు.

వాడి దుఃఖం, నూరేళ్ళ తరవాతనే గదా నీ
దర్శనం అన్న మాటలూ విని కేశవుడికి చాలా
ఆశ్చర్యం కలిగింది.

కాని, జయమల్లు చిరునవ్వు నవ్వుతూ,
మండూకుడి అనుచరుణ్ణి సమీపించి, వాడి
జుట్టు పట్టుకుని కుదుపుతూ, “ఓరి దొంగ
వెధవా, నీ మాటలు మేము నమ్ముతామే అను
కున్నావా! ఎక్కడ? నీ నాయకుడెక్కడ?
నిజం చెప్పక పోయావో నీ ప్రాణం తీస్తాను,”
అన్నాడు.

“ప్రాణమా? తీస్తావా? అంతకంటె నాక్కా
వలసిం దేమిటి? చండమండూకేశ్వరుడి
కోసం చచ్చినవాళ్ళు నేరుగా స్వర్గానికే వెళ్ళి
పోతారు. ఆసంగతి లోకంలో తెలియని వాళ్ళె
వరూ లేరే. నుప్వెంత అమాయకుడివి. నన్ను
త్వరగా చంపెయ్యి!” అంటూ మండూకుడి
అనుచరుడు పక్కనపడి వున్న ఈటెను అందు
కుని దాన్ని జయమల్లుకు ఇవ్వబోయాడు.

ఈసారి కేశవుడితో పాటు జయమల్లు
కూడా చాలా ఆశ్చర్యం పొందాడు. ఒకవేళ
నిజంగానే చండమండూకుడు గుడిశెలో
నుంచి మాయమయ్యాడా? అన్న అనుమానం
అతడికి కలిగింది. అంతలో గడేజంగ్ అను
చరుడు పెద్దగా దగ్గుతూ లేచి నిలబడి, “జ్యేష్ఠా,
కనిష్ఠా, నన్ను గుర్తించారు గదా! సరే. మీరు
ఆ దుర్మార్గుడి మాటలు నమ్మకండి. మండూ
కుడు ఈ గుడిశెలో వున్న రహస్య మార్గం
గుండా పారిపోయి వుంటాడని, నాకు గట్టి
నమ్మకం వున్నది,” అన్నాడు.