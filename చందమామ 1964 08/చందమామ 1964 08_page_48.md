పించకపోతే వెతుక్కురా. అది లేకుండా ఇంటికి తిరిగి రాకు!” అన్నది.

ముంచుకు వచ్చే చీకటిలో సౌదామిని తిరిగి అడవి కేసి బయలు దేరింది. ఆమె దారీ తెన్నూ తెలియకుండా అడవి అంతా తిరుగుతూ, “యమునా!” అని కేక పెట్ట సాగింది. ఒకచోట ఆమె పిలుపుకు, “అంబా!” అని సమాధానం వచ్చింది. సౌదామినికి ప్రాణం లేచి వచ్చినట్టయింది. ఆమె జవాబు వచ్చిన దిక్కుగా వెళ్ళి ఒక పర్షశాలను చేరుకున్నది. పర్షశాల చుట్టూ దట్టమైన అరణ్యం ఉన్నది. యమున అన్న ఆవు ఆ పర్షశాల ముందు కట్టబడి ఉన్నది. సౌదామిని ఆ ఆవును సమీపించి, దాన్ని నిమిరి మాట్లాడుతుండగా పర్షశాల లోపలి నుంచి, “ఆవు కోసం వచ్చోవా? లోపలికి రా!” అని ఎవరో ఆహ్వానించారు.

సౌదామిని పర్షశాల లోపలికి వెళ్ళి అక్కడ ముగ్గురు మరుగుజ్జులుండటం చూసింది. వాళ్ళు చూడటానికి వికారంగా ఉన్నారు. ఆమెతమ కేసి వింతగా చూడటం గమనించి ఒక మరుగుజ్జు, “మమ్మల్ని చూస్తే భయంగా ఉందా?” అని అడిగింది.

“లేదు. నా ఆవును నేను తీసుకు పోతాను,” అన్నది సౌదామిని.

“ఆ ఆవు తప్పిపోయి అడవిలో తిరు గుతూ ఉంటే పులివాత పడకుండా కాపాడి తెచ్చాం. నీ ఆవును నువే తీసుకుపోదువు గాని. అయితే మమ్మల్ని చూడవచ్చినవారు ఊరికే పోగూడదు. నీ రూపు మార్చేస్తాను,” అంటూ ఆ మరుగుజ్జు, సౌదామినిని తన పక్కన కూర్చోమని, ఆమె తలను తన చేత్తో నిమిరింది. వెంటనే సౌదామిని తల వెంట్రుకలన్నీ రాలి పోయాయి, శరీరం నల్లగా పెంకులాగా అయింది. సౌదామిని వికారంగా అయిపోయింది.

మరుగుజ్జు ఆమెను చూసి సవ్వుతూ, “ఇప్పుడెంత బాగున్నావు!” అన్నది.