6. బి. సుబ్బారావు, భీమడోలు

ప్రప్లాదుడు తండ్రి తపస్సునకు వెళ్ళునప్పడు గర్భములో నున్నాడు. అతను నూరు దివ్య సంవత్సరములు గొప్ప తపస్సు చేసి, బ్రహ్మచే వరములు బడసి, తిరిగి యింటికి వచ్చినందాక యీ ప్రహ్లాదునికి అయిదు సంవత్సరముల వయసేనా?

మన పురాణాలలో ఉండే కాలమానాన్ని ఎవరో కురాళ్ళు కల్పన చేసినట్టుంటుంది. అందు చేతనే “చందమామ”లో మేము హరణ్యకశిపుడు “నూరు దివ్య సంవత్సరాలు” తపస్సు చేసినట్టు రాయలేదు.

7. వెన్నవల్లి జయలశ్మీదేవి, ఏలూరు

“చందమామ” సంచిక సాధారణంగా ఐదో తారీకున వచ్చేది. కాని (ఈసారి) 20 న వచ్చింది. ఇలా ఐనప్పుడు ఫాటో వ్యాఖ్యలు పంపవచ్చా?

సంచిక ఆలన్యమైనంత మాత్రాన ఫాటో వ్యాఖ్యల పోటీ మానుతామా? వ్యవధి పాడిగిస్తామని మీరే ఊహించవచ్చు.

8. ఆర్. రామారావు, బెంగుళ్లూరు

మన భూమి నుంచి సూర్యుడు, చంద్రుడు మొదలైన గ్రహాలు ఉన్న దూరాన్ని శాస్త్రవేత్తలు చెప్పారుకదా, ఏ కొలత సాధనమూ లేకుండా ఆ దూరాన్ని ఎలా కనుగొన్నారు?

నమీపించటానికి వీలులేని వస్తువుల దూరాన్ని కొలవటానికి గణితం ఉన్నది. ఉదాహరణకు, సూర్యు దెంత దూరాన ఉన్నాడే తెలుసుకోవాలంటే, భూమి మీద కొన్ని వేల మైళ్ళ ఎడంలో ఉన్న రెండు ప్రాంతాల నుంచి ఒకే సమయంలో సూర్యుడే కోణంలో కనిపిస్తాడో నిర్ణయించి ఆ రెండు ప్రాంతాల మధ్య గల సూటి దూరాన్ని తెలుసుకున్నట్టయితే సూర్యుడుండే దూరాన్ని గుణించవచ్చు. మనుష్యు లెక్కరాని పర్వత శిఖరాల ఎత్తులను ఈ విధంగానే గుణిస్తారు.

9. జీ. సత్యనారాయణ రెడ్డి, ఆరవల్లి

మావయ్యా, సూర్యుడు కొన్ని కోట్ల సంవత్సరములకు నశించునని శాస్త్రజ్ఞులు చెప్పు చున్నారు. ఎందువలన?

రోజూ అనేక కోట్ల టన్నుల పదార్థాన్ని శక్తిగా మార్చి ప్రసారం చేసే సూర్యుడు ఎప్పటికైనా నశించ కుండా ఉండటం సాధ్యమవుతుందా? మనుమలకున్నట్టే నక్షత్రాలకు కూడా బాల్య యోవన కౌమార వార్తక్యాలున్నాయి. ఆకాశాన మనకు కనిపించే నక్షత్రాలలో సూర్యుడి కంటె యువకత్వం గలవీ, మునలివీ కూడా ఉన్నాయి. వాటిని శాస్త్రజ్ఞులు పోల్చారు.