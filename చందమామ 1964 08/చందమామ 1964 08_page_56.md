రాళ్ళ వ్యాపారం

ఒకసారి పాపన్న రెండు మూడా మడ దూరాన గల తమ దూరపు బంధువు లింటికి వెళ్ళాడు. అది భోజనాలవేళ. ఇంటాయన భోజనం ముందు కూచుని, “ఆయ్యో, చచ్చా!” ఆసటమూ, బియ్యంలో రాళ్ళేర కుండా పూట పూటా వండుతున్నదని తన భార్యను తిట్టటమూ, వాకిటి మెట్లెక్కుతున్న పాపన్న చెవులపడింది.

పాపన్నను చూడగానే బంధువులు అతనికి కూడా వడ్డన చేశారు. పాపన్న అన్నం తింటూ, ముద్ద ముద్దకూ పంటి కిందికి రాయి రావటం చూసి, “బియ్యంలో ఇన్ని రాళ్ళెలా వస్తాయమ్మా?” అని ఇంటావిడను అడిగాడు.

“ఏం చెప్పను, నాయనా? ఈ మెట్ట ఊళ్ళలో పరిపండదుగదా. కొట్టు బియ్యమే గతి. వాటినిండా రాళ్ళు. ఏరటానికి కనిపించి చావవు, బియ్యం రంగులోనే ఉంటాయి.

ఒక్క బియ్యమేమిటి? అన్ని ధాన్యాలలోనూ, జీలకర్రలోనూ కూడా రాళ్ళే. ఏ రంగు సరుకులో ఆ రంగు రాళ్ళు!” అన్నది ఇంటావిడ.

ఇంటాయన మట్టుకు, “కొట్టు నుంచి తెచ్చుకున్న సరుకు బాగు చేసుకోవటం చాతకాకపోతే ఏమవుతుందీ?” అన్నాడు.

ఈ రాళ్ళ అంతు తేల్చుకోవలిసిందే సనుకున్నాడు పాపన్న. అతను తన బంధువులకు సరుకులిచ్చే కొట్టువాడి దగ్గిరికి పొయి, “మీ కొట్లో కొనే ప్రతి సరుకులోనూ రాళ్ళుంటాయిట. ఏమిటి కథ?” అని అడిగాడు.

“ఆ సంగతి నాకేం తెలుస్తుంది, బాబూ? నాది చిన్న కొట్టు. ఎలా వచ్చిన సరుకలాగే అమ్మేస్తున్నాను. ఊళ్ళో అన్ని కొట్లకూ సరుకులిచ్చే దానయ్యగారి నడిగితే సంగతి తెలియవచ్చు,” అన్నాడు కొట్టువాడు.