ఏమీ భయం లేదు. అతను ఏంచేసినా ఆమె ఏమీ అనేది కాదు. పై పెచ్చు ఆమె పైన కాస్త ధాష్టీకం కూడా చేసేవాడు. తండ్రి దగ్గిర కన్న తల్లి దగ్గిర ఎక్కువ కాలం గడిపేవాడేమో, అతను తండ్రికి చెప్పని విషయా లెన్నో తల్లితో చెప్పుకునే వాడు. ఆమె విట్టలాటి మనిషి, అతను చిన్న వయసులోనే ఆమె అంత ఎత్తూ ఎదిగాడు, ఆమెను తనతో సమంగా భావించేవాడు. ఆమె అందమూ, అతి చిన్న హస్తాలూ, పాదాలూ అతనికి ఎంతో ముచ్చటగొలిపేవి.

మోతీలాల్‌కు చదువు చెప్పిన మున్షీ ముబారక్ అలీ అనే ముసలివాడి దగ్గిర కూడా జవాహర్లాలుకు చాలా చనుపుండేది. 1857 తిరుగుబాటులో ఆయన కుటుంబానికి గల సర్వస్వమూ పోయింది. ఇంగ్లీషు సైనికులు ఆయన బంధు వర్గంలో చాలా మందిని చంపారు. ఈ అనుభవం మూలంగా ఆయన చాలా సహనం నేర్చుకున్నాడు. ముఖ్యంగా పెల్లిల పట్ల ఎంతో మృదువుగా ఉండేవాడు. తనకు ఏ బాధ కలిగినా, ఏ కష్టం వచ్చినా జవాహర్ ఈ మున్షీ దగ్గిర చెప్పుకునేవాడు. ఆయన డౌక్కలో దూరి కూర్చుని అరేబియన్ నైట్స్ కథలూ, 1857 తిరుగుబాటు గాధలూ వినేవాడు. ఈ మున్షీ

చాలా ఏళ్ళు బతికి, జవాహర్‌లాల్ బాగా పెద్దవాడయాక పోయాడు.

జవాహర్ తన తల్లి నుంచి పెత్తల్లి నుంచి రామాయణ భారత కథలు వినేవాడు. అతని పెత్తల్లి (పెత్తండ్రి నందలాల్ భార్య) అంతులేని పురాణ కథలు చెప్పేది. మత సంబంధమైన ఆచారాలూ, పూజలూ ఆడ వాళ్ళు మాత్రమే పాటించేవారు. మోతీలాల్, ఆయన అన్నల కొడుకులూ మత విషయాలను గురించి కాస్త వెటకారంగా మాట్లాడే వారు. జవాహర్లాల్ అప్పుడప్పుడూ తల్లి వెంటా, పెత్తల్లి వెంటా గంగకు వెళ్ళి స్నానం చేసేవాడు. అప్పుడప్పుడూ దేవాలయాలకు