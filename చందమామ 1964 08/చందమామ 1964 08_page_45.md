న్యాయాధికారి గుణాకరుణ్ణి జరిగిన దంతా వివరంగా చెప్పమన్నాడు. అతను జరిగిన విషయాలు దాచకుండా చెప్పేశాడు.

“అయిన పక్షంలో మొదటి పందెంలో ఓడినందుకు నువు నీ ఆస్తి అంతా ధనా కరుడికి రాసి ఇవ్వవలిసిందే. కాగితం తీసుకుని రాయి,” అన్నాడు న్యాయాధికారి.

చేసేది లేక గుణాకరుడు తన ఆస్తి యావత్తూ ధనాకరుడి పరం చేస్తూ రాసి ఇచ్చాడు. న్యాయాధికారి ఆ పత్రాన్ని ధనా కరుడికి ఇప్పంచి, “పత్రం సరిగానే ఉన్నది కదా? రెండవ పందెంలో ఓడిపొయినందుకు నీ ఆస్తి అంతా గుణాకరుడి పరం చేస్తూ పత్రం రాసి ఇయ్యి,” అన్నాడు.

“చిత్తం, ఆ పత్రం నా వద్ద సిద్ధంగానే ఉన్నది,” అంటూ ధనాకరుడు న్యాయాధికారి చేతి కొక పత్రం ఇచ్చాడు.

న్యాయాధికారి దాన్ని చదువుకుని, “ఈ పత్రం చెల్లదు. ఇందులో నీకు ఒక్క

చిన్న ఇల్లు మాత్రమే ఉన్నట్టు రాసి ఉన్నది,” అన్నాడు.

“అంతే నా ఆస్తి,” అన్నాడు ధనాకరుడు.

“కాదు. నువు గుణాకరుడితో పందెం ఓడే సమయానికి గుణాకరుడి ఆస్తి అంతా గెలుచుకుని ఉన్నావు. అదంతా నీ ఆస్తి. ఆందుచేత అది తిరిగి గుణాకరుడికి చెందాలి. దాని వివరాలన్నీ నీ పత్రంలో రాయటం శ్రమ అనుకున్నట్టయితే, ఇంతకు ముందు గుణాకరుడు నీకు రాసి ఇచ్చిన పత్రం అతనికి తిరిగి ఇవ్వవచ్చు. మీరు వేసుకున్న పందాల ఫలితంగా గుణాకరుడి ఆస్తి చిల్లి గవ్వకూడా నీకు రాదు, కాని నీకున్న ఇల్లు గుణాకరుడి దవుతుంది! న్యాయం కావాలన్నావు గనక న్యాయం చెప్పాను,” అన్నాడు న్యాయాధికారి.

ధనాకరుడికి మంచి శాస్త్రి అయింది. అతను తన కున్న చిన్న ఇంటిని గుణాకరుడి పరం చేసి, ఊరు విడిచి వెళ్ళిపోయాడు.