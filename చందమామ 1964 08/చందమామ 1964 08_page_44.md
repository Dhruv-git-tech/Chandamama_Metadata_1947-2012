“కాదు, తీగకే! కావలిస్తే తమలపాకు తోటలకు వెళ్ళి చూతాం పద!” అన్నాడు గుణాకరుడు.

“ఆవసరం లేదు. ధనాకరుడు కూడా ఓడాడు,” అన్నారు ధనాకరుడి మిత్రులు. వారు ధనాకరుడితో, “మొదటి పందెం సువు గెలుచుకున్నావు గనక గుణాకరుడి ఆస్తి నీ దవ్వతుంది. అయితే గుణాకరుడు కూడా రెండో పందెంలో నెగ్గాడు గనక, నీ ఆస్తి గుణాకరుడి దవ్వతుంది. అందుచేత మీ రిద్దరూ ఆస్తులు మార్పుకోండి,” అని సలహా యిచ్చారు.

గుణాకరుడు లోపలికి వెళ్ళి, పందెం గురించి తన భార్యకు చెప్పి, “నన్ను నా ఆస్తినంతా ధనాకరుడికి రాసి ఇవ్వ మంటున్నారు,” అన్నాడు.

“ఇది అర్ధం లేని పందెం. ఇందుకు నేను ఒప్పుకోనని చెప్పండి,” అన్నది గుణాకరుడి భార్య.

గుణాకరుడు వచ్చి, “ఈ పందెం చెల్ల దనీ, దీనికి తాను ఒప్పుకోననీ నా భార్య అంటున్నది,” అన్నాడు.

“నీ ఆస్తి మంచిగా రాయించి ఇవ్వక పోతే న్యాయస్థానానికి వెళ్ళి రాబట్టు కుంటాం. సువు పందెంలో ఓడినట్టు మేమంతా సాక్ష్యం ఉన్నాం,” అన్నారు ధనాకరుడి మిత్రులు.

వాళ్ళు వెళ్ళి న్యాయాధికారి వద్ద జరిగిన దంతా చెప్పుకుని ఫిర్యాదు చేశారు. రేపు తీర్పు చెప్పుతానని న్యాయాధికారి వారిని పంపించాడు.

మర్నాడు న్యాయస్థానంలో ఉభయపక్షాల వారూ న్యాయాధికారి ఎదట హాజరయారు. న్యాయాధికారి ధనాకరుణ్ణి, “నీకు న్యాయమే కావాలా? ఫిర్యాదు ఉపసంహరించు కుంటావా?” అని ఆడిగాడు.

“నాకు న్యాయమే కావాలి!” అన్నాడు ధనాకరుడు