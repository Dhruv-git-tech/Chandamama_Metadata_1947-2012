మానసింహండితో స్నేహం చేసుకోవటానికి సిద్ధంగా ఉంటే, జగతసింహణ్ణి అల్లుడుగా ఎందుకు చేసుకోకూడదు?” అన్నది విమల.

“మానసింహుడు ఈ వివాహానికి అంగీ కరిస్తాడని ఏమిటి?” అని అభిరామస్వామి అడిగాడు.

“ఎందుకు అంగీకరించడు? యువ రాజు అనుకూలంగానే ఉన్నాడు కద?” అన్నది విమల.

“జగతసింహుడు మాత్రం వీరేంద్ర సింహండి కుమార్తెను పెళ్ళాడటానికి సుము ఖుడుగా ఉంటాడని నీవెందు కనుకున్నావు?” అన్నాడు అభిరామస్వామి.

“జాతి, కుల, గౌరవాలకు రెండూ సమానమైన వంశాలే. జయధరసింహండి పూర్వీకులు యదువంశస్తులే కదా?” అన్నది విమల.

“యదు వంశంలో పుట్టిన తిలోత్తమ మొగలాయిల బంధువుల ఇంటి కోడలవు తుందా?” అని అభిరామస్వామి అడిగాడు.

విమల అభిరామస్వామి కేసి నిశ్చలంగా చూస్తూ, “ఎందుకు కాదూ? యదువంశం కన్న హీనవంశమేమున్నది?” అన్నది.

ఈ మాట వింటూనే అభిరామస్వామి కళ్ళ నిప్పలు రాలుస్తూ, “పావిష్టిదానా, నీ దౌర్భాగ్యాన్ని ఇంకా మరిచి పోలేదా ?