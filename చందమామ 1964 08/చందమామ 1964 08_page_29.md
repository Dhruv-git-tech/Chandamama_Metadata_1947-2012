తిలో త్తమ తల పంచుకుని, అస్పష్టమైన గొంతుతో, “అయితే మరి దేనికి—అయితే మరి దేనికి—?” అన్నది.

“దేనికేమిటి? అవాళ రాత్రికి అతన్ని కలుసుకుని, నీ వెవరో చెబుతానని మాట ఇచ్చాను. అంతమాత్రాన పోయేదేమున్నదీ? నేను చెప్పే దేదో చెప్పాక, అతను చేసేదేదో చేసుకోనీ! ఒకవేళ అతనికి నీ పైన నిజం గానే ప్రేమ ఉన్నపక్కంలో—”

విమల మాట పూర్తి చేసేలోపుగా తిలోత్తమ ఆమె నోటిని మూసి, “నీ మాటలు వింటుంటే నాకు సిగ్గవుతున్నది. పోదలిసై నీ యిష్టం వచ్చిన చోటికి పో; కాని నన్ను గురించి ఎవరితోనూ ఏమీ చెప్పనవసరం లేదు,” అన్నది.

“అలాటి దానివి అంత చిన్న వయస్సు లోనే ప్రేమ సముద్రంలో ఎందుకు పడి పోయావు?” అని విమల సచ్చుతూ అడిగింది.

“పో, పో! నీ మాట లేవీ నేను వినను,” అన్నది తిలోత్తమ.

“సరే అయితే నేను పోనేపోను,” అన్నది విమల.

తిలోత్తమ తల పంచుకుని, “వెళ్ళు,” అన్నది. విమల గట్టిగా నవ్వి, “సరే, వెళ్లు తున్నాను. నేను తిరిగి వచ్చేదాకా నీవు నిద్రపోకు,” అన్నది.

పోవాలంటే మట్టుకు నిద్ర రావద్దా అన్నట్టుగా తిలోత్తమ నవ్వింది. విమల ఒక చేతిని తిలోత్తమ భుజం మీద వేసి, రెండో చేత్తో ఆమె గడ్డం పట్టుకుని ఆమె చెక్కిలి ముద్దు పెట్టుకున్నది.

వెళ్ళిపోయేటప్పడు విమల కళ్ళు నీరు తిరగటం తిలోత్తమ గమనించింది.

విమల తిలోత్తమ గది ద్వారం దాకా వెళ్ళేసరికి, ఆస్మానీ ఎదురు వచ్చి ఆమెతో, “బాబుగారు పిలుస్తున్నారు,” అన్నది.

—(ఇంకా వుంది)