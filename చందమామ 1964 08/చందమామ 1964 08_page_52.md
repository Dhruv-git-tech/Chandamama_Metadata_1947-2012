మాట్టాడి అమ్మనూ, నాన్ననూ నిద్ర
లేపకు,” అన్నది చంద్రావళి.

“నీ విలా కావటం నీ కెంత అవమానమో
నాకూ అంతే అవమానం. చావాలి సేవస్తే
ఇద్దరమూ చద్దాం. ముందు ఆ మరుగుజ్జుల
దగ్గిరికి వెళ్ళి వద్దాం, రా!” అన్నది
సౌదామిని.

పర్షశాలలో మరుగుజ్జులు మామూలు
ప్రకారం దీపం పెట్టుకుని కూర్చుని
ఉన్నారు. సౌదామిని వారితో, “నా లాగే
ఈ అమ్మాయిని కూడా అందంగా చెయ్యండి.
అది సాధ్యం కాకపోతే మా యిద్దరినీ
చంపెయ్యండి,” అన్నది.

“నీ లాగా ఆ అమ్మాయి మమ్మల్ని
నమ్మలేక పారిపోయింది. మేమెమో తిండికి
ఆశపడతా మనుకుంది, పిచ్చి పిల్ల! నిన్ను
చూసి మేం ఈ పిల్లకు కూడా మంచి
రూపమూ, కంఠమూ ఇస్తున్నాం,” అంటూ
రెండో మరుగుజ్జు చంద్రావళి తల నిమిరి

ఆమెకు అందమూ, అందానికి తగిన
దుస్తులూ ఇచ్చింది. మూడో మరుగుజ్జు
ఆమె కంఠం నిమిరి, “ఇద్దరూ కలిసి
పాడండి!” అన్నది.

సౌదామినీ, చంద్రావళి కంఠా
లెత్తి శ్రావ్యంగా పాడి, మరుగుజ్జులను తృప్తి
పరిచి, తెల్లవారుతూండగా బయలుదేరి
ఇంటికి వచ్చేశారు.

ఇంటికి వచ్చేశాక చంద్రావళి తన
తల్లితో, తనకు సౌదామిని చేసిన మహోప
కారం గురించి వివరంగా చెప్పింది. అది
విన్న తరువాత విశ్వంభరుడి భార్య చుప్ప
నాతిబుద్ధులు మాని సౌదామినిని కూడా
తన కూతుర్ని చూసినట్టే చూసుకోసాగింది.

తగిన వయస్సు వచ్చాక విశ్వంభరుడు
ఆడపిల్ల లిద్దరికీ ఒకేసారి మంచి సంబం
ధాలు చూసి, వైభవంగా పెళ్ళిళ్ళుచేసి,
సౌదామిని తాతకు తాను చేసిన వాగ్దానాన్ని
నిలబెట్టుకున్నాడు.