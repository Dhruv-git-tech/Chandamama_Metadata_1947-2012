దానికి ప్రహ్లాదుడు, “విష్ణువుయొక్క ప్రభావమే అందుకు కారణం,” అన్నాడు.

“విష్ణువు అంత గొప్పవాడా? అతన్ని జయించ గల వీరులు మనలో లేరా?” అని బలి అన్నాడు.

“ఓరీ, ఇలా అన్నందుకు ఆ విష్ణువు నిశ్చయంగా నీ నెత్తి అణుస్తాడు!” అన్నాడు ప్రహ్లాదుడు కోపంతో. ప్రహ్లాదు డన్న ఈ మాట అక్షరాలా నిజమయింది.

బలి గొప్ప చక్రవర్తులలో ఒకడు. అతను గొప్ప ధార్మికుడు, ఆడి తప్పనివాడు. అత నికి అశన అనే భార్యయందు రత్నమాల అనే కూతురూ, బాణుడూ, ధృతరాష్ట్రుడూ,

నికుంభనాభుడూ, విభీషణుడూ అనే కుమా రులూ కలిగారు.

దేవతలు బలిని శాంతంగా రాజ్యం చేసుకోనివ్వక, చీటికీ మాటికీ అడ్డు తగులుతూ బాధించసాగారు. చూసిచూసి, బలి ఇంద్రలోకం మీదికి దండెత్తి వెళ్ళాడు. బలిని ఎదుర్కొనటానికి ఇంద్రుడు భయపడి, తన గురువైన బృహస్పతిని సలహా అడిగితే, “బలిని జయించటం నీపల్ల కాదు. అందుకు నీకు విష్ణువు సహాయం ఉండాలి,” అని బృహస్పతి అన్నాడు.

బలి మూడు లోకాలూ జయించి రాజ్య మేలుతుంటే, దేవతలు బ్రహ్మతో మొర