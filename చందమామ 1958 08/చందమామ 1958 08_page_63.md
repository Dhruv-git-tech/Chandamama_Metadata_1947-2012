ఒక మగబిడ్డను కన్నది. ఇంకో ఏడు గడిచింది. రమణ వైద్యుడుగా పనిచెయ్యసాగాడు. రుక్కమి పాటలో ప్రయోజకురాలవుతున్నది. గోపీ చదువుకూడా బాగా సాగుతున్నది.

వీరయ్యకు మాట పడిపోయి నాలుగేళ్ళయింది. పాలంపని అంతా అయిపోయింది గాని, పాలాన గడ్డిమోపులు వుండిపోయాయి. వాటిని ఇంటికి చేర్చుదామని రాముడు బండి కట్టుకుని వీరయ్యను వెంటపెట్టుకుని బయలుదేరాడు. రాముడితోబాటు వీరయ్యకూడా గడ్డిమోపులు ఎత్తి బండిపై వేశాడు. ఆఖరుసారి బండి ఇల్లుచేరేటప్పటికి

సూర్యాస్తమయం కావచ్చింది. బండినించగా ఇంకా గడ్డి మిగిలిపోయేటట్టు కనిపించింది. దానికోసం మళ్ళీ రావటమెందుకని రాముడు ఆ మిగిలిన గడ్డికూడా బండిపై ఎత్తుగా వేసి కట్టి, దానిపైకి వీరయ్యను ఎక్కమని, బండి తోలుకుంటూ ఇంటికి వస్తున్నాడు.

కర్మ చాలక బండిచ్చక్రం ఒకటి రాతిమీది కెక్కి బండి ఒరిగింది. ఆ ఒరగటంలో గడ్డిపైన కూర్చునివున్న వీరయ్య తలకిందులుగా నేలమీద పడ్డాడు. ఈసంగతి గ్రహించి వెంటనే రాముడు పగ్గాలు లాగి ఎడ్లను ఆపి, బండి దిగి వీరయ్య పడ్డచోటికి పరిగెత్తు కుంటూ వచ్చాడు.

ఈసారి పడ్డప్పడుకూడా వీరయ్య నెత్తి అడుచుకున్నది. ఆయన లేస్తూ, “ఒరే రాముడూ? ఈ తేనెటిగెలు ఏం కుడు తున్నాయిరా!” అన్నాడు. నాలుగేళ్ళ తర వాత ఆయన మాట్లాడిన మొదటిమాట లివే. ఈ మధ్యకాలంలో ఏం జరిగినదీ ఆయనకు తెలియదుగాని, మళ్ళీ మామూలు మనిషి మాత్రం అయాడు.

రాముడు ఆయనను కిందినుంచి లేప దీస్తూ, “అది ఈనాటి మాటా? అప్పుడే నాలుగేళ్లు కాలా?” అన్నాడు.