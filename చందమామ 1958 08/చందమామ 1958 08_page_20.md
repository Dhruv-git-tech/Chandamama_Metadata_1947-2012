ఒకానొక దేశంలో ఒక రాజుండేవాడు.
ఆయనకు ఒక్కతే కూతురు. ఆ పిల్ల
చాలా అందగత్తె. అందుచేత ఆనేకమంది
యువకులు వచ్చి, ఆమెను మాకిమ్మంటే
మాకిమ్మని రాజును వేధించుకు తినసాగారు.

రాజుగారు తెలివితేటలలో ఉద్దండుడు.
ఆయనను ఎవరూ మోసగించలేరు. అందు
చేత, తన కుమార్తెకు వరుణ్ణి నిర్ణయించ
టానికి ఆయన ఒక ఆలోచన చేశాడు.
“నన్ను మోసపుచ్చినవారికి నా కుమార్తె
నిచ్చి పెళ్ళి చేసి, నా అర్ధరాజ్యంకూడా కట్ట
బెడతాను!” అని ఆయన తన రాజ్యమంతటా
చాటింపు వేయించాడు. రాజుగారిని మోస
గించటానికి ప్రయత్నించి ఓడిపోయినవారికి
కొరడా దెబ్బలు!

రాజుగారు చాలా గడుసువాడు; ఆయ
నను మోసగించలేకపోతే కొరడాదెబ్బలు
తినాలి. ఆయినప్పటికీ అందగత్తె అయిన

రాజకుమార్తెను పెళ్ళాడాలన్న ఆశతో చాలా
మంది యువకులు వచ్చి, రాజుగారిని మోస
గించలేక కొరడాదెబ్బలు తిని వెళ్లిపోయారు.

ఆ నగరంలోనే ఒక ధనికుడున్నాడు.
ఆయనకు ముగ్గురు కొడుకులు. వారిలో
పెద్దవాళ్లిద్దరూ తెలివిగలవాళ్ళు, మూడో
వాడు వట్టి చవటలాగుండేవాడు. వాడు
ఎన్నడూ ఏ పనికీ ఆక్కరకు రాక అస్త
మాసం గోళ్ళు గిల్లుకుంటూ ఒకమూల
కూచునేవాడు. వాణ్ణి అందరూ “బుద్దుడు”
ఆని పిలిచేవాళ్ళు.

ధనికుడి పెద్దకొడుకు ఒక నాడు
తండ్రితో, “నాన్నా, రాజకుమార్తెను పెళ్లాడ
టానికి అందరూ ప్రయత్నిస్తున్నారు. నేను
కూడా ప్రయత్నిస్తాను,” అన్నాడు.

“వెళ్లిరా, నాయనా. ఈ ప్రయత్నించే
వాళ్లంతా నీకన్న తెలివిగలవాళ్లా ఏమిటి?”
అన్నాడు తండ్రి.