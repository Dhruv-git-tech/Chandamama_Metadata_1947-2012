సగరంలోకి ఊరేగింపుతో తీసుకుపోవాలని అతని ఉద్దేశం.

ఉద్యానం నడిమధ్యను ఒక చక్కని మంటపం ఉన్నది. అక్మార్ తన ప్రియు రాలిని ఆ మంటపంలోకి తెచ్చి కూర్చోబెట్టి, “నే నిప్పడు మా ఇంటికి వెళ్ళి నుపు వచ్చినట్టు మా తండ్రితో చెబుతాను. కీలు గురాన్ని ఇక్కడే వదిలిపొతున్నాను. దాన్ని కాస్త జాగ్రత్తగా చూస్తూ ఉండు. నీకోసం కబురు వచ్చినప్పడు నుపు నీ సొంత భవనం లోకి వచ్చేద్దువుగాని,” అని చెప్పాడు.

తరవాత అతను మామూలు గురం ఒకటి ఎక్కి తన ఇంటికి వెళ్లిపోయాడు. అతన్ని చూసి చక్రవర్తి పరమానందం చెందాడు.

“నాన్నా, నావెంట సనా రాజకుమార్తె వచ్చింది. అంత అందగత్తె పర్షియాలోగాని, అరేబియాలోగాని ఉండదు. ఆమెను ఊరే గింపుతో తీసుకురావటానికి ఏర్పాట్లు చేయించు,” అన్నాడు అక్మార్.

చక్రవర్తి ఊరేగింపు మహా ఆర్పాటంగా ఉండేటట్టు ఏర్పాట్లుచేసి దానివెంట తాను కూడా బయలుదేరాడు. ఊరేగింపు వెంట అన్ని రకాల వాద్యమేళాలూ ఉన్నాయి. రాజకుమార్తెకోసం అక్మార్ ఒక అందమైన సింహాసనాన్ని అద్భుతంగా అలంకరింపజేసి దాని చుట్టూ రకరకాల బానిసలను ఏర్పాటుచేశాడు. తాను తనకుగల దుస్తు లన్నిటిలోకి గొప్పవి ధరించాడు.

అయితే అతను ఊరేగింపువెంట వెళ్ళు లేదు. ఆ ఊరేగింపు ఉద్యానం చేరటానికి చాలా కాలం పట్టుతుంది. అందుకని అతను వడిగల గురాన్ని ఎక్కి అడ్డతోవను కేణంలో ఉద్యానం చేరుకున్నాడు. అతను వచ్చి చూసేసరికి మంటపం నిర్జనంగా ఉంది. అందులో రాజకుమార్తె నహార్ లేదు. మంటపం బయట కీలుగురం కూడా కనిపించలేదు. అక్మార్ గుండె ఆగి పోయినట్టయింది. —(ఇంకా ఉంది)