పెద్దవాడు బయలుదేరి రాజుగారి ఇంటికి వెళ్లి, తాను వచ్చిన పని తెలియజేసి, రాజు గారి దర్శనం కోరాడు. భటులు వాణ్ణి రాజుగారుండే గదికి తీసుకుపోయారు. వాడు రాజుగారికి నమస్కారం చేస్తూ కిటికీగుండా బయటికి చూసి, “ఆ కనిపించే మూడు నల్లబాతులూ ఎంత అందంగా ఉన్నాయో!” అన్నాడు ఆశ్చర్యంగా.

“నీ తెలివితేటలు తగలడ్డటే ఉన్నాయి. చూడటానికి ఒక నల్లబాతు చాలదూ? వీణ్ణి తీసుకుపోయి కొరడాదెబ్బలు కొట్టి పంపెయ్యండి!” అన్నాడు రాజు. భటులు వాణ్ణి కొరడాతో కొట్టారు. పెద్దవాడు

దెబ్బలు తిని ఇంటికి తిరిగి రాగానే, రెండో వాడికికూడా అదే బుద్ధిపుట్టింది.

వాడుకూడా తండ్రి అనుమతి పొంది రాజుగారి దర్శనానికి వేళ్ళాడు. వాడు వచ్చిన పని తెలియగానే వాణ్ణికూడా రాజు గారి గదిలోకి పంపారు. వాడుకూడా కిటికి లోనుంచి బయటికి చూసి, “అదేమిటి? ఆ చెట్టుమీద కూచున్న కాకి వీపుపైన మూడు తెల్లటి చారలున్నాయి!” అన్నాడు.

“కాకి వీపున చారలు అబద్ధమూ, నీ వీపున వాతలు నిజమూనూ! వీణ్ణి పట్టుకు పోయి కొరడాతో కొట్టి పంపెయ్యండి,” అన్నాడు రాజు.

రెండోవాడుకూడా పరాభవం పొంది తిరిగి వచ్చాక, బుద్దుడు తండ్రితో తాను వెళ్లి రాజును మోసగించి రాజకుమార్తెను పేళ్ళాడతానన్నాడు.

“గడుసువాళ్ళయిన నీ అన్నలకు చేత గాని పని నీవల్ల అవుతుందా? నువు అసలే బుద్ధివిగ్రహానివి!” అన్నాడు తండ్రి.

కాని బుద్దుడు పట్టుబట్టాడు.

“సరే, అంత ఉబలాటంగా ఉంటే వెళ్లి కొరడాదెబ్బలు తినిరా!” అన్నాడు తండ్రి.

మూడోవాడు గోడవంకెను వేళ్ళాడే మాసి పోయిన కుళ్ళాయి తీసి దులిపి చేతబట్టు

చందమామ