నాటిక అనుకోవు. ఒక్క అవాంతరం ఉండటంచేత నా మనసు విప్పి చెప్పలే కుండా ఉన్నాను!” అన్నాడు ఇంద్రవర్మ.

బాల అతనికేసి చూసి, “ఎవరా అవాంతరం? మా నాన్నేనా?” అన్నది. ఆమె ముఖం చూస్తే ఇంద్రవర్మ తనను ప్రేమిస్తున్నాడని తెలిసినట్టే కనబడింది. అతనికి కాస్త ధైర్యం వచ్చింది. తన ప్రేమ గురించి చెప్పే ఉద్దేశంతో అతను బాలకు కొంచెం దగ్గిరిగా జరుగుతూండగా, దయ్యం కనిపించి, “అసలు సంగతి ఆమెతో చెప్పావా లేదా? ఎందుకంటే విజయసిద్ధి తిరిగి వస్తున్నాడు. ఇంకో ఘడియలో ఇల్లు చేరుకుంటాడు. ఇంకో శుభవార్త. నాకు బదిలీ అయింది! దూరదేశంలో ప్రజలు తిరుగుబాటుచేసి తమ రాజునుచంపేశారుట. నా మిత్రులు కొందరు నా తరఫున పనిచేసి ఎలా అయితేం నాకా రాజు దయ్యం ఉద్యోగం వచ్చేటట్టు చేశారు. ఈ విధంగా

నాకప్షాలు గట్టెక్కినై. నేను త్వరగావెళ్ళాలి! శలపు!” అని మాయమయింది.

ఇంద్రవర్మ బాలకేసి తిరిగి ఆమె చేతులు రెండూ తన చేతుల్లోకి తీసుకుని, “బాలా, నన్ను పెళ్ళాడతావా? ఈ ప్రపంచంలో నాకు నీకన్న ఇష్టమైన మనుషులెవరూ లేరు!” అన్నాడు.

“నాకుకూడా మీకన్న ఇష్టులెవరూ లేరు. మనిద్దరికీ పెళ్ళి చెయ్యమని నాన్నతో చెబుతాను. ఆయన తప్పక ఒప్పుకుంటారు!” అన్నది బాల.

అంతా సవ్యంగానే జరిగింది. ఇంద్రవర్మ తన కుమార్తెను పెళ్ళాడటానికి విజయసిద్ధి ఒప్పుకు న్నాడు. అయితే అల్లుడు తన ఇంటనే ఉండిపోవాలని ఆయన కోరాడు. తరవాత ఇంద్రవర్మకు రాజుగారి కొలువులో ఉద్యోగమూ, బాలాంబతో వివాహమూ ఒక సారే జరిగాయి. తరవాత వారు చాలా కాలం సుఖంగా కాపరం చేశారు.