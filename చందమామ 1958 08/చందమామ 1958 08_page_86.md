చెట్టుచిటారు కొమ్మల్లో నాకు బొబ్బకోతి కనబడింది. అది పెట్టే బొబ్బలు చూసి వి సింహమంతో ఉంటుందనుకున్నాను, కాని అది మామూలు కుక్క ప్రమాణంలో మాత్రమే ఉన్నది. అది అరవదలిచినప్పుడు దాని మెడలో ఉండే తిత్తినిండా గాలి పోసు కుంటుంది. ఆ గాలి విడిచేటప్పుడు అది చేసే భయంకరమైన చప్పుడుకు చాలా జంతువులు బెదురుతాయనుకుంటాను.

మేము చెట్టుకింద కూచుని కోతిని గమనిస్తూండగా రెండు వింతపక్షులు వచ్చి ఆ చెట్టుపై వాలాయి. వీటిని "టూకాన్" లంటారు. వీటి రెక్కలు నల్లగా ఉన్నాయి, మెడచుట్టూ పసుపుపచ్చని చార ఉన్నది. పక్షులెంత ఉన్నాయో, వీటి ముక్కులు అంత ఉన్నాయి. ఈ బ్రహ్మాండమైన ముక్కులుకూడా పసుపుపచ్చగా ఉన్నాయి. ఇవి ఎగిరేటప్పుడు ముక్కుల బరువుకు తల కిందులు కావా అని చూసేవారికి అనిపి స్తుంది. గాని, నిజానికి అవి డొల్లముక్కులు. వాటిలో గాలి తప్ప ఏమీ ఉండదు.

కుర్రవాడు ఒక పాదకేసి చూపించాడు. వాడు ఏం చూడమన్నాడో మొదట నాకు తెలియలేదు. ఆ పాదనిండా చిన్నచిన్న పిట్టలున్నట్టు నాకు చివరకు తెలిసివచ్చింది.

అవి నిజంగా చాలా చిన్న పక్షులు. వాటిలో కొన్ని తుమ్మెదలంతే ఉన్నాయి. అవి ఝంకార పిట్టలు. వీటిలో అనేక రంగులున్నాయి. ఒకదాని ముక్కుమరీ సన్నగా, అమిత పాడుగుగా ఉన్నది. అవి తమ రెక్కలను ఎంత వేగంగా ఆడిస్తాయంటే వాటిని మనం దాదాపు చూడలేం. ఇలా చేయటంపల్ల అవి గాలిలో ఒకేచోట చాలా సేపు నిలిచి ఉండి ఒకదానితో ఒకటి మాట్లాడుకుంటాయి, లేదా ఏ కొమ్మమీద వాలాలో నిర్ణయించుకుంటాయి. ఆ పాద నిండా ఎన్నో పిట్టలుండి, అన్నీ ఒకేసారి మాట్లాడుతున్నాయి. ఆ రొదలో ఒకదాని