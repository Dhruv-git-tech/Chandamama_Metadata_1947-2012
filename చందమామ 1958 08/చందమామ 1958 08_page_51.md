భటులు ఆ గురాన్ని ఎత్తుకుని మైదా నానికి తీసుకువచ్చి రాజుగారి ఎదట ఉంచారు. వెంటనే దాని చుట్టూ జనం మూగి వింతగా చూడసాగారు.

రాజుగారు ఆశ్చర్యంతో అక్మార్ కేసి తిరిగి, “ఇదేనా నీ గురం?” అని అడిగాడు. అక్మార్ అవునని తలవూపాడు. “అలాగా! అయితే దానిమీద ఎక్కి యుద్ధానికి కదులు!” అన్నాడు రాజు.

“ఈ జనాన్ని దూరంగా వెళ్ళమనండి. ఆ తరవాత నేను దాన్ని ఎక్కి మీ బలా లన్నిటినీ కేణంలో చెల్లిచెదురు చేస్తాను!” అన్నాడు అక్మార్.

“నువు వారిని సంహరించటానికి ఏ మాత్రమూ సంకోచపడవద్దు. ఎందుకంటే వాళ్ళు నిన్ను చంపటానికి పూర్తిగా సంసిద్ధులై ఉన్నారు!” అన్నాడు రాజు.

జనం దూరం వెళ్ళగానే అక్మార్ గురం మీద ఎక్కి కూచుని మీట నొక్కాడు. అందరూ నిశ్చేష్టులై చూస్తూ ఉండగా గురం గాలిలోకి లేచి. అంతకంతకూ హెచ్చె వేగంతో అకాశంలోకి ఎగిరిపోయింది.

రాజుగారు తన భటులతో, “వాణ్ణి పట్టుకోండి, పట్టుకోండి!” అన్నాడు. కాని ఎగిరిపొయ్యేవాణ్ణి ఎవరుమాత్రం ఎలా పట్టు కుంటారు?

“మహారాజా, వాడు మనిషికాదు. దయ్యమో, భూతమో, మాంత్రికుడో అయి ఉండాలి. అందుకే మన కళ్ళలో దుమ్ము కొట్టి తప్పించుకుపోయాడు!” అన్నారు రాజుగారి అనుచరులు.

వాడి పీడ పదిలిసందుకు రాజుగారు సంతోషించాడు. ఆయన తన భవనానికి తిరిగి వెళ్ళి, తన కుమార్తెతో మైదానంమీద జరిగిన సంగతులన్నీ వివరంగా చెప్పాడు. అంతా విని తన కుమార్తె సంతోషించటానికి బదులు బావురుమని విడవటం చూసి రాజుకు ఆశ్చర్యం కలిగింది.