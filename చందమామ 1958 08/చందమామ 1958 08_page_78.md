తప్ప మరొక మార్గం లేదు. పరిగెత్తి పాలు తాగేకంటే నిల్చుని నీరు తాగటం మేలు! ఇంకా రెండుమూడు రోజులదాకా విజయసిద్ధి తిరిగిరాడు. ఇవాళలాగే అతను మిగిలిన రోజులుకూడా సరదాగా ఆమెవెంట షికార్లు తిరగవచ్చు, కబుర్లు చెప్పవచ్చు. “ప్రేమా, పెళ్ళీ అంటూ మాట్లాడి ఈ కాస్త అనందమూ పొగొట్టుకోవటం దేనికి?” అను కున్నాడు ఇంద్రవర్మ.

అతను తన పడకగదిలోకి వచ్చి తలుపు గడియ పెట్టి పక్కమీద కూచున్నాడో లేదో, విజయసిద్ధి గదిలోకి రావటం అతనికి స్పష్టంగా కనబడింది. ఇంద్రవర్మ నిర్ఘాత

పోయి, విజయసిద్ధి ఆప్పడే తిరిగి వచ్చాడు కాబోలనుకున్నాడు. కాని ఇంతలోనే తాను తలుపు గడియ పెట్టిన మాట జ్ఞాపకం వచ్చి, విజయసిద్ధి చచ్చి దయ్యమయాడు కాబోలు ననుకున్నాడు.

ఈ లోపల ఆ అకారం ఒక కుర్చీలో కూర్చుని ఇంద్రవర్మతో, “నన్ను చూసి ఆశ్చర్యపడకు, నేను విజయసిద్ధి దయ్యాన్ని. నీతో మాట్లాడాలని వచ్చాను. విజయసిద్ధి ఊళ్ళో ఉండటంచేత ఇన్నాళ్ళూ పడ లేదు,” అన్నది.

“బతికున్న వాడికి దయ్యమేమిటి?” అన్నాడు ఇంద్రవర్మ ఆశ్చర్యంతో.