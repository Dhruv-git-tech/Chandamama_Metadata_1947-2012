“ఎవరో గొప్పింటివారి అడబడుచులా కనబడుతున్నది. ఆ ఆమ్మాయి ఎవర్రా ?” అని అడిగాడు వీరయ్య, తన పెద్ద కూతుర్షి గుర్తించక.

“మీ ఆమ్మాయి, సీతే!” అన్నాడు రాముడు.

“సీతా ? ఛీ ! పిల్లవాణ్ణత్తుకుంటే సీత ఎలా అవుతుందిరా ?” అన్నాడు వీరయ్య.

“అన్నట్టు చెప్పటం మరిచాలెండి. నాకూ సీతకూ రెండేళ్లక్రితం పెళ్లి అయింది. వాడు మీ మనపడు!” అన్నాడు రాముడు.

వీరయ్యకు కొంచెంకొంచెమే అర్థం కాసాగింది. కాని మొదట్లో ఆయనకు ఈ మార్పు నచ్చలేదు. ఇల్లూ దొడ్డీ కళకళ లాడటమూ, తన పిల్లలు ఖరీదైన బట్టలు కట్టుకోవటమూ, కొట్టంనిండా పశువులుండ టమూ అంతా బాగానేఉన్నదిగాని ఈ బాగు కోసం ఎంత ఆప్పు చేశారో అని వీరయ్య దిగులుపడ్డాడు.

“ఒక్క కానీ ఆప్పు చెయ్యలేదు. దొడ్లో బంగారం పండుతున్నది. పాలాల్లో బంగారం పండుతున్నది. గొడ్లు సంపాదించి పెడుతున్నాయి. పెద్దబ్బాయి వైద్యుడు. అంతా రాబడే. అందరికీ కడుపునిండా తిండీ, వంటి నిండా బట్టా ఉంది. అందరమూ ఇలాగే బతకవచ్చునని నేను ఏనాడో చెప్పా, మీరు వినిపించుకోలేదు. ఆన్నీ ఉండి అదృష్టం లేక మీపిల్లలు ఆలగాపిల్లల్లే ఉండవలిసి వచ్చింది. ఇప్పుడదంతా మారిపోయింది!” అన్నాడు రాముడు.

వీరయ్య మాట్లాడలేదు. వెనకటిలాగా తన భార్యమీదా పిల్లలమీదా ధాష్టీకం చెయ్యటానికికూడా ఆయనకు ధైర్యం చాల లేదు. బాగా బతుకుతున్న కారణంచేత గోపీ దగ్గిరనుంచి అందరూ గొప్పింటివాళ్లల్లే వీరయ్య కంటికి కనిపించారు. అందుచేత ఆయన పెత్తనం రాముడికే ఉండనిచ్చి, అందరూ చెప్పినట్టు వినసాగాడు.