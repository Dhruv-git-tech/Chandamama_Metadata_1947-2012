వెనుక వెన్నగ వచ్చి - విప్రు పంచింప
తలచి అందున వాడు - తగవరివోలె
పిలిచి యీట్లనె వాడు - పెద్ద ధూర్తుండు.
"స్వామి యేమిది కుక్క - నేమిటి మీరు
ఈ మాడ్కి మోసుక - ఏగుచున్నారు ?"
అన్నమాటకు కోప - మంది బ్రాహ్మణుడు
కన్నులు వోయెనా - కాదురా కుక్క
అని అదిలింప అ-య్యా కోప మేల?
చనుడు మీ యిష్టమే - సాగునుకాక.
ఆ ధూర్తు డటు వోప - సంత నింకొకడు
సాధింప దలచి ఆ - స్వామిని జీరి
"స్వామి యేమిది కుక్క - నేమిటి మీరు
ఈ మాడ్కి మోసుక - యేగుచున్నారు"
అని పల్కె బ్రాహ్మణు - డంత కోపింప
చనె వాడు మూడవ - జనుడును వచ్చి
ఆ మాటలే యన - సనుమాన మంది
విమి తోచక బ్రాహ్మ - డిస్స్ట్ యటంచు
పశువును పడవైచి-పరుగె తిప్తిపోయె
పశువు నా ధూర్తులు - పట్టుక చనిరి.
అదికాక అల్పులే - అయిన పెక్కురను
ఎదిరించు టెప్పు డెం-తే కీడుసుమ్ము.

అని స్థిరజీవి వా-క్యము విన్నతోనె
వినిపింపు మది యెట్టు - లనె మేఘవర్ణి.

స్థిరజీవి:

ఒక పాము బొతీయ లో-నికి దూరునపుడు
ఒక ముల్లు గ్రుచ్చుక - నొక గాయమయ్యె.
మెలమెల్ల చీమలు - పిలపిల మూగి
కలవరపెట్టి నా-గము చంపివైచె
కావున నే చెప్పు - కరణిని చేయు
మీవు విరోధుల - నెదిరించవచ్చు.

మేఘవర్ణుడు:

అది యేమి కార్యమో - ఆనతి యిమ్ము
పెదవి కదల్పక - విందు నామాట.

స్థిరజీవి:

సరి సన్ను తెక్కల - సడలింప జేసి