బదిలీ అయిన దయ్యం

చాలాకాలంక్రితం సింహపురంలో విజయ సిద్ధి అని ఒక మహా వీరుడుండేవాడు. ఆయన రాజుగారికి కొలుపు చేయకపోయినా, రాజు గారి ఆప్తులలో ఒకడుగా ఉంటూ, తనకున్న దానితో స్వతంత్రుడుగా జీవిస్తూ ఉండేవాడు.

విజయసిద్ధిని యుద్ధరంగంలో ఎదు ర్కెన్న వాళ్ళు ఆయనను చూడగానే కొయ్య బారి పోయేవారట. కాని ఆయన పెద్దవాడై మామూలు మనిషిలాగా జీవిస్తున్నప్పటికీ ఆయన భయంకరుడుగానే కనిపించేవాడు. చిన్నపిల్లలు ఆయన ముఖం చూస్తే చాలు కెవ్వున అరిచి ఏడవ నారంభించేవాళ్లు. పెద్దవాళ్ళకే ఆయనను తేరిపార చూడ టానికి ధైర్యం ఉండేదికాదు.

విజయసిద్ధికి బాలాంబ అని ఒక్క కుమార్తె తప్ప వేరే సంతానం లేదు. ఆయన భార్య పోయి కొంతకాలమయింది. అదిమొదలు బాలాంబే ఇంటికి ఆడదిక్కు.

ఆమె చూడటానికి ఎంత అందంగా ఉండేదో ఇంటిపనులలో అంత నేర్పరి; తండ్రికి ఏ విషయంలోనూ లోటు రానిచ్చేది కాదు. “మా బాల సన్ను కనిపెట్టుకుని ఉన్నంత కాలమూ నాకే లోటూ ఉండదు,” అని విజయ సిద్ధి తరుచు, స్నేహితులతో అంటూఉండేవాడు.

బాలను పెళ్ళాడాలనే కోరిక సింహ పురంలో అనేకమంది యువకులకు కలిగి ఉండవచ్చు. అయితే విజయసిద్ధి ఎదట బాల పెళ్ళి ప్రసక్తి తెచ్చేటందుకు ధైర్యం చాలకనో, తనకు అన్ని విధాలా ఆంగరక్కగా ఉన్న కుమార్తెకు ఆయన అప్పుడే పెళ్లి చెయ్యడన్న అనుమానంతో ఎవరూ ఆమెను పెళ్ళాడే ప్రయత్నం చెయ్యలేదు.

రాజుగారివద్ద కొలుపు చేస్తున్న వీర భూపతి అనే యువకుడొకడు అప్పుడప్పుడూ వచ్చి విజయసిద్ధితోనూ, బాలాంబతోనూ