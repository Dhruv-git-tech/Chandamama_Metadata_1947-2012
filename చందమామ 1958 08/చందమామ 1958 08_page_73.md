వెంట ఒక బాప్పబిందువు రాలింది. అతను పందులకాపరికేసి తిరిగి, “ఇది చూడ టానికి జాతికుక్కలాగే ఉంది. దీన్ని ఇలా అయిపోనిచ్చారేమిటి? ఒకవేళ ఇది అంతగా పనికిరాని కుక్కేమో!” అన్నాడు.

“అలాగా? దాని యజమాని బతికి ఉండగా దాని దర్పం చూడవలిసింది! వేటకు పొతే అన్ని కుక్కలకంటె ముందు పరిగెత్తి మృగాన్ని పసికట్టేది. దాని యజమాని ఎక్కడో దిక్కులేని చావు చస్తే, ఇది ఇక్కడ ఇలా దిక్కులేని చావు చస్తోంది!” అంటూ పందులకాపరి ముందుకు సడిచి ఇంట్లోకి వెళ్ళిపోయాడు.

“కాంతి” తన యజమానిని చూసిన మరుక్కణం, అందుకే బతికి ఉన్నదానిలాగా, కళ్ళుమూసి చనిపోయింది.

పందులకాపరి లోపల ఆడుగుపెట్టగానే ముందుగా ధీరమతి అతన్ని చూసి, రమ్మని తల ఊపాడు. పందులకాపరి వెళ్ళి ధీర

మతికి ఎదురుగా కూచున్నాడు. ఇంతలోనే రూపధరుడుకూడా కర్రమీద బరువు మోపి నడుస్తూ, శతపృద్దు ఆకారంలో లోపలికి ఆడుగుపెట్టి, గడపదగ్గిరే మండిగాన్ని అనుకుని చతికిలబడ్డాడు.

ధీరమతి బల్లమీదినుంచి పెద్ద రొట్టె, పట్టెడు కూరా తీసి పందులకాపరి కిచ్చి, “దీన్ని ఆ మనిషికి పెట్టు! అతణ్ణి మిగిలిన వాళ్ళ దగ్గిరకూడా తలా కాస్తా ఆడుకోమను,” అన్నాడు.

రూపధరుడు పందులకాపరినుంచి రొట్టె, మాంసమూ అందుకుంటూ, “అయ్యను దేవుడు చల్లగా చూడాలి! ఆయన కోరిక లన్నీ ఈడేరాలి!” అని దీవించాడు. అతను ఆ ఆహారం తిని, తాను చతికిలబడిన చోటి నుంచి లేచి, విందు ఆరగించే దుర్మార్గులను సమీపించి, నిజమైన ముసలి బిచ్చగాడిలాగా, ప్రతి మనిషి దగ్గిరా చెయ్యి చాచనారంభించాడు. —(ఇంకా ఉంది)