రమణ తరవాత ఆడపిల్ల సీత, చక్కని చుక్క. చేతులకు మట్టిగాజులైనా లేక పోయినా, మాసికలు వేసిన పరికిణీలూ, వోణీలూ కట్టుకున్నా ఆ పిల్ల అందం దాగేది కాదు. పెళ్లిఈడు వచ్చిన ఆ పిల్ల గతి మబ్బుచాటు చందమామలాగా అయింది. సీత తరవాత రుక్కుణి అనే ఆడపిల్ల ఉన్నది. దానికి సంగీతమంటే తగని ఇష్టం. కాని వీరయ్య రుక్కుణికి సంగీతం చెప్పించటానికి ససేమిరా ఒప్పుకోలేదు.

గోపీ అందరికన్నా చిన్నవాడు. వాడింకా వీధిబడి చదువు చదువుతున్నాడు.

వీరయ్య భార్య చాలా యోగ్యురాలు. ఆవిడగనక వీరయ్యతో నెగ్గుకుపస్తున్నది గాని మరొకరయితే ఏ నూతిలోనో గోతిలోనో దూకి ఉందురు. ఆవిడ ఓర్పు పర్ణనాతీతం. ఇంటిఖర్చుకుగాను ఉంచుకున్న వెన్నా, నెయ్యి మిగిల్చి చాటుగా అమ్మి ఆ వచ్చిన డబ్బుతో పిల్లలకు వీదన్నా పిండివంటలు చేసిపెట్టటమో, ఆడపిల్లలకు కావలిసిన బట్టలు కొనటమో చేస్తూ ఉండేది.

వీరయ్యకుటుంబానికి నిజమైన మగ దిక్కు రాముడు. వాడు తెలివిగలవాడూ, సమర్థుడూనూ. ఎక్కడికి పోయి పనిచేసు కున్నా వాడికి ఇంతకన్న బాగానే జరుగు

దిప్టిబొమ్మలాగా ఉంచాడు. పండగకూ పబ్బానికీ అయినా ఒక కొత్తచీరె కొనే వాడు కాడు.

వీరయ్యకు ఇద్దరు కొడుకులూ, ఇద్దరు కూతుళ్ళూ ఉన్నారు. అందరూ అందమైన పిల్లలు, తెలివిగలవాళ్ళు. పెద్దవాడు రమణకు చదువు చక్కగా అబ్బింది. వాడు వైద్యం నేర్చుకుందామంటే వీరయ్య పడ నివ్వలేదు. పోనీ వ్యవసాయం చేసుకుందా మన్నా వ్యవసాయపు పనిముట్లకు తండ్రి డబ్బివ్వడు. రమణకు జీవితంమీద విరక్తి పుట్టి ఎవరితోనూ చెప్పకుండా ఒక రోజు ఎటో వెళ్లిపొయాడు.