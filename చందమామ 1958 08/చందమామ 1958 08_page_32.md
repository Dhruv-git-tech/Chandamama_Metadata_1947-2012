సుబాహుడు అటుయిటూ కలయచూచి,
ఆందుబాటులో కనిపించిన ఒక దృఢమైన
చెట్టుకొమ్మను విరిచి చేతబట్టుకున్నాడు.
తరవాత అక్కడ వున్న రాళ్లనూ, కొమ్మలనూ
ఊతగా చేసుకుని కొంచెం కొంచెంగా
పాకుతూ, మార్గంమీదికి వచ్చాడు.

ఇప్పుడు తను ఏమార్గాన పోతే వీరపురం
దగ్గిరో సుబాహుడికి తెలుసు. అతడు గుడ్డి
వెలుగులో అతి జాగ్రత్తగా నడుస్తూ, బాగా
నడిరేయి అయేసరికి కొండకు అద్దరిన వున్న
గ్రామప్రాంతానికి చేరాడు.

గ్రామం యింకా అల్లంత దూరం
వుందనగా సుబాహుడికి కాగడాల కాంతి,
వాటి చుట్టూచేరి మాట్లాడుకుంటున్న
మనుమలూ కనిపించారు. ఇంత రాత్రివేళ
గ్రామవాసులకు పూరి వెలపల ఏం పని?
బహుశా, యీ కాగడాలు బంచిపోటు దొంగల
వేమో అన్న అనుమానం కలిగింది సుబాహు
డికి. అంతలోనే గుర్రపు డెక్కల శబ్దం విన
బడింది. రస్తావెంట అతివేగంగా పరుగులు
తీస్తున్న రౌతులు కొందరు, కాగడాలు
పట్టుకునివున్న వాళ్లను సమీపించి, “ఇంకా
యిక్కడే జాగుచేస్తున్నారా? ఊఁ కద
లండి, నడవండి!” అని హెచ్చరిక లిస్తూ
ముందుకు వెళ్లిపోయారు.

ఈ సంఘటన సుబాహుడికి ఆశ్చర్యాన్నే
కాక, అనుమానంకూడా కలిగించింది.
ఆ కాగడావాళ్లు బంచిపోట్లుకాదు. గుర్రపు
రౌతులు ధరించిన దుస్తుల తీరుచూస్తే,
వాళ్లు సైనికులుగా కనిపిస్తున్నారు. ఆయితే,
వాళ్లు వీరపుర సైనికులా? లేక సర్ప
కేతుడి సైనికులా? కాగడాల చుట్టూ
చేరిన జనం కదిలి వెళ్లవలసిన ప్రాంతం
ఏదైవుంటుంది?

ఇలాంటి ప్రశ్నలకు సమాధానాలు
రాబట్టాలంటే, తను ఆ కాగడాలున్న
చోటుకు వెళ్లటం ఒక్కటే మార్గమని
సుబాహుడు నిశ్చయించుకున్నాడు. ఒకవేళ

చందమామ