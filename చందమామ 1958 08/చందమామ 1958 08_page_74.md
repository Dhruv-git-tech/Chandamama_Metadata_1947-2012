తమాషాలు

1. నీ యిష్టంవచ్చిన సంఖ్య, ఎన్ని అంకెలు కలదైనా సరే కోరుకో.
చివరి అంకె సున్నామాత్రం కారాదు. అలా కోరుకున్న సంఖ్యలోని అంకెలన్నీ కూడి, ఆ మొత్తాన్ని కోరుకున్న సంఖ్యసుంచి తీసివెయ్యి. తీసివెయ్యగా వచ్చిన సంఖ్యలోని అంకెలలో నీ యిష్టం వచ్చినది కొట్టివేసి మిగిలిన అంకెలు నీ యిష్టంవచ్చిన క్రమంలో నాకు చెప్పు. నువు కొట్టివేసిన సంఖ్య చెప్పేస్తాను.

ఉదాహరణకు: నువు కోరిన సంఖ్య 57,963 అనుకుందాం. ఆ సంఖ్యలోని అంకెలన్నీ కూడితే 30 వస్తున్నది. పై సంఖ్యలోనుంచి 30 తీసివేస్తే మిగిలే సంఖ్య 57,933. ఇందులో ఒక మూడు కొట్టేద్దాం. మిగిలిన అంకెలను ఏదో ఒక క్రమంలో 3, 7, 5, 9 అని చెప్పగానే, కొట్టివేసిన సంఖ్య 3 అని సులువుగా చెప్పవచ్చు.

ఎలా? మనం ఒక్క విషయం గుర్తుంచుకోవాలి. మిగిలిన సంఖ్యలోని అంకెలన్నిటినీ కూడితే వచ్చేమొత్తం తొమ్మిదిచేత శేషం లేకుండా భాగించబడుతుంది. మనం తీసుకున్న ఉదాహరణలో 5, 7, 9, 3, 3 కలిపి కూడితే 27 (మూడు తొమ్ముదులు) అవుతున్నది. కొట్టివేయగా మిగిలిన అంకెలు (3, 7, 5, 9) కూడితే 24 మాత్రమే వస్తున్నది. ఇరవైనాలుగుకు ఏ అంకెలిపితే 9 తో శేషం లేకుండా భాగించబడుతుంది? సమాధానం 3; అదే కొట్టివేసిన అంకె.

ఈ తమాషాను ఇతర అంకెలతోకూడా చేసి చూసుకోండి.

2. పై తమాషానే మరొక విధంగాకూడా చేయవచ్చు. ఏదైనా ఒక సంఖ్య తీసుకోండి. దానిలోని అంకెలను తారుమారు చేసి మరొక సంఖ్య తయారు చేయండి. తరవాత ఒకదానిలో నుంచి ఇంకొకటి తీసివేసి మిగిలిన సంఖ్యలో ఒక అంకె కొట్టివేసి మిగతా అంకెలను చెబితే కొట్టివేసిన అంకెను చెప్పవచ్చు.
చేసి చూడండి.