గాడు. ఇంతలోనే బుద్ధుడు సంచీ మూతి బిగించి కట్టి, మంత్రిని భుజాన వేసుకుని పోయి రాజుగారి ఎదట పెట్టాడు.

“ఈ పరీక్షలో గెలిచావు. రేపు వచ్చి అంతఃపురంలో ఉన్న నా కుమార్తెను గుర్తించి పెళ్ళాడు. జ్ఞాపకం ఉంచుకో. నా కుమార్తెకు ఎనభైమంది పరిచారికలు ఉన్నారు. వారిలో నా కుమార్తె ఎవరో నువే గుర్తించాలిగాని నీకెవ్వరూ చూపరు! నా కుమార్తెను గుర్తించలేకపొతే నీకు పెళ్ళిలేకపోగా కొరడాదెబ్బలు తప్పవు! తెలిసిందా?” అన్నాడు రాజు.

మర్నాడు బుద్ధుడు ఒక చిన్న సంచీలో ఎలుకను ఒకదాన్ని వేసుకుని అంతఃపురానికి బయిలుదేరి వెళ్ళాడు.

వాడు వెళ్ళేసరికి ఎనభైఒక్క మంది కన్యలు, అందరూ ఒకేరకంగా బట్టలు కట్టుకుని నగలు పెట్టుకుని కూచుని ఉన్నారు. రాజుగారుకూడా అక్కడే వున్నాడు.

“వీరిలో నా కుమార్తెను గుర్తించు!” అన్నాడు రాజు.

బుద్ధుడు తన చేతిలోని సంచి విప్పి ఎలుకను ఆ కన్యల మధ్యకు గిరవాటు వేశాడు. కన్యలందరూ కెవ్వున అరిచి చిందర పందరగా అటూఇటూ పరిగెత్తారు. కాని వారిలో ఒక్కతే మూర్ఛపోయింది. వెంటనే మిగిలినవాళ్ళు ఎలుకను మరిచి మూర్ఛపోయిన కన్యకు ఉపచారాలు చేయసాగారు.

బుద్ధుడికి పరమానంద మయింది. వాడు నప్పుతూ రాజుగారికేసి తిరిగి మూర్ఛపోయిన కన్యను చూపించి, “ఈమే మీ కుమార్తె!” అన్నాడు.

చేసేదిలేక రాజుగారు మంచి ముహూర్తం చూసి తన కుమార్తెను బుద్ధుడి కిచ్చి పెళ్ళిచేసి, అర్ధరాజ్యం అతనికి ధారపోశాడు. బుద్ధుడు అందరికన్న తానే తెలివిగలవాడి సనిపించుకుని రాజకుమార్తెతో సుఖంగా కాపరం చేశాడు.