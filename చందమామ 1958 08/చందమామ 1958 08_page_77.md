ఛలోకుట్లాడటమూ ఇంద్రవర్మ ఒకటి రెండు సార్లు చూసి, చాలా అసూయపడ్డాడు. మిగిలినవారిలాగే అతనుకూడా బాలకూ ఈ ఏరభూపతికీ పెళ్ళి అపుతుందేమోనని అనుకున్నాడు.

ఇంద్రవర్మ వచ్చిన రెండు వారాలకు విజయసిద్ధి గ్రామాంతరం బయలుదేరి వెళ్లాడు. బాలతో రోజల్లా కబుర్లు చెప్పే అవకాశం ఇంద్రవర్మకు దొరికింది. బాలకూడా ఆ అవకాశాన్ని బాగానే వినియోగించుకున్నది. ఆమె ఏపని చేస్తున్నా ఇంద్రవర్మ కూడా కూడా తిరిగి ఏవేవో కబుర్లు చెప్పాడు. సాయంకాలం మల్లెతోటలో ఇద్దరూ

విహరించారు. ఆ రాత్రిభోజనాలయాక ఇంటి ముందు మాలతిపందిరి కింద వెన్నెలలో కూచుని రాత్రి చాలా పాద్దు పోయినదాకా ఇద్దరూ కబుర్లు చెప్పకున్నారు. తరవాత ఎవరిదారిన వారు పడుకోవటానికి తమ గదులకు వెళ్ళిపోయారు.

“ నేను నిన్ను ఎంతో ప్రేమిస్తున్నాను ! నన్ను పెళ్ళాడతావా ? ” అని బాలను అడగ టానికి ఇంద్రవర్మకు ఇంతమంచి అవకాశం మళ్ళీ దొరకదు. అయినా అతను ఆ ప్రస్తావన ఎత్తనేలేదు. ఒకవేళ బాల, “ నేను నిన్ను ప్రేమించటంలేదు ! ” అంటే ఇక అతను ఆ ఇంటోనుంచి వెళ్ళిపోవలిసిందే