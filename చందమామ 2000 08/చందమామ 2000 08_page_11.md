రమేశుడామెను పాదివి పట్టుకుని గంజి తాగించాలని చూశాడు. కాని, అప్పటికే ఆ వృద్ధురాలు ప్రాణాలు కోల్పోయింది.

ఈ దుర్ఘటన రమేశుడికి కళ్ళనీళ్ళు తెప్పించింది. చుట్టూ వున్న ప్రజలు మరణించిన వృద్ధురాలి కేసి చూస్తూబాధతో తలలు వంచుకున్నారు.

కొద్దిదూరంలో నిలబడి, ఈ జరిగినదంతా చూసిన విశ్వనాథుడు, రమేశుణ్ణి సమీపించి, “మీరు ఇక్కడి కరువు పరిస్థితులు ఎంత భయానకంగా వున్నదో వివరిస్తూ, మహారాజు నుంచి సహాయం కోరితే ఎంతో బావుండేది గదా!” అన్నాడు.

రమేశుడు, విశ్వనాథుడికి నమస్కరించి, “స్వామీ, సహాయం కోసం రాజుగారిని అర్థించడం జరిగింది. కాని, మాకెలాంటి సహా

యమూ అందలేదు. ఇంత పెద్ద రాజ్యంలో, ఏదో ఒక ప్రాంతాన కరువు కాటకాలన్నవి అసహజమేంకాదనుకుని వుంటాడాయన!” అన్నాడు.

రమేశుడి మాటల్లోని వ్యంగ్య విమర్శను గుర్తించిన విశ్వనాథుడు, మరేం మాట్లాడకుండా, అక్కడినుంచి కదిలి రాజధానికి చేరాడు.

రాజధానిలో, విశ్వనాథుడికి, రాజు నయ సాగరుడు ఘనంగా స్వాగత సత్కారాలు జరిపాడు. తరవాత, పురప్రముఖులతో సభ ఏర్పాటు చేయబడింది. సభలో విశ్వనాథుడు తన ప్రయాణంలో చూసిన ముఖ్యసంఘట నలను రాజుకు వివరించాడు.

అంతా శ్రద్ధగా విన్నరాజు, “మనరాజ్యంలో ఎందరో మహాన్నత వ్యక్తులున్నట్టు కనబడుతున్నది. రాజోద్యోగుల ద్వారా, ఇతరత్రానేను సేకరించిన మరికొందరి పేర్లు తమకు యిస్తున్నాను,” అంటూ, విశ్వనాథుడికి కొన్ని పత్రాలు ఇచ్చి, “ఒకమారు తమరు ఇవన్నీ కూడా నిశితంగా పరీక్షించి, ఈ సంవత్సరం మనం ఇవ్వదలచిన ప్రతిష్ఠాత్మకమైన మహాన్నత వ్యక్తిని నిర్ణయించండి!” అన్నాడు.

విశ్వనాథుడు, రాజు ఇచ్చిన పత్రాలన్నీ చదివి, “మహారాజా! కరువుకాటకాలతో తల్లడిల్లుతున్న రాయదుర్గం ప్రాంతాలకు, ఆహార ధాన్యాలను తక్షణం తరలించండి. దానితో పాటు అవసరమైన ఇతరసహాయ సహకారాలను కూడా అందించండి. ఈ సంవత్సరం మన రాజ్యంలో మహాన్నత వ్యక్తిగా, రాయదుర్గం వాడైన రమేశుణ్ణి నిర్ణయిస్తున్నాను!” అన్నాడు.