55. పాండవుల విజృంభణ

మహాభారతం

యుద్ధం రెండోరోజు, మధ్యాహ్నం దాటి
నాక కౌరవయోధులైన అశ్వతామా, కృపుడూ,
శల్యుడూ పాండవయోధులైన ధృష్టద్యుమ్మ,
అభిమన్యులతో యుద్ధం చేశారు. తరవాత,
దుర్యోధనుడి కొడుకైన లక్ష్మణుడికీ, అభి
మన్యుడికీ మధ్య తీవ్రమైన ద్వయంద్వయుద్ధం
జరిగింది. అందులో లక్ష్మణుడు ఓడిపోతూ
ఉండటం చూసి దుర్యోధనుడూ, ఇంకా
అనేకమంది కౌరవయోధులూ వెళ్ళి అభి
మన్యుణ్ణి చుట్టుముట్టారు.

అభిమన్యుడు నిర్భయంగా అందరి
తోనూ పోరుతూ ఉండగా, అతనికి అండగా
అర్జునుడు వచ్చాడు. దానిని చూసి భీష్మ

ద్రోణులు మొదలైన మహారథులు అట్టు
నుంచి వచ్చారు. అర్జునుణ్ణి ఆసమయంలో
ఎదుర్కోవటం ఎవరివల్లా కాలేదు. అతను
ప్రళయకాల రుద్రుడిలాగా కౌరవసేనలను
చించి చెండాడుతుంటే, చచ్చినవారు చావగా,
మిగిలినవారు పారిపోసాగారు.

భీష్ముడు ద్రోణుడితో, “అర్జునుడు ఇలా
యుద్ధం చేసేటప్పుడు అతనిముందు ఎవరూ
నిలవలేరు. పారిపోయే మనసైన్యాన్ని వెనక్కు
తిప్పటం సాధ్యంకాదు. అదీగాక సూర్యుడు
అస్తమించబోతున్నాడు. ఇవాళకు యుద్ధం
ఇంతటితో ముగించటం మేలనిపిస్తుంది,”
అన్నాడు.