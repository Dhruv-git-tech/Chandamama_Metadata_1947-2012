తయారుచేసిన అనేక రకాల వస్తువులూ కొని,
వర్తకుల ఓడలో బైలుదేరాను. భగవంతుడి
దయవల్ల, నాసముద్ర ప్రయాణం బాగానే
సాగింది. దారిలో రెండు చిన్నచిన్న ద్వీపాల్లో
కాస్త లాభసాటి వ్యాపారం కూడా చేసి, కళ్ళు
మరికాస్త నెత్తికెక్కించుకున్నాను.

“మాప్రయాణపు ప్రారంభదినాల్లోనే, మా
ఓడలోని వర్తకులు, నాసరుకుకు సముద్ర
తీర ప్రాంతమైన మీ దేశంలో మంచి గిరాకీ
వుందని చెప్పారు. అందుచేత, ఇక్కడ
వ్యాపారం చేసి హెచ్చులాభాలు గడిద్దామన్న
దురాశతో, సరిగ్గా నేటికి మూడు రోజుల
క్రితం, ఇక్కడి రేవులో దిగాను. ఓడ ఇక్కడ
వారం రోజుల కంటే ఎక్కువ వుండదనీ,
అంతకంటే ఎక్కువరోజులు వుండతలచు
కుంటే, రేవులో వున్న సరుకుల గిడ్డంగుల్లో

ఒకదాన్ని అద్దెకు తీసుకుని, సరుకుతో సహా
ఓడదిగిపోయి, సరుకును గిడ్డంగుల్లో భద్రం
చేయటం ఉత్తమమనీ, సరంగు ముందే
చెప్పాడు. ఏసంగతీ నిశ్చయించుకోవటానికి,
రేవులో దిగిన తర్వాత, ఒక రోజు గడువిచ్చాడు.

“ ఏ నిర్ణయం తీసుకోవటానికీ, నాకు
వెంటనే తోచలేదు. వారం రోజుల్లో వ్యాపారం
లాభసాటిగా పూర్తిచెయ్యగలనా, లేక గిడ్డంగి
అద్దెకు తీసుకుని తాపీగా పనులు పూర్తిచేసు
కోవటం మంచిదా? అని ఆలోచిస్తూ, రేవులో
నిలబడి వుండి, ఇదిగో, ఈ రత్నగుప్తుడి కళ్ళ
బడ్డాను!” అంటూ క్షణం ఆగాడు.

మణికర్ణుడి మాటలు శ్రద్ధగావింటున్న,
న్యాయవర్ణన మహారాజు, అతడుచూపించిన
వైపుకు చూపుతిప్పి, అక్కడ కూర్చుని వున్న
రత్నగుప్తుణ్ణి క్షణకాలం పరిశీలనగా చూశాడు.

నడి వయస్కుడైన రత్నగుప్తుడు, ఆపట్ట
ణంవాడే. దాదాపుగా ముఫ్ఫై సంవత్సరాల
నుంచి వ్యాపార రంగంలో వుంటూ, రాజ
ధానిలో ప్రముఖ వర్తకుడుగా చలామణీ
అవుతున్నాడు. మహారాజుకు, అతడితో
సన్నిహిత పరిచయంలేదుగాని, ముఖపరి
చయం మాత్రం వున్నది. మహారాజు, తన
మీదికి చూపు తిప్పగానే, రత్నగుప్తుడు చుప్పున
లేచి నిలబడి, అత్యంతవినయంగా రాజుకు
నమస్కరించాడు. రాజు అందుకు తల
పంకించి, మణికర్ణుడి మీదికి దృష్టి సారించ
గానే, మణికర్ణుడు తిరిగి కొనసాగించాడు:

“మహాప్రభూ! ఈ రత్నగుప్తుడు నిశ్చ
యంగావ్యాపారంలో బాగా ఆరితేరిన మనిషి!
సాలోచనగా నేను నిలబడిన తీరునూ, నా
ముఖకవళికల్నీ బట్టి, ఆయన సంశయా

ఆగస్ట్ 2000

చందమామ