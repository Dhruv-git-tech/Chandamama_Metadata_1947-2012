“అయ్యో, తల్లీ! అలాగా! నాకీ అలోచనే రాలేదు. నేను వచ్చి, నీ అత్తతో మాట్లాడి ఇంత మంచికోడల్ని అరడి పెడతావా అని మంద లించి వస్తాను,” అన్నది సరళతల్లి.

“వద్దులే అమ్మా! నువ్వు నామంచితనాన్నీ, అత్తగారి దుర్మార్గాన్నీ గుర్తిస్తే చాలు,” అన్నది సరళ.

అయితే, సరళతల్లికి మాత్రం మనసుండ బట్టక, అఊళ్ళోనే వున్నసరళఅత్తసుభద్రమ్మ దూరపుబంధువు మీనాక్షమ్మను కలుసుకుని విషయం చెప్పి, “నువ్వు కాస్తా ఆ సుభద్రమ్మను మందలించి రావాలి!” అన్నది.

మీనాక్షమ్మ వెంటనే ముక్కున వేలేసు కుని, “ఆసినీ! ఈ అత్తాకోడళ్ళిద్దరూ దొందు దొందే!” అనేసింది.

సరళ తల్లి ఆశ్చర్యపోయి, “ఇంతకూ అసలు సంగతేమిటి?” అని అడిగింది.

మీనాక్షమ్మ వచ్చేనవ్వును ఆపుకుంటూ, “నేను పోయిన నెల సరళ అత్తగారి ఊరు వెళ్ళి వచ్చాను. సుభద్రమ్మ నేనడక్కుండానే

కోడలి గుణగణాలు మెచ్చుకున్నది. నేను అలావిని వూరుకోక- అలాంటి కోడలు దొర కడం, నీ అదృష్టం సుభద్రమ్మా! అన్నాను. అంతే! సుభద్రమ్మ మండిపడుతూ- ఆ సరళ గురించి అందరికీ తెలుసుకదా! అది నన్ను ఎంత ఎదిరించినా, నేను దాన్ని పాగుడు తూంటే, నువ్వు నా మంచితనాన్ని అర్థం చేసు కోవడానికి బదులు, ఏదో అదృష్టమంటూ మాట్లాడతావేమిటి? అన్నది. అదీ అసలు సంగతి! ” అన్నది.

మీనాక్షమ్మ చెప్పింది విని సరళతల్లి తెల్ల బోయింది. ఒకరికొకరు చెడ్డపేరు తేవాలనే, ఆ అత్తాకోడళ్ళిద్దరూ పర్సరం పాగుడుకుంటు న్నారు.

“ ఇద్దరి ఉద్దేశాలూ చెడ్డవే! కానీ రెండు చెడ్డలూ కలిసి, ఆ కుటుంబానికి మాత్రం మేలే చేశాయి. ఉష్ణం ఉష్ణేన శీతలం అంటే ఇదేనేమో!” అన్నది మీనాక్షమ్మ.

అప్పుడు సరళతల్లి ముక్కున వేలేసుకుని అక్కణ్ణించి వెళ్ళిపోయింది.