రహస్యంగా దానం చేయడం; ఇంటికి వచ్చిన వారిని అదరించడం; ఇతరులు తమకు చేసిన మేలును పదిమందికీ చెప్పుకోవడం; సంపదలు కలిగినప్పుడు గర్వం లేకుండా ఉండడం; పరులను నిందించకుండా ఉండడం- మంచివారి సహజ గుణాలు

- భర్తుహరి

శేషాచలం చిరునవ్వు నవ్వి, “మీ మనసు నొప్పించివుంటే మన్నించండి! నిజానికి మీరు మొదట నా అప్పు రూపాయి చెల్లించింది మరిచిపోయి, రెండోసారి అడిగాను. మీరు రూపాయి ఇచ్చి అటువెళ్ళగానే, మీ ముఖంలో మెరిసిన అశ్చర్యం చూసిన నాకు, మీరు ఇదివరకే రూపాయి ఇచ్చినట్టు గుర్తుకు వచ్చింది. మీరు మళ్ళీ అంగడికి వచ్చినప్పుడు రూపాయి ఇచ్చేద్దామనుకున్నాను. కానీ తీరా మీరు వచ్చేసరికి, మీరు ఏమంటారో చూద్దామని, సరదాగా ఏమీ ఎరగనట్లు గంభీ రంగా రూపాయి బాకీ గురించి అడిగాను. మీరు య్వంత అశ్చర్యపడినా, మారు మాట్లాడకుండా రూపాయి ఇవ్వడం చాలా విచిత్రం అనిపించింది. చూద్దాం, మీరిలా రూపాయి ఎన్నిసార్లి స్తారో అనుకున్నాను. నేను అడిగిందే తడవుగా మీరిస్తూ పోయారు. మీ రూపా

యలు ఎక్కడికీ పోలేదు, భద్రంగా మూట గట్టి పెట్టాను,”అంటూ లోపలికి వెళ్ళి, కొంతసేపయ్యోక ఒక చిన్న మూట తీసుకు వచ్చి, వీరభద్రానికి ఇస్తూ, “చూడండి, మీతో వున్న చనువును బట్టిచెబుతున్నాను, మనిషికి మొహమాటం వుండకూడదు. అవతలి వ్యక్తితో స్నేహం చెడుతుందని, మన వ్యక్తిత్వం చంపుకో కూడదు. నిక్కచ్చిగావుండాలి. మీరు, రూపాయే కదా అని నిర్లక్ష్యం చేశారు. బంధువైనా, స్నేహితుడైనా లావాదే వీలు సరికొల్పు కున్నట్లు వుంటేనే, బంధం చెక్కు చెదర కుండా కలకాలం నిలుస్తుంది!” అన్నాడు.

శేషాచలం మాటలకు వీరభద్రం అబ్బుర పడి, అతణ్ణి ఎంతగానో అభినందిస్తూ, “నీ వంటి ఉత్తమ వ్యక్తి నాకు స్నేహితుడుగా లభించినందుకు చాలా ఆనందంగా వుంది!” అన్నాడు.