ఏకకంఠంతో, “ప్రభూ! చిత్రహింసలకు లొంగని రాజద్రోహికూడా వాడి కథను ఆ సాంతం వినలేకపోయాడు. సామాన్యుల్లో వాడి కథకు శ్రోతను వెదకడం, మావల్ల నవు తుందా? తమరు ఈ విషయమై జ్యోతిష పండితులను సంప్రదించడం మంచిది,” అన్నారు.

రాజు ఆస్థాన జ్యోతిషపండితులను పిలిచి విషయం చెప్పాడు. వాళ్ళు శాస్త్ర గంథాలన్నీ దీక్షగా తిరగేశాక, తమలో తాము చాలాసేపు తీవ్రంగా చర్చించుకున్నాక, రాజును కలుసు కుని, “ప్రభూ! రంగడి కథకు శ్రోతను వెద కడం మానవమాత్రుడికి సాధ్యం కాదు. ఇందుకు తప్పక దైవసహాయం కావాలి. అందుకొక మార్గం వున్నది. రంగడు తన కథను తాళ పత్రాలపై రాస్తూ, అవి చదు వుతూ భగవంతుణ్ణి పూజిస్తే, అయన ప్రత్యక్షమై వాడి కోరికతీర్చే అవకాశముంది,” అని చెప్పారు.

రాజు రంగడి కోసం ఒక గది ఏర్పాటు చేశాడు. బండెడు తాళుపత్రాలనూ, ఘంటాన్నీ ఇచ్చాడు. రంగడు గదిలో కూర్చుని తన ముందు భగవంతుడి విగ్రహాన్ని ప్రతిష్టించు కున్నాడు. ఘంటాన్ని చేతబట్టి తాళపత్రాల మీద రాస్తూ, ఆ వాక్యాలను పైకి చదువుతూ, వాటినే పూజాపుష్పాలుగా భగవంతుడి విగ్ర హంపై వేయసాగాడు. అలా కొంతసేపు జరిగే సరికి, వాడి ముందు భగవంతుడు ప్రత్యక్షమై, “నాయనా, నీ పూజ ఇక ఆపు!” అన్నాడు.

రంగడు ఎంతో వినయంగా చేతులు జోడించి, “స్వామీ! నాజన్మ ధన్యమైంది. తమరు నా కథకు శ్రోతను ప్రసాదించండి,” అన్నాడు.