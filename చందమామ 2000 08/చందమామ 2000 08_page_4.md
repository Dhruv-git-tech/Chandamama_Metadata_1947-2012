## సంచాలకులు
చక్రపాణి. బి.నాగిరెడ్డి
# ఆత్మపరిశీలన అమురు!

నూతన శతాబ్దానికి అరంభం అనుకున్నా, ఈ శతాబ్దానికి ఆఖారి సంవత్సరం అనుకున్నా, 2000 వసంవత్సరం ముఖ్యమైనదే. ఈ ముఖ్యమైన సంవత్సరంలో వచ్చే స్వాతంత్ర్యదినం ఆగస్టు పదిహేను ప్రాముఖ్యత ప్రత్యేకంగా చెప్పనవసరంలేదు.

యాభైమూడేళ్ళకు పూర్వం భారత్ స్వతంత్ర దేశమయింది. కొన్ని దేశాలను సర్వనాశనం చేసిన రెండవ ప్రపంచయుద్ధం అంతకు కొంచెం ముందే ముగిసింది. ఉదాహరణకు, జపానుదేశాన్ని తీసుకున్నట్టయితే, అక్కడి రెండునగరాలు అణు బాంబుల తాకిడికి భస్మమైపోయాయి. అయితే, ఈనాడు ప్రపంచంలో బాగా అభివృద్ధి చెందిన దేశాలలో ఒకటి జపాను! మనకు పారుగున వున్న అతిచిన్న దేశం సింగపూర్ కూడా అంతే త్వరితగతిలో అభివృద్ధి సాధించింది!

మరి మనదేశంలో మాత్రం అలాంటి అభివృద్ధి ఎందుకు సాధ్యం కావడం లేదు? ఆత్మపరిశీలన చేసుకోవలసిన సమయం ఇది!

మన శాస్త్రవేత్తలూ, సాంకేతిక నిపుణులూ చాలామంది పాశ్చాత్య దేశాల ప్రగతికి కృషి చేస్తున్నారు. అలాంటి వారివల్ల మనం ఎందుకు ప్రయోజనం పొందలేక పోతున్నాం? మనదేశంలో ఏదీ సక్రమంగా జరగదు అని వాళ్ళంటున్నారు. ముఖ్యంగా ప్రభుత్వ యంత్రాంగం సానుభూతితో, సానుకూలంగా వ్యవహరించడం లేదు. ఈ పరిస్థితిని సరిపెట్టుకుని ఊరుకోవలసిందేనా?

మన జనాభా పెరుగుతోంది. ప్రకృతి వైపరీత్యాల బీభత్సం కొత్త కొత్త సమస్యలను సృష్టిస్తోంది. దేశాభివృద్ధి సాధించి తీరాలనే దృఢసంకల్పం, పట్టుదల, కృషి ఉంటే తప్ప మన కష్టాలు కడతేరవు.

ప్రభుత్వ యంత్రాంగం అంటే ఏమిటి? అందులో పనిచేసేవారు మనలాంటి వారూ, మన బంధువులూ, మిత్రులేకదా? కాబట్టి మనదేశ భవిష్యత్తు మన చేతుల్లోనే ఉన్నది. బాగుపరచడం, పాడుచేయడం రెండూ మన చేతలమీదే అధారపడి ఉన్నాయి. దానిని నిర్ణయించవలసిన సమయం ఇది. మనం నిజాయితీతో పనిచేయాలి. దేశం కోసం, దేశభవిష్యత్తుకోసం ప్రతి ఒక్కరూ చిత్తశుద్ధితో కృషి చేయాలి.