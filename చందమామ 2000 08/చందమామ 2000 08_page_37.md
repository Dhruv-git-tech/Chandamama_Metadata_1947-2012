తన కాలి అందెను
పగులగొట్టి అందులో ఉన్నవి
కెంపులని నిరూపిస్తున్న కణ్ణగి

కొంతకాలానికి కోవలన్ సంపదలన్నిటినీ పోగొట్టుకుని, తన తప్పును గ్రహించి, పశ్చాత్తాపంతో ఇంటికి తిరిగి వచ్చాడు. భార్యా భర్తలు అక్కడవుండలేక, బతుకు తెరువు వెతు క్కుంటూ మధురకు బయలుదేరారు. మార్గ మధ్యంలో ఉన్న దృశ్యాలను, ముఖ్యంగా, కావేరీనది అందచందాలను ఇళంగో అడిగా అద్భుతంగా వర్ణించాడు. మధురకు చేరాక, కోవలన్ తన భార్య కణ్ణగి తీసి ఇచ్చిన కాలి అందెను అమ్మి డబ్బు తేవడానికి స్వర్ణకారుడి వద్దకు వెళ్ళాడు. పాండ్య రాణి నుంచి అప్పటికే ఒక అందెను దొంగి లించిన ఆ స్వర్ణకారుడు, కోవలన్ రాకను అవ కాశంగా తీసుకుని, ఆ నిందను కోవ లన్ పై మోపి, అతని వద్ద వున్న అందె మహా రాణిదేనని రాజుకు చెప్పాడు. రాజు విచారణ జరపకుండా, స్వర్ణకారుడి మాట నమ్మి కోవలన్ కు మరణశిక్ష విధించాడు. అది అమలుపరచబడింది. విషయం తెలియగానే కణ్ణగి కోపావేశంతో పాండ్యరాజ సభలో తుఫానులా ప్రవేశించి- రాణిగారి అందెను తీసి పగుల గొట్టి అందులో ఉన్నవి ముత్యాలనీ, తన అందెలో ఉన్నవి కెంపులనీ నిరూపించింది. అసలు దొంగ తన భర్తకాడనీ న్యాయాన్యాయాలు తెలుసుకోకుండా నిరాపరాధికి శిక్ష విధించిన రాజే దొంగ అని నిందించింది.

తన తొందరపాటు వల్ల ఒక నిరపరాధి ప్రాణం కోల్పోయాడన్న బాధతో రాజు సింహాసనం మీదే ప్రాణం వదిలాడు. భర్త మరణాన్ని భరించలేక రాణీ మరణించింది. అయినా, కణ్ణగి ఆగ్రహం చల్లారలేదు. అరాచకానికి చోటచ్చిన మధురను శ్రీంచింది. మధురానగరం అగ్ని కీలలకు ఆహుతయింది. కణ్ణగి నగరాన్ని వదిలి వెళ్ళి, పడమటి కొండలను చేరుకున్నది.

కావేరీనది మళ్ళీ సముద్రంలో సంగమించేనట్టే- కణ్ణగి తన భర్త కోవలన్ ను మళ్ళీ శాశ్వతంగా చేరుకోవడానికి దివినుంచి వచ్చిన దివ్యరథంలో బయలుదేరి వెళ్ళింది!

పూయుహార్ వద్ద కావేరీ సముద్రంలో సంగమిస్తుంది