కంటే దీనికి మరికొన్ని కారణాలు కూడా చెబుతురు. అయితే, ఇక్కడ మనం గుర్తుంచు కోవలసిన విషయం ఏమంటే- మనదేశంలో వివిధ ప్రాంతాలలో, విభిన్నరూపాలలో, అనేక నామాలతో జగన్మాతను పూజిస్తున్నారు. ఇది నిజం," అన్నాడు దేవనాథుడు.

"అది ఎలా జరిగింది?" అన్నారు అందరూ ఒక్కసారిగా.

"దానిని తెలుసుకోవాలంటే మనం సృష్ట్యాదికి వెళ్ళాలి. మన అధ్యాత్మిక సాహిత్యాన్ని పరిశీలించినట్టయితే- పరిమిత పదార్థాలలో, పరిథిలో అపరిమితశక్తి దాగివుండడమే సృష్టిరహస్యం అని తెలియవస్తుంది. అణువులో పల అనంతం! అదొక దాగుడు మూతల ఆట! ఆత్మసాఫల్యం కోసం, ఆత్మసిద్ధి కోసం, అనంతశక్తి ఆడుకునే వినోదక్రీడ! విచిత్రలీల!

బ్రహ్మ సృష్టికర్త అని మీకు తెలుసు. అయనకుమారులలో ఒకడైన దక్ష ప్రజాపతి-దేవ, దానవ, మనుజ, జంతుగణ ఉత్పత్తికి కారణభూతుడయ్యాడు. దక్షుడు, బ్రహ్మ కుడిబొటనవేలి నుంచి పుట్టాడు. బ్రహ్మ ఎడమ బొటన వేలినుంచి పుట్టిన విరణిని దక్షుడు పెళ్ళాడాడు. ఈనాడు కూడా పెళ్ళి వీటల మీద పెళ్ళికూతురు ఎడమవైపున కూర్చోవడానికి బహుశా ఇదే కారణం కావచ్చు. దక్షుడికి యాభైమంది కుమార్తెలు కలిగారు. వారిలో నలభైతొమ్మిదిమందిని దేవతలు, దేవర్షులు పెళ్ళాడారు. వారినుంచే మానవజాతి ఉత్పన్నమయింది.

దక్షుడి చిన్నకూతురు సతీదేవి తండ్రి అభీష్టానికి విరుద్ధంగా శివుణ్ణి వివాహమాడింది. కుమార్తె చెయ్యతండ్రికి అగ్రుకారణమయింది. కొంతకాలానికి దక్షుడు యజ్ఞం చేయ తల పెట్టాడు. యజ్ఞానికి సకల దేవతలనూ, ఋషులనూ, కూతుళ్ళనూ, అల్లుళ్ళనూ ఆహ్వానించాడు. అయితే శివుణ్ణీ, సతీదేవినీ మాత్రం పిలవలేదు. తన తండ్రి యజ్ఞం చేస్తూన్న విషయం సతీదేవికి తెలిసి అక్కడికి బయలుదేరింది. పిలవని పేరంటం వద్దని శివుడు హెచ్చరించాడు. కన్నవాళ్ళింటికి వెళ్ళడానికి పిలుపు అవసరం లేదని భర్తకు నచ్చ జెప్పి, సతీదేవి బయలుదేరి వెళ్ళింది.

అమెను చూడగానే దక్షుడు అహంకారంతో శివుణ్ణి దూషించాడు. ఇల్లూ వాకిలీ లేనివాడనీ; దుస్తులు సరిగ్గా ధరించడం తెలియని జంతు చర్మధారి అనీ, దయ్యాలకూ భూతగణాలకూ నాయకుడనీ శివనింద చేశాడు. ఆ మాటలు భరించలేక సతీదేవి అగ్నిలో దూకి మరణించింది. అనుకోని ఈ దుర్ఘటనకు అందరూ దిగ్గ్భాంతులయ్యారు. సతీదేవి వెంటవచ్చిన కొందరు భూత గణాలు కైలాసానికి వెళ్ళి,