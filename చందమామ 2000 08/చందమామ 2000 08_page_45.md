మూడో రోజు ఉదయం కౌరవసేనలు గరుడవ్యూహంలోనూ, పాండవసేనలు అర్ధచంద్రవ్యూహంలోనూ యుద్ధానికి సిద్ధమయ్యాయి. యుద్ధం ఆరంభమవుతూనే దుర్యోధనుడు రథబలాలను వెంటబెట్టుకుని ఘటోత్కచుణ్ణి ఎదుర్కొన్నాడు. పాండవులు భీష్మ ద్రోణులను ఎదుర్కొన్నారు. అభిమన్యుడూ, సాత్యకీ శకునిని ఎదుర్కొన్నారు. అర్జునుడు రథయోధులను విపరీతంగా వధచెయ్యసాగాడు. అదేవిధంగా భీష్మదోణులు పాండవ సేనలను నిర్మూలించసాగారు. అయితే భీముడూ, ఘటోత్కచుడూ కలిసి కౌరవసేనను తరమసాగారు. ఆసేనను మళ్ళీంచటం భీష్మదోణుల తరం కాలేదు. ఆ పని దుర్యోధనుడు చెయ్యగలిగాడు. దుర్యోధనుడి సేనలు మరలటం చూసి,

పారిపోయే ఇతర సేనలు సిగ్గుపడి తాము కూడా మరలి యుద్ధానికి వచ్చాయి.

దుర్యోధనుడు భీష్ముడి వద్దకు వచ్చి నిష్ణురంగా, “తాతా, నువ్వు యుద్ధరంగంలో ఉండగానే మన సేనలు చెదరి పారిపోవటం నీ కెంత అవమానం? నీకు పాండవుల పట్ల అంతదయ ఉన్నట్టయితే, యుద్ధానికి ముందే, ‘నేను పాండవులతోనూ, సాత్యకి తోనూ, ధృష్ట ద్యుమ్ముడితోనూ యుద్ధం చెయ్యను,’ అని చెప్పి ఉండవలసింది. మీ రందరూ మీ పరా క్రమాలకు తగినట్టుగా యుద్ధం చెయ్యకపోతే నేనేమయిపోతాను?” అన్నాడు.

భీష్ముడు కోపంతోనే నవ్వుతూ, “పాండవులను జయించటం దేవేంద్రుడికీ, దేవతలకూ కూడా సాధ్యం కాదని నేను నీతో అనలేదా? ముసలివాణ్ణి, నాశక్తి కొద్దీ పోరాడు తూనే ఉన్నాను. నేను ఎలా పోరాడేదీ నువ్వూ, నీ వాళ్ళూ చూడండి,” అన్నాడు.

పాండ్రులది యుద్ధులో పైచెయ్యి అవుతూ ఉండటం చూసి భీష్ముడు మహా భీభత్సమైన యుద్ధానికి పూనుకున్నాడు. దుర్యోధనుడి సేన అంతా అయన వెంట ఉన్నది. ఆ పూట భీష్ముడి ఎదుటపడి దెబ్బ తిననివాడు లేడు. పాండవ సైన్యం వెయ్యి చీలికలయింది. కృష్ణార్జునులు చూస్తూ ఉండిపోయారే గాని భీష్ముణ్ణి నిరోధించలేక పోయారు.

బెదిరి పారిపోయే తమ సైనికులను చూసి కృష్ణుడు అర్జునుడితో, “అర్జునా, నీ ప్రతాపం ఇప్పుడు చూపించు. కౌరవుల నందరినీ చంపేస్తానని మొదట మాట ఇచ్చావు. భీష్ముణ్ణి చూసి యోధులందరూ మృత్యువును చూసినట్టు బెదిరిపోతున్నారు,” అన్నాడు.