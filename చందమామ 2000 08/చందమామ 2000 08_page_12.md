బేతాళుడు ఈ కథచెప్పి, “రాజా, ప్రజలు చెప్పుకుంటున్నట్టు, రాజు నయసాగరుడు విశ్వసిస్తున్నట్టు, ఈ విశ్వనాథుడు తర్క వ్యాకరణాల్లో మహాపండితుడా, లేకవితండ వాద శిరోమణా అన్న అనుమానం కలుగు తున్నది. హఠయోగి విమలానందస్వామి నిండు సంవత్సరం పాటు నీటి అడుగున వుండి, తరవాతపైకిలేచి, నీటిమీద నడవడం ఆయన చూశాడు. అలాగే, మహోజ్వలంగా మంటలు వెదజల్లుతున్న హోమగుండంలో దిగి, అరగంట తరవాత మేలిమి బంగారు ఛాయతో బయటికి వచ్చిన, మహా మంత్ర ద్రష్ట శరభంగమునిని చూశాడు. అయినా అంతమహోన్నతులను కాదని, విశ్వనాథుడు కరువు కాటకాల్లో చిక్కిన ప్రజలకు గంజి కేంద్రాలునడిపే సామాన్యరైతు యువకుడైన రమేశుణ్ణి, మహోన్నతుడుగా నిర్ణయించ డాన్ని ఏమనాలి? ఈ సందేహాలకు సమా ధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “విమలానంద స్వామి హఠయోగి. ఎంతోకాలం సాధనచేసి

జలస్తంభన విద్య సాధించాడు. ఏడాది కొక సారి నీటిపైకి వచ్చి, తనవిద్యను ప్రదర్శించి భక్తుల చేత పాగడ్తలు పొందుతున్నాడు. ఇందువల్ల అతడికి మహదానందం కలగ వచ్చు. కాని, ప్రజలకు జరిగిన మేలేమిటి? ముని శరభంగుడు మంత్రశాస్త్రంలో నిధి కావచ్చు. అందువల్ల, ఆయన మంటల్లో అరగంట కాలం గడిపి సజీవంగా బయటికి రాగలుగుతున్నాడు. ఇది ఆయనకు అత్మ తృప్తి నివ్వవచ్చు. అయితే, ఈ ప్రదర్శనవల్ల ప్రజలకు రవ్వంతయినా మేలు జరుగుతున్నదా? రమేశుడు యోగి, మునుల్లాతమ తమ స్వార్థచింతనా, కీర్తిప్రతిష్ఠల్లో మునిగి తేలక, కరువుకాటకాల్లో మలమలమాడు తూన్న ప్రజలకు చేతనైనంతలో సహాయం చేస్తూ అదుకుంటున్నాడు. అకారణంవల్లనే విశ్వ నాథుడు అతణ్ణి మహోన్నతుడుగా నిర్ణయించాడు,” అన్నాడు.

రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టిక్కాడు —(కల్పితం) [అధారం:వల్లమేటి సుందరరామయ్య రచన]

చందమామ

ఆగస్ట్ 2000