గారడీవాడి కోరిక

హౌలాపురి జమీందారు అచ్యుతరాయలు చాలా దయాగుణం కలవాడు. ఆ చుట్టు పక్కల గ్రామాల ప్రజలు ఆయనను ఒక దేవుడుగాభావించి గౌరవిస్తూంటారు. అయితే, ఆయన కీర్తి ప్రతిష్ఠలు చూసి ఓర్వలేని కొందరు, ఆయనను ఏదో విధంగా అప్రతిష్ఠపాలు చేయాలని ప్రయత్నిస్తుండేవారు.

ఒకనాడు అచ్యుతరాయలు, సుగంధపురి నుంచి వచ్చిన ఊరిపెద్దలతో ఊరి బాగో గుల గురించి ముచ్చటిస్తున్న సమయంలో, ఒక గారడీవాడు అక్కడికి వచ్చాడు. వాడు జమీందారుకు నమస్కరించి, “ప్రభూ! తమరి సమక్షంలో నా గారడీవిద్యను ప్రదర్శించి, తమరిని ఆనంద పరుడానికి అనుమతి వేడుకుంటున్నాను,” అన్నాడు. “తప్పకుండా నీ విద్యను ప్రదర్శించడానికి, అను

మతిస్తున్నాను,” అన్నాడు జమీందారు చిరు నవ్వుతో.

“చాలా కృతజ్ఞుణ్ణి, ప్రభూ!” అని గారడీ వాడు తనవిద్య ప్రదర్శించడం ప్రారుభించాడు.

వాడు అనేక చిత్రవిచిత్రమైన పరికరాలతో, అద్భుతంగా తన గారడీవిద్యను, ఒక గంట కాలం ప్రదర్శించాడు. ఆ అద్భుత విద్యలన్నీ చూసి సభలో వున్న వాళ్ళందరూ ఆనంద పర వశులై చప్పట్లతో వాణ్ణిమెచ్చుకున్నారు. ప్రదర్శనముగిసిన అనంతరం, అచ్యుతరాయలు, గారడీవాణ్ణి ఏం కావాలో కోరుకోమన్నాడు.

“నాకోరిక చెప్పిన తర్వాత, మాట తప్పకూడదు, ప్రభూ!” అన్నాడు గారడీవాడు.

“అలాంటి అనుమానం పెట్టుకోకుండా ఏం కావాలో కోరుకో, మాటతప్పను,” అన్నాడు జమీందారు.