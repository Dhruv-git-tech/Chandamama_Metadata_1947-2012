“రైతు పాలంలో విత్తనాలను చల్లినట్టు ఈరాజకుమారుడు ధనాన్ని ఖర్చుచేస్తున్నాడు. దమ్మిడీ వేస్తే సరిపోయే బిచ్చగాడికి వరహా వేస్తున్నాడు,” అని కనకయ్య వాపోసాగాడు.

ఒకరోజు కనకయ్య వెళ్ళి రాజకుమారుణ్ణి కలుసుకుని పాగిడాడు. రాజకుమారుడు అతన్ని సాదరంగా ఆహ్వానించాడు. క్రమంగా సాన్నిహిత్యం పెరిగిఇద్దరూ స్నేహితులయ్యారు.

ఒకనాడు అర్ధరాత్రి సమయంలో రాజకుమారుడు దొంగలు దొంగలు అని కేకలు పెట్టాడు. కనకయ్యతో సహా ఇరుగుపారుగు పరిగెత్తుకు వచ్చారు. కొందరు దొంగలు తన పడకగదిలోకి జొరబడిబంగారు నగల పెట్టి లను ఎత్తుకు పోవడానికి ప్రయత్నించారనీ, కేకలు పెట్టేసరికి భయపడి పారిపోయారనీ రాజకుమారుడు చెప్పాడు.

కనకయ్య ఆ అవకాశాన్ని జారవిడుచుకో కూడదనుకున్నాడు. “రాజకుమారా! భద్రత లేని ఈచిన్న ఇంట్లో వుండడం తమకు క్షేమం కాదు. మీ సంపదలు మాభవనంలో భద్రంగా ఉంటాయి!” అన్నాడు.

“అలాగే మిత్రుమా,” అన్నాడు రాజకుమారుడు.

అప్పటికప్పుడే సేవకులు రాజకుమారుడి పడకగదిలో వున్న బంగారం నిండిన ఇనుపపెట్టెలను కనకయ్య భవనంలోకి చేర్చారు. ఒకవిశాలమైన గదిని రాజకుమారుడికి కేటాయించి, అందులో ఆయన పడకసమీపంలో ఆ పెట్టెలను అమర్చారు.

తన అతిథిసంపదలను చూస్తున్న కొద్దీ, కనకయ్యలో ఆనందం పెల్లుబకసాగింది. దాన్ని ఎలాగైనా చేజిక్కించుకోవాలన్న కోరికతో రకరకాల పథకాలను అలోచిస్తూ, అతడు కంటిమీద రెప్పవేయలేక పోయాడు.

వారం రోజుల తరవాత, రాజకుమారుడు అనారోగ్య కారణంగా ఆహారం ఏమీ తీసు కోవడం లేదని సేవకులు కనకయ్యకు చెప్పారు. కనకయ్య రాజకుమారుడి దగ్గరికి వెళ్ళి, “ఏమయింది రాజకుమారా?” అని అడిగాడు అదుర్దా నటిస్తూ.

“పదేళ్ళ క్రితం ఒక మహాత్ముడికి చేసిన పాప ఫలితాన్ని ఇప్పుడు అనుభవిస్తున్నాను. నాకు భూమిపై నూకలు చెల్లి పోయాయి. రాత్రి దేవుడు కలలో కనిపించి, ఉన్నసంపద నంతా, నదీతీర దేవాలయంలో వున్న సన్యా సికి దానం చేయమని అజ్ఞాపించాడు. నువ్వు వెళ్ళి ఆ సన్యాసిని పిలుచుకువచ్చి పుణ్యం కట్టుకో!” అన్నాడు రాజకుమారుడు విచారంగా.