ఏమిటంటే, అతను అవురూపంగా పెంచు
కుంటున్న అమ్మాక్ అనే గుర్రం. అమ్మాక్
అంటే గిజ్రూకు పంచప్రాణాలు.

ఆ కాలంలో అరేబియాదేశాన్ని ఇబ్రహీం
అనే సుల్తాను పరిపాలిస్తూ ఉండేవాడు.
ఇబ్రహీం కూడా గిజ్రూ అంత మంచివాడే.
ఆయనకు కూడా గుర్రాలంటే చాలా సరదా.

సరదా ఉండటం చేతనే, ఆ దేశంలో
ఉండే అందమైన అరబ్బీ గుర్రాలను ఎక్క
డెక్కడినుంచి రప్పించి, సుల్తాను తన
దివాణపు డేరాలలో అట్టిపెట్టుకున్నాడు.

ఇదిలా ఉండగా, ఒక రోజున ఎవరో
వచ్చి, తమ దివాణంలో ఉండే గుర్రాల
న్నింటి కంటే గిజ్రూవద్ద ఉన్న అమ్మాక్
చాలా అందమైనది, అని సుల్తానుతో
చెప్పారు.

ఈ మాట విని సుల్తాను, 'సరే, దీనికే
ముంది? గిజ్రూకు కోరినంత ధనమిచ్చి,
అమ్మాక్‌ను తీసుకురండి,' అని చెప్పి,
ఒంటెలపైన వరహాల సంచులు వేయించి,
తన రాయబారుల్ని పంపించాడు.

అయితే, ఎంత ధనమిచ్చినా గిజ్రూ తన
గుర్రాన్ని వదలలేదు. ఇది పని కాదని
తలిచి, రాయబారులు ఒకసారి కంటే
మరొకసారి ధనం హెచ్చు చూపిస్తూ, ఏడు
సార్లు గిజ్రూ వద్దకు వెళ్లారు.

ఎన్నడూ ఎవ్వరికీ ఏది అడిగినా లేదు
అనే మాట చెప్పని గిజ్రూ, ఈ ఏడు సార్లు
కూడా 'దయ ఉంచి నన్ను మన్నించండి.

అమ్మాక్‌ను తప్పించి మరేదైనా అడగండి.'
అని వినయంగా చెప్పి వారిని పంపేశాడు.

ఈ సంగతి సుల్తాను విని ఆశ్చర్యపడి,
ఇంతగా లోకం పొగడుతున్నటువంటి ఆ
అమ్మాక్ సంగతి ఏమిటో చూడాలని తనే
మారువేషంతో గిజ్రూవద్దకు వచ్చాడు!

సుల్తాను వచ్చి కళ్లారా ఆ గుర్రాన్ని
చూచిన తరవాత, అమ్మాక్ పైన అయనకు
చెప్పలేని మక్కువ కుదిరిపోయింది.
సుల్తాను తన కోటకు వెళ్లిపోయాడు.

కానైతే, 'మహాదాత అని లోకఖ్యాతి
పొందిన గిజ్రూ నోటి వెంటనే లేదనే మాట
వచ్చిందే! అమ్మాక్‌ను నేను సంపాయిం
చడం కల్ల' అని సుల్తాను నిరాశతో మంచం
పట్టాడు.