వచ్చాను,' అన్నాడు చలపతి. అతడు ఆ ఊళ్లో మరో పది రోజులుండి నాలుగు ఉపన్యాసాలిచ్చి వెళ్లాడు.

తనుకూడా చలపతిలాగా దయాగుణం చూపి పేరు తెచ్చుకోవాలని, లక్ష్మీపతిలో కోరికపుట్టింది. బాగా ఆలోచించి ఆయన ఒకపథకం పన్నాడు.

ఆ ఊళ్లోనే తనకు తెలిసిన సీనయ్య అనే పేదవాణ్ణి పిలిచి, 'ఒరేయ్! నేను నీకు సాయపడాలనుకుంటున్నాను. గతంలో నువ్వు దొంగతనాలు చేసి ఉన్నావు. అందు కని నీకు ఎవ్వరూ పని ఇవ్వడం లేదు. నేను నీకు పని ఇస్తాను. నీవంటి వారందరికీ సాయపడాలని నా కోరిక. కానీ అలాగని చాటింపు వేయడం నాకిష్టం లేదు. నేను చెప్పినట్టు చేస్తే బాగుంటుంది,' అంటూ

ఒక ఉపాయం చెప్పాడు. ఆ ప్రకారం సీనయ్య, లక్ష్మీపతి ఇంట్లో దొంగతనానికి వస్తాడు. డబ్బు గది తాళాలు లక్ష్మీపతే వాడి కిస్తాడు.

ఆ గది ముందు కాపలా కాసే వీర్రాజును తప్పించుకుని, ఆ గదిలో ఉన్న డబ్బు దొంగిలించడం చాలా కష్టం. వెళితే వాడు పట్టుబడక తప్పదు. అప్పుడు లక్ష్మీపతి వాణ్ణి క్షమించి తన వద్దనే పని ఇస్తాడు.

పరిస్థితుల కారణంగా దొంగగా మారిన వాళ్లందరికీ ఈ సంఘటన కొంత ఆశలు కలిగిస్తుంది!

సీనయ్య దీనికి సంతోషంగా ఒప్పుకుని ఒక రాత్రివేళ లక్ష్మీపతి ఇంటిక దొంగత నానికి వెళ్లాడు. డబ్బు ఉన్న గది తలుపుకు పెద్ద తాళం వేసి ఉన్నది.

కొంచెం దూరంలో వీర్రాజు ఆదమరిచి నిద్రపోతున్నాడు. సీనయ్య కావాలనే కాస్త ఎక్కువ చప్పుడు చేస్తూ తాళం తీశాడు.

వీర్రాజుకు మెలకువ వచ్చింది. ఎవడో దొంగ డబ్బు గదితాళం తీయడం, వాడికి ఆశ్చర్యం కలిగించింది. ఎందుకంటే ఇంటి చుట్టూ పటిష్టమైన కాపలా ఉంటుంది. ఆ కాపలా తప్పించుకుని లోపలికి రావడం ఒక ఎత్తయితే, డబ్బు గది తాళాలు సంపాయించడం ఇంకో ఎత్తు.

అప్పుడు వీర్రాజు రహస్యంగా దొంగన నుసరించి చూడసాగాడు. దొంగ గది లోపలి ఇనప్పెట్టె తలుపులు తెరిచాడు. ఇనప్పెట్టె లోపల నగలు, కాసులు,