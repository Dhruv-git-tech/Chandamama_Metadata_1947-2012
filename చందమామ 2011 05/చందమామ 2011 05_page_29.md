నోటితోపట్టుకోమని, తాము దాని చివరలు ముక్కులతోపట్టుకుని, పడితే ప్రమాదం లేకుండా కొద్ది ఎత్తులోనే ఎగురుతూ పోసాగాయి.

అవి ఒక ఊరు మీదిగా పోతుండగా, గ్రామస్థులు కొంగలనూ తాబేలునూ చూసి హస్యాలాడసాగారు. తాబేలుకు కోపం వచ్చి, 'ఈ మనుషులకు బుద్ధిలేదా?' అన బోయింది. కాని మాట పూర్తి కాకుండానే కింద పడింది. గ్రామస్థులు దాన్ని పట్టు కుని చంపి తినేశారు.

అడ ఉల్లంకి పిట్ట తాబేలు కథ చెప్పి, ఇంకా ఇలా అన్నది:

అరణ్యం మధ్య ఒక మడుగులో అనాగ విధాతా, ప్రత్యుత్పన్నమతీ, యద్భవిష్యతి అనే మూడు పెద్ద చేపలు స్నేహంగా ఉండేవి. ఒకనాడు కొందరు జాలర్లు ఆ మడుగు పక్కగా పోతూ, 'ఈ మడుగులో చాలా పెద్ద పెద్ద చేపలున్నాయి. రేపు వచ్చి

పట్టుకుందాం,' అనుకున్నారు. ఈ మాటలు అనాగతవిధాత విన్నది. అది ఆందోళనపడి తన మిత్రులను పిలిచి, 'మనం మరొక మడుగుకు వలసపోదాం,' అన్నది.

ప్రత్యుత్పన్నమతి నవ్వి, 'రాబోయే దాన్ని గురించి ముందుగానే దిగులుప డటం దేనికి? నేనిక్కడ చాలా కాలంగా సుఖంగా ఉన్నాను. ఎన్నో అపాయాలను యుక్తిగా తప్పించుకున్నాను. జాలర్లు బహుశా రారు. వచ్చినానేను ఉపాయంగా తప్పించుకోగలను,' అన్నది. యద్భ విష్యతి కూడా, 'నాకూ వెళ్లే ఆలోచన లేదు. ఇంకెక్కడా చేపలు దొరకనట్లు జాలర్లు ఈ మారుమూల మడుగుకు ఎందుకు వస్తారు? ఒకవేళ ఇలా జరగాలని రాసి పెట్టి ఉంటే దాన్ని ఎవరు తప్పించగ లరు?' అన్నది. ఇది విని అనాగతవిధాత మరొక మడుగుకు వెళ్లింది. (ఇంకా ఉంది)