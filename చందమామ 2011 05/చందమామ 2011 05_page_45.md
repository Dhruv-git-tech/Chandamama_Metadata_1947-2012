జాగ్రత్తగా గుడిశె దగ్గిరకు పోయి ద్వారానికి అడ్డంగా ఉన్న వెదురు తడికను తోసి, ఓ క్షణకాలం లోపల ఏమయినా అలికిడి అవు తుందేమో అని విని, అలాంటిదేమీ లేకపోవడంతో లోపల ప్రవేశించాడు.

గుడిశెలో ఎవరూ ఉన్నట్లు లేదు. అంతా చీకటి మయంగా ఉన్నది. శిఖిముఖి తన దగ్గిరున్న చెకుముకిరాయి కొట్టి దూది అంటించి, ఆ వెలుగులో గుడిశె అంతా పరీక్షించి చూశాడు. గుడిశెలో ఒక మూల అతడికి రెండు మూడడుగుల పొడవున్న తాళ్లు కని పించినై. వాటిని పరీక్షించి చూసిన మీదట, అవి నాగుమల్లిని బంధించేందుకు చెంచు వాళ్లు ఉపయోగించినవని అతడికి అర్థమై పోయింది.

అంటే.. నాగుమల్లిని కొంత కాలం వాళ్లు ఈ గుడిసెలోనే ఉంచారన్నమాట. ఇప్పుడా మెను ఎక్కడికి తీసుకుపోయి ఉంటారు? తనకు వాగ్దానం చేసిన విధంగా నాగమల్లిని కంచెద్వారం దగ్గిర గుడిశెలో దాచిన దయ్యాల పోతు, మళ్ళీ ఏ కారణం వల్ల ఆమెను మరో చోటుకు మార్చాడు?

శిఖిముఖి ఇలా ఆలోచిస్తూ కాలం వృధా చెయ్యటం ప్రమాదకారణం అవుతుందను కుంటూ, తిరిగి విక్రమకేసరి ఉన్న చోటుకు వచ్చి, తాను ఘూసినది అతడికి చెప్పి, 'మనల్ని చెంచుదయ్యాలపోతు మోసం చేయటమో లేక అతణ్ణి మరొకడు మోసం చేయటమో జరిగింది,' అన్నాడు.

‘అలా అయితే మనం అందరం ఒక్క సారిగా కంచె దూకి పోయి చెంచుల్ని హత మార్చి, నాగుమల్లిని వాళ్లే గుడిశెలో దాచారో వెతికి పట్టుకుందాం, అన్నాడు’ విక్రమకేసరి.

‘ఏదో జాతర! మనం ఇక్కడికి చేరేసరికి గూడెం అంతా సద్దుమణిగి ఉంటుందనుకు న్నాను. నా పథకం అంతా పాడయింది. చెంచు దయ్యాలపోతు నేను చెప్పిన చోట నాగుమల్లిని ఉంచాడో లేదో చూసి వస్తాను,’ అంటూ శిఖిముఖి కొమ్మ మీంచి దిగి, కంచె ద్వారం కేసి వెళ్లాడు.

కంచె ద్వారం మూసివున్నది. కాని, శిఖి ముఖి దాన్ని గట్టిగా రెండు చేతులతో పట్టి తోసేసరికి కొంచెంగా తెరుచుకున్నది. అతడు ఆ ఖాళీలోంచి లోపలికి పోయాడు. అక్కడికి దాపులనే ఒక చిన్న గుడిసెలాంటి చుట్టిల్లు అతడి కంటబడింది. లోపల వెలుగు లేదు. దాని ముందు కాపలా వాడెవడూ అతని కంటబడలేదు.

అంతకు ముందు చెంచు దయ్యాల పోతు అన్నమాట ప్రకారం ఇందులోనే, నాగుమల్లిని ఉంచి ఉంటాడని శిఖిముఖి