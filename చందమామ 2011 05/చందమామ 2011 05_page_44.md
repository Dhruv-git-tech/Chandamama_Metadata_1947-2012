నికి నడవసాగారు. పులిబోనును మిట్ట పైకి ఎక్కించటం శిఖిముఖి అనుచరులకు కొంత శ్రమగానే ఉన్నది. కాని ఈ పులి ద్వారా తమ కులపెద్ద కొడుకు ఏదో సాహసకార్యం చేయ బోతున్నాడని ఊహించి వాళ్లు ఉత్సాహంగా బోనును పైకి లాక్కుసాగారు. పులి చాలా సేపు గోండ్రించి, ఓపిక పోయి కొంతా, పరిసరా లకు అలవాటు పడి కొంతా -- శాంతించి బోనులో ఒక మూల నక్కి కూర్చున్నది.

ఆకాశగుహ ప్రాంతం చేరగానే శిఖిముఖీ, విక్రమకేసరులు తమ అనుచరుల్ని రెండు ముఠాలుగా విభజించారు. ఒక ముఠా వాళ్లు తాము కొండ ఎక్కి వచ్చిన మార్గం నుంచి చెంచులు లోయలోకి పారిపోకుండా కాపలా కాయాలి. రెండవ ముఠా వాళ్లు చెంచు గూడెం చుట్టూ ఉన్న కంచె దగ్గిర ఉండి, పరిస్థితుల్ని బట్టి లోపలికి దూకటమో లేక అక్కడే ఉండి, బయటికి వచ్చే చెంచుల్ని బెదరకొట్టటమో చేయాలి. నాగుమల్లి తమ వశం అయేవరకూ, చెంచుల్తో ముఖాముఖి పోరు లేకుండా చూడాలని శిఖిముఖి అందర్నీ హెచ్చరిం చాడు. పులిబోను కంచె దగ్గిరగా ఉంచబ డింది.

చెంచు గూడెంలో అంతా కలిసి నలభై యాభై గుడిసెల కంటే ఎక్కువ ఉండవు. వాటి చుట్టూ అయిదారడుగుల కంచె, బల మైన కర్రలతో కట్టినది ఉన్నది. కంచె అవతల అక్కడక్కడా ఎత్తుగా పెరిగిన కొన్ని చెట్లు న్నవి. వాటి కొమ్మలు కంచె మీదుగా వాలి, గూడెంలోకి దిగేందుకు అనువుగా ఉన్నవి. శిఖిముఖీ, విక్రమకేసరీ అలాంటి చెట్టునొ కదాన్ని ఎక్కి, కొమ్మమీద కూర్చుని గూడెంలో రేగే కోలాహలానికి కారణం ఏమిటా అని

చూడసాగారు. బడేచెంచు నివసించేదీ, మామూలు గుడిసెలాంటిది కాదు. ఒక పెద్ద కొండ గుహను అతడూ, అతడి కుటుంబం ఇల్లుగా వాడుకుంటారు.

ఆ గుహ పక్కల, పైనా నున్నం పులిమి వాటిమీద రంగులతో రకరకాల బొమ్మలూ అవీ చిత్రించారు. ఆ గుహముందున్న ఖాళీ జాగాలో పెద్ద పెద్ద నెగళ్లు మండుతున్నవి. వాటి చుట్టూ చెంచు స్త్రీలూ, పురుషులూ చేరి పాడుతూ, నాట్యాలు చేస్తున్నారు.

సమీపంలో ఒక ఎత్తయిన కొయ్యదుంగ మీద కూర్చుని శిథిలాలయ పూజారి ఇదంతా చూస్తున్నాడు. బడేచెంచు కొంచెం దూరంలో నిలబడి దయ్యాలపోతుతో ఏదో మాట్లాడు తున్నాడు.

‘శిఖీ, ఇదా ఆకాశగుహ? పేరు గొప్పగానే ఉంది! ఈ గొడవంతా ఏమిటి?’ అని అడి గాడు విక్రమకేసరి, శిఖిముఖిని.