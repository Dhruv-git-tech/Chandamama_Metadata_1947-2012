కుర్రాళ్లంతా ముక్త కంఠంతో మాస్టారిని అభినందిస్తూ.. 'నిజంగానా, అయితే జన్మ దిన శుభాకాంక్షలు మాస్టారూ!' అన్నారు.

మాస్టారు నవ్వుతూ.. 'థ్యాంక్యూ, మరి నాకేం పార్టీ ఇస్తారు?' అన్నారు రమేష్, నిర్మల్ లకేసి వారగా చూస్తూ... దాంతో వాళ్లిద్దరికీ మాస్టారి అంతరంగం అర్థమ యింది. 'ఇక మీదట మనపాఠాల హాస్టల్లో ఎప్పుడూ నీళ్లు వృధా అవనివ్వమని ప్రతిజ్ఞ చేస్తున్నాం మాస్టారు!' అన్నారు ఏకకంఠంతో.

మాస్టారు బయటి విద్యార్థి అయిన సుభాష్‌కేసి చూస్తూ... 'ఇక్కడే కాకుండా రోజూ బయట నుంచి వచ్చే పిల్లలు లంచ్ బాక్సులు కడుక్కునే చోట కూడా నీరు ఎంతో వృధా అవుతోంది. అక్కడినుండీ, ఇక్కడినుంచీ మన బడితోటలోకి ఆ నీరు మళ్లేందుకు ఇవాళనేను స్వయంగా కాలు వలు తీద్దామనుకుంటున్నాను' అన్నారు అందుకు ఉపక్రమిస్తూ...

సుభాష్, రమేష్ వారించారు.. 'మేం ఒప్పుకోం.. అది మాపని,' అన్నారు.

'ఇంతకాలం నీరు వృధా చేసిన మీకు నచ్చజెప్పనందుకు ఇది నా బాధ్యత కూడా. అందుకే ఈ పనిని వాయిదా వెయ్యకుండా, ఇప్పుడే నేను మాత్రమే చేసి మన బడితోటలో ఎక్కువ కూరగాయలు పండేలా చెయ్యడమే మీకు నేనిచ్చే చాక్లెట్లు.'

మాస్టారి మాటలకు అంతా చప్పట్లు కొడుతూ.. 'మేము సైతం ఈ పనిలో మా చేతులు కలుపుతాం.. దయచేసి కాదనకండి మాస్టారూ...' అని బ్రతిమాలాడేసరికి మాస్టారు ఆనందంగా తలూపారు.

'మీలాంటి విద్యార్థులు అందరూ మేము సైతం అంటూ నడుం బిగిస్తే పర్యా వరణాన్ని కాపాడటం చిటికెలోపని. అంత కంటే నాకు పుట్టినరోజు బహుమతి ఏముంటుంది' అంటూ.. మాస్టారు వాళ్లభుజాలు తట్టారు ప్రేమగా.