ఈ కార్యం నిమిత్తం గిజ్జూ వద్దకు మీరే స్వయంగా వెళ్లి, నాన్నగారి పేరు చెప్పి, కనీసం ఒక్కసంవత్సరం పాటు అమ్మాక్‌ను మన దివాణంలో ఉంచాలని కోరండి. మీ కోరిక తప్పకుండా నెరవేరుతుంది.’ అని చెప్పాడు.

సుల్తాను కొడుకు తక్షణమే పరివారాన్ని వెంటబెట్టుకుని బయల్దేరి గిజ్జూ డేరాకు చేరేవరకు, అక్కడ ఒక గొర్రెల కాపరి తప్ప మరెవ్వరూ లేరు. ‘అయ్యా! ఇక్కడ నీళ్లన్నీ ఇంకిపోయినాయండి. కనుక, ఇక్కడికి తూర్పు దిక్కునపదిమైళ్ళదూరంలో ఉండే చెరువులో మకాం పెట్టారు,’ అని చెప్పాడు గొర్రెల కాపరి.

సుల్తాను కొడుకు వెతుక్కుంటూ వెళ్లి గిజ్జూ మకాం చేరుకున్నాడు. గిజ్జూ అతుని ఒక పట్టు పరుపుపైన కూర్చుండబెట్టి, మర్యాదలన్నీ జరిపిన తరవాత భోజనానికి లెమ్మన్నాడు.

ఆ విందులో వడ్డించిన పదార్ధాలవంటివి సుల్తాను కొడుకు తన జన్మలో ఇంతవరకు ఆరగించి ఎరుగడు.

తరువాత, గిజ్జూ సుల్తాను కొడుకు వద్దకు వచ్చి, ‘ఈ ఎడారులన్నీ దాటి తమరి క్కడికి ఎందుకు దయచేశారో, నావల్ల కాగల పని ఏమిటో సెలవియ్యండి,’ అని అడిగాడు.

అందుకు సుల్తాను కొడుకు, ‘మీతో పని ఉండే వచ్చాము. మా తండ్రిగారు

క్రమేణా సుల్తాను వ్యాధి ప్రమాదస్థితికి వచ్చింది. అప్పుడు సుల్తాను కొడుకు వజీరును పిలిపించి, ‘ఓయి వజీరూ! ఎలా అయినా సరే, మనం అమ్మాక్‌ను వెంటనే సంపాదించుకురావాలి. లేని పక్షంలో నా తండ్రి బెంగతో మరణించేటట్టున్నాడు. ఏమిటి నీ సలహా?’ అని అడిగాడు.

అందుకు వజీరు ‘అయ్యా! మీరెందుకు అలా భయపడతారు? గిజ్జూకు ఎవరేది అడిగినా లేదు అనకుండా ఇచ్చే ప్రతమున్నది కదా.

ఈ సంగతి ప్రపంచమంతటికీ తెలుసు. అటువంటప్పుడు మనం గుర్రాన్ని అడిగి తీసుకోవటమనేది ఏమంత అసాధ్యమైన పని? నేను చెప్పినట్లు చెయ్యండి.