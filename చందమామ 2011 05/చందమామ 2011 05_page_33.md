అందుకు పద్మనేత్రుడు, ‘ప్రభూ! ఇప్పుడు ఆకాశంలో ఎలాంటి విమానమూ వెళ్లలేదు. అంతా వట్టి భ్రమ,’ అన్నాడు.

రాజు చిరుకోపంగా, ‘నాతో సహా ఇక్కడున్న ఇంతమంది కళ్లారా చూసిన పుష్పక విమానాన్ని, భ్రమ అని తేలికగా కొట్టిపార వేయ్యడానికి తగిన కారణమేమైనా ఉన్నదా?’ అని ప్రశ్నించాడు.

పద్మనేత్రుడు వినయంగా, ‘ప్రభూ! పుష్పకవిమానాలూ, గంధర్వుల ఆకాశ విహారం వంటివి ఊహల్లోని విషయాలని, హేతుబద్దంగా ఆలోచించే తమబోటి మేధా వులకు తెలియనిది కాదు. నేను కూడా, ఈ సృష్టిలో హేతుబద్దం కానిదేదీ లేదన్న నమ్మకం ఉన్నవాణ్ణి. ఎప్పుడైనా మన కళ్లకూ, చెవులకూ అసాధారణమైనదేదైనా కనిపించినా, వినిపించినా-- అందుకు కారణం మన మానసిక బలహీనత కాని, శరీరంలో ఉన్న మరేదైనా రుగ్మత కాని కారణం కావచ్చును. కాని తమకు కలిగిన భ్రమలాం టిదే, ఇక్కడున్న ఇంతమందికీ కూడా

ఒకేసారి ఎందుకు కలిగిందీ అన్న విషయాన్ని మాత్రం నేను ప్రస్తావించలేదు. ఆ భ్రమకు కాఠణం వారందరికీ తెలియనిది కాదన్న విషయం మాత్రం నాకు తెలుసు!’ అన్నాడు.

ఇది విన్న ధీరసింహుడు, అక్కడ ఉన్న వారందరితో, ‘పద్మనేత్రుడన్నది నిజం! నేనెలాంటి విమానాన్ని, గంధర్వులనూ చూడనేలేదు. రాజ్యంలో ప్రస్తుతం ఉన్న పరిస్థితులన్నిటినీ ఎప్పటికప్పుడు నాకు చూసినది చూసినట్టు, చెప్పగలిగే సలహా దారుణ్ణి అన్వేషించే ప్రయత్నంలో, ఈ విమానం వ్యవహారం సృష్టించాను. రాజ సభలో ఉన్న మిత్రులైన మీరంతా, నన్ను పొగడుతూ, నాచేత సన్మానాలు చేయించు కోవాలన్న తాపత్రయంలో, వాస్తవాలను నిర్భయంగా నాకు చెప్పి, నాపరిపాలనను మెరుగుపరచాలన్న బాధ్యతను విస్మరించారు. అలాంటి బాధ్యత తెలుసుకున్న ఈ పద్మనేత్రుణ్ణి, నేను ముఖ్య సలహాదారుగా నియమించదలుచుకున్నాను,’ అన్నాడు.