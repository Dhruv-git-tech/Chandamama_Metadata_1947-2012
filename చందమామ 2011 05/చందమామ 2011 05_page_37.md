మాటలన్నీనేను విన్నాను,’ అన్నాడు.

అందుకు సీనయ్య, ‘అయ్యా! ఒకసారి దొంగ అనిపించుకున్నవాడికి మళ్లీ ఎక్కడా పని దొరకదు. ఆ ఇబ్బంది నాకు తెలుసు. దొంగ అనిపించుకున్న నన్నే పిలిచి ఉద్యోగం ఇవ్వాలనుకున్న తమరు, దొంగ తనం చేయాలనుకున్నాడని వీర్రాజును పనిలోంచి తీసేస్తారా?

తమరి దయాగుణం తెలిసినవాణ్ణి కాబట్టి, వీర్రాజు మీద తమకెలాగూ కోప ముండదనుకున్నాను,’ అన్నాడు.

లక్ష్మీపతి కేమనాలో తోచక, ‘నువ్వు చెప్పింది నిజమే! వీర్రాజును నేను క్షమించి విడిచిపెట్టేవాణ్ణే కానీ నువ్వు నాకు వీర్రాజు దొంగబుద్ధి గురించి చెప్పక పోవడం తప్పుకదా!’ అన్నాడు.

వీరయ్య తలవంచుకుని, ‘తప్పే! కానీ మీరెలాగూ వీర్రాజును క్షమిస్తారు కదా! అందుకని అతణ్ణి నేనే క్షమించి దయా గుణం చూపాలనుకున్నాను.

అయ్యా! మీరు గొప్పవారు. దయా గుణం చూపించే అవకాశం మీకు చాలా సార్లు వస్తుంది. నాబోటి దొంగకు ఇలాంటి అవకాశం ఎప్పుడో కాని రాదు! అందువల్ల, ఆ అవకాశం వదులుకోవాలనిపించలేదు,’ అన్నాడు.

ఇది విన్న లక్ష్మీపతి ఆలోచనలో పడ్డాడు. ఒక దొంగకు కూడా దయాగుణం చూపించాలన్న కారణం ఉంటుంది. తన కలాంటి కోరిక, ఇంటికి వచ్చిన చలపతిని చూసే దాకా, పుట్టనే లేదు. పుట్టినా-- సీనయ్య చెప్పేదాకా వీర్రాజును క్షమించాలని తట్టనే లేదు!

ఒక్కసారి దయాగుణం చూపాలను కుంటేనే, వీర్రాజు వంటి వాడి దొంగబుద్ధి బయటపడి, తనకెంతో ఉపకారం జరిగింది. ఇవన్నీ ఆలోచించి, లక్ష్మీపతి ప్రచారం, కీర్తికోసం కాక నిజంగానే దయాగుణం అలవరుచుకుని మంచి పేరు తెచ్చుకు న్నాడు.