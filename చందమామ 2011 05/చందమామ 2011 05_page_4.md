ప్రియ మిత్రులారా!

ముందుగా జపాన్‌లో భూకంపం, సునామీ బారిన పడిన వారిని స్మరించుకుందాం.
సునామీ విధ్వంసకచిత్రాలను చూసి మనందరం చలించిపోయాము. జపాన్ ఈ పెనునష్టాన్ని హుందాగా స్వీకరించింది. జపనీయులు తమ తోటి దేశస్థులకు సహాయం అందించిన తీరు మనల్ని ఆశ్చర్యంలో ముంచెత్తుతుంది. దీన్నుంచి నేర్చుకోవలసిన గుణపాఠాలను మననం చేసుకుంటూనే, ఎంతకాలంగానో ఎదురుచూస్తున్న వేసవి విరామంపై చూపు సారిద్దాము.

వేసవి సెలవుల్లో మీరు కోరుకున్న ప్రాంతాలను సందర్శించవచ్చు, బంధువులను కలవవచ్చు. స్నేహితులతో ఆడుకోవచ్చు, ఏదైనా కొత్త అలవాటు నేర్చుకోవచ్చు. అవసర మైన వారికి మీరు సహాయం చేయడం మీ సెలవులకు మరింత వన్నె తెస్తుంది. వారానికి ఒకసారి అంధుల పాఠశాలకు వెళ్లడం మంచి ఆలోచన. చందమామ పత్రికలోని చక్కటి కథలను వారికి చదివి వినిపించండి. ఇది మీకూ, అంధులైన పిల్లలకు మంచి అనుభూతిని అందిస్తుంది. మీ తోటలో లేదా మీ ప్రాంతంలో మొక్కలు నాటండి. తద్వారా మీరు పర్యావర ణానికి సహకరించిన వారవుతారు. మీరు నాటి పెంచి పెద్ద చేసిన చెట్టు ఫలాలను అందిస్తే అంతకు మించిన సంతోషం మీకేముంటుంది!

వర్షపు నీటిని నిలవ చేయడానికి తగిన ఏర్పాట్లను చేయండి. వేసవికి ముందుగా వచ్చే వర్షపు నీటిని భద్రపర్చటం మంచిది.

ఈ నెలలోనే మనం అంతర్జాతీయ కార్మిక దినం, మాతృదినోత్సవం, బుద్ధ పౌర్జమిలను జరుపుకుంటాము. మనకోసం శ్రమిస్తున్న వారిపట్ల కృతజ్ఞత తెలుపవలసి ఉంది. మన తల్లులు మన పట్ల ప్రేమాభిమానాలు చూపిస్తున్నందుకు కోసం వారిని ప్రత్యేకంగా గౌరవించాలి. బుద్ధుడి బోధనలు ఈ ఆధునిక కాలంలో మరింత సందర్భోచితంగా ఉంటున్నాయి. అతడి జీవితం, బోధనలను అధ్యయనం చేస్తే అది మన జీవితాలను తప్పక వెలిగిస్తుంది. మీ సెలవుదినాలను మీరు ఎలా గడిపారో తెలుసుకోవడానికి కుతూహలపడు తున్నాము. మీరు పంపే ఉత్తరాలలో ఆసక్తికరమైన వాటిని ప్రచురిస్తాము. మీ సెలవులను హాయిగా ఆస్వాదించండి.

- సంపాదకులు