హెచ్ఐవి బారిన పడిన పిల్లలతో ఐక్యమైన దక్షిణాఫ్రికా క్రికెట్ టీమ్

హెచ్ఐవి మరియు ఎయిడ్స్‌పై జాగరూకతను పెంచడం కోసం THINKWISE కేంపెయిన్‌లో భాగంగా హెచ్ఐవి ప్రభావానికి గురైన/దాని బారినపడిన పిల్లల బృందంతో దక్షిణాఫ్రికా క్రికెటర్లు.

- గీతాంజలి మాస్టర్

న్యూఢిల్లీ, ఇండియా, 10 మార్చి 2011 - న్యూఢిల్లీలోని ఫిరోజ్ షా కోట్లా మైదానం మంగళ వారం మధ్యాహ్నం వైవిధ్యభరితమైన హరితచ్ఛాయతో మెరిసిపోయింది. గ్రేమ్ స్మిత్, వేని పార్నెల్తో సహా దక్షిణాఫ్రికా జట్టు సభ్యులు హెచ్ఐవి మరియు ఎయిడ్స్‌పై జాగరూకతను 'పెంచడం కోసం THINKWISE కేంపెయిన్‌లో భాగంగా హెచ్ఐవి ప్రభావానికి గురైన/దాని బారినపడిన పిల్లల బృందంతో క్రికెట్ ఆట ఆడుతూ గడపడంతో మైదానం సరికొత్త శోభను సంతరించుకుంది.

ఆ సందర్భంగా ఆశ్చర్యం గొలిపే హావభావాలు, నవ్వులు, ఆనందం మైదానంలోని ఖాళీ స్టాండ్ల గుండా ప్రతిధ్వనించాయి. ఎందుకంటే దక్షిణాఫ్రికా క్రీడాకారులు క్యాచ్ పట్టడం, బంతి విసరడం, ఫీల్డింగ్ వంటి క్రికెట్‌కి సంబంధించిన ప్రాధమిక సూత్రాలను ఈ పిల్లలకు నేర్పారు. ఆ సమయంలో అక్కడ చేరిన క్రీడాకారులు, పెద్దలు, పిల్లలు వీరిని చూసి కరతాళధ్వనులు చేశారు.

‘నాకూ నా స్నేహితులకు అది కల నిజమైన చందంగా అనిపించింది. మన దేశంలో క్రికెట్ అంటే ఆరాధనా భావం ఉంది కదా. పైగా క్రికెటర్లు మనకు ఆదర్శప్రాయులు కూడా. ఓ మధ్యాహ్నం వేళ నేను దక్షిణాఫ్రికా క్రికెట్ టీమ్‌తో ఉల్లాసంగా గడిపాను అంటే ఇప్పటికీ నమ్మ లేకపోతున్నాను,’ అంటూ వారిలో ఒక పిల్లవాడు తన అనుభూతులను పంచుకున్నాడు.

ప్రత్యేకించి బాలికలయితే మరింత ఉద్యేగానికి గురయ్యారు. ఎందుకంటే ఆట నిబంధనలను అర్థం చేసుకునే అరుదైన అవకాశం వారికి ఇలా లభించింది. క్రికెట్‌ను మొదటిసారిగా అడుతు న్నప్పటికీ ఈ బాలికలు తాము త్వరలోనే గేమ్ మూలసూత్రాలను పట్టుకుంటామని ఎంతో విశ్వాసం ప్రకటించడం గమనార్హం.