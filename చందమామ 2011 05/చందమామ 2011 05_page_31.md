చివరకు వారిరువురు తమసంచీ తీసుకుని చూశారు. వేసినముడులు వేసినట్లే ఉన్నాయి.

ఐనా మాధవుడు 'యువరాజా! ఈ నగర పౌరులకు మరో పరీక్షపెడదాం.' అని యువ రాజు అనుమతితో ఆ ధనపు సంచీనుండీ కొన్ని వజ్రాలు, బంగారు నాణాలు తీసి నేలపై, వీధుల కిరువైపులా విసరుతూ వెళ్ళి తిరిగివచ్చి ఓ చెట్టుక్రింద దూరంగా కూర్చుని చూడసాగారు. సాయంకాలమైనా ఎవ్వరూ వాటికేసి చూసినవారే లేరు.

ఈలోగా రాజభటులు వచ్చి 'మహాశయా! మహారాజు గారు ఏర్పాటుచేసిన విశ్రాంతి మందిరంలో విశ్రమించండి. తెల్లవారగానే మీ పని మీద వెళ్ళవచ్చును.' అని చెప్పి వారికి దారి చూపారు. వారు అమందిరంలో ప్రవేశించగానే, ఒక వ్యక్తి వచ్చి వారి గుర్రాలను తీసుకెళ్ళి అశ్వశాలలో ఉంచి దానికి మేపు వేశాడు. మరో వ్యక్తివచ్చి వారికి స్నానం ఏర్పాట్లు చేయగా, ఆ తర్వాత వారికి చక్కని భోజనం అందించి వారు విశ్రమించటానికి మంచి సదుపాయాలు అమర్చారు. తెల్ల వారాక వెళ్ళి చూడగా తాము రాత్రి విసరిన

బంగారు నాణాలు అక్కడే ఉండటం వారిని ఆశ్చర్యంలో ముంచెత్తింది. వారు వెంటనే మహా రాజును వెళ్ళికలసి, తమను పరిచయం చేసుకుని, తమ సందేహాలు వెలిబుచ్చారు.

మహారాజు 'మిత్రులారా! మాదేశంలో ప్రతి పౌరుడూ సకల శాస్త్రాలూ చదివే ఏర్పాటు గావించాం. వారందరికీ మంచి చెడుల గురించిన అవగాహన ఏర్పడింది. ప్రతిఒక్కరూ కష్టపడి తమ వృత్తి విద్యలను చేసుకునేలా గానూ, వారి ఉత్పత్తులను సరైన వెలకే అమ్ముకునే ఏర్పాటూ చేశాం, అందువలన వారికి న్యాయంగానే ధనసంపాదన చేసు కోడం అలవడింది. మా పౌరులెవ్వరూ తమది కాని దానిని ఆశించరు. మాప్రజలకు ఉన్న దానితో తృప్తిపడటం ఇష్టం. విద్యవలన వివేకం ఏర్పడుతుందని మా పితృ దేవులు ప్రజలం దరికీ ఉచిత విద్యను అందించేవారు, మేమూ దాన్ని పాటిస్తున్నాం.' అని వారి అనుమానం తీర్చి వారికి అతిధి మర్యాదలు చేసాడు.

దేశసంచారం వలన తాము తెలుసుకున్న విషయాలకు వారిరువురు ఎంతో అనందించి తమ నగరానికి తిరుగు ప్రయణమయ్యారు.