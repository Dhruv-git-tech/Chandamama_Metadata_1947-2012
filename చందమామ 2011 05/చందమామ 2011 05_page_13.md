యోగీశ్వరుడైన సువేతుడి దివ్యచరణాలు తాకి శరణు కోరాడు. సువేతుడు తన యోగ శక్తితో మహారాజును ఆరోగ్యవంతుడిని చేశాడు. తదుపరి క్రాంతిసింహుడి సైన్యం మధ్య అగ్నిజ్వాలలు సృష్టించి వాళ్లను భయ భ్రాంతులను చేసి, యుద్ధభూమి నుంచి పార్రదోలాడు. సువేతుడు ఆకాశం వంక దృష్టి సారించగానే మెరుపులు మెరిసి కుంభవృష్టి కురిసింది. అంతటితో సుధీర రాజ్యంలోని క్షామం తొలిగిపోయింది.

ఆ మరునాడు నాగధీరుడు, సువేతుడిని కలిసి తనకు వచ్చిన మూడు స్వప్న వృత్తాం తాలు వివరించాడు. సావధానంగా విన్న సువేతుడు, ‘రాజా! ఈ మూడు స్వప్నాలలో ఒక దాన్ని ఎంపిక చేసుకో! నీకో మంత్రం ఉపదేశిస్తాను. ఆ మంత్రశక్తితో నీవు కోరిన స్వప్నం సాకారం అవుతుంది. నీ సమస్యలు

తీరుతాయి,’ అని ధైర్యం చెప్పాడు. మరోసారి తన స్వప్నాలు మననం చేసుకున్న నాగ ధీరుడు, కొద్ది క్షణాలు ఆలోచించి ‘మహి మాన్వితా! మీరు చేసిన సహాయం మరువ రానిది, మంత్రం కంటే సంకల్పం గొప్పది. నా సంకల్పం సిద్ధించాలని దీవించండి,’ అని కోరాడు.

సువేతుడు సంతృప్తిగా తల పంకించి 'తథాస్తు' అని దీవించాడు.

అంతఃపురం చేరిన మహారాజు, రాజ వైద్యులను వింధ్యగిరులకు పంపి ఆరోగ్య హిత మూలిక తెప్పించి చికిత్స చేయించుకు న్నాడు. రాచపుండు తగ్గి స్వస్థత చేకూరింది. తదుపరి మిత్రరాజ్యాల ఆర్థిక సహాయంతో, తనపై యుద్ధం ప్రకటించిన క్రాంతిసింహుడిని సమర్థవంతంగా ఎదుర్కొని ఓడించాడు. తరవాత రెండు రాజ్యాలను ఒక్కటి చేసి, మహీపురి రాజ్యంలోని సువర్ణముఖి నీటిని కాలువలద్వారా సుధీరరాజ్యానికి రప్పించాడు. అంతటితో క్షామం తొలిగింది. ప్రజలందరూ నాగధీరుడిని ఎంతగానో కొనియాడారు.

అంతవరకూ కథ చెప్పిన బేతాళుడు, ‘రాజా! నాగధీరుడు తనకొచ్చిన మూడో స్వప్నాన్ని మంత్రశక్తితో సాకారం చేసుకుంటే అతని కొచ్చిన సమస్యలన్నీ అవలీలగా పరిష్కారమయ్యేవి. అయితే నాగధీరుడు మంత్రశక్తిని కాదని, సంకల్ప సిద్ధిని కోరుకుని తన సమస్యలను క్లిష్టమైన రీతిలో ఎందుకు పరిష్కరించుకున్నాడు? ఇది అతని అవివేకానికి నిదర్శనం కాదా? రాజవైద్యులను వింధ్యగిరులకు పంపడం. రక్తపాతంతో రాజ్యం