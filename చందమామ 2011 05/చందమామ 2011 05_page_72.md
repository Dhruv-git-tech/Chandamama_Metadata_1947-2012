గిరీష్: ఆ చిన్న పతకం నీకు ఎందుకిచ్చారు?

హరీష్: పాట పాడినందుకు.

గిరీష్: మరి ఆ పెద్ద పతకం ఎందుకిచ్చినట్టో?

హరీష్: నేను పాటలు పాడటం ఆపివేసినందుకు.

వినయ్: అమ్మా, 'నీతో పాటు బడికి వస్తున్న తమ్ముళ్లు, చెల్లెళ్లు గాని ఉన్నారా' అని ఈ రోజు మా టీచర్ నన్నడిగింది.

అమ్మ: నీపట్ల ఆమె అంత శ్రద్ధ చూపటం బాగుంది.

ఇంట్లో నేనొకణ్ణే పిల్లాడినని నీవన్నప్పుడు ఆమె ఏమన్నది?

వినయ్: టీచర్ ఈ ఒక్క మాట మాత్రమే అన్నది.

“బతికించావు దేవుడా!”

అత్తయ్య: రాజీ, నీవద్ద పది ఆపిల్ పళ్లున్నాయి, నీపక్కనే ఉన్న అమ్మాయి 5 ఆపిల్స్ తీసుకుంది. అప్పుడు నీ వద్ద ఏం మిగిలి ఉంటాయి.

రాజీ: కొట్లాట మాత్రమే మిగిలి ఉంటుంది మరి!

టీచర్: శ్యామ్! నీ వేళ్లపై ఏం రాస్తున్నావు?

శ్యామ్: చరిత్ర గురించిన తేదీలు.

టీచర్: ఎందుకు?

శ్యామ్: చరిత్ర గురించిన ముఖ్యమైన తేదీలను వేలి కొసలపై ఉంచుకుని నిత్యం గుర్తుంచుకోవాలని మా చరిత్ర ఉపాధ్యాయుడు చెప్పారండీ.