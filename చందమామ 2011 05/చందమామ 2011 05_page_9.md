చందమామతో నా జ్ఞాపకాలు

చిన్న సైజులో ఉండే చందమామను మొట్టమొదటి సారిగా మా బంధువుల ఇంట్లో చూశాను.
అప్పుడు నా వయస్సు 8 లేదా 9 ఏళ్లు. చూడటం అదే మొదటిసారి అయినప్పటికీ చందమామ
నా మనస్సుపై బలంగా ముద్రవేసింది.

పత్రిక నా చేతిలోకి రాగానే మొదట నేను చేసే పనేమిటంటే దాంట్లోని కథలన్నింటినీ మా
నాన్నకు చదివి వినిపించడమే. చందమామ ద్వారానే తొలి సారిగా నేను మన మతం, యుద్ధ
తంత్రం, కృతజ్ఞత, కనికరం, మన దేశం వంటి అంశాలను గురించి తెలుసుకున్నాను.

చందమామ భాష విశ్వజనీనమైనది, దేశంలోని అన్ని భాషలవారు చదవగల కథలకు
చందమామ కాణాచి. ఆరు దశాబ్దాల పైబడిన తర్వాత ఈనాటికీ చందమామ భాష ఒకేలా
కొనసాగుతూండటం ఆశ్చర్యకరం. చందమామ అంటేనే నాకు
బేతాళ కథలు గుర్తుకొస్తాయి.

ఒకసారి నేను చందమామ కార్యాలయానికి ఉత్తరం రాశాను.
కొద్ది రోజుల తర్వాత, బి. విశ్వనాథరెడ్డి గారి సంతకంతో ఆకర్షణీ
యమైన పోస్ట్ కార్డు అందుకున్నాను. నా ఆనందానికి హద్దే లేదు.
ఈనాటికీ దాన్ని నేను పదిలంగా దాచుకుంటున్నాను.

రోజులు గతిస్తున్నాయి. అనేకపరిణామాల మధ్య చందమామ
తన విశిష్టతను కొనసాగిస్తూంది. నిర్మల గంగానదిలా అది పాఠ
కుల హృదయాలను తన కథలతో రంజింపజేస్తూనే ఉంది.

ఈ సాంప్రదాయం చెక్కుచెదరకుండా కొనసాగుతుందని
అశిస్తున్నాను. ఈ రోజుకీ నేను చందమామను క్రమం తప్పకుండా చదువుతూనే ఉన్నాను.
ప్రస్తుతం పదో తరగతి చదువుతున్న మా అబ్బాయి కూడా చందమామను నాలాగే చదువు
తుంటాడు.

మన ఘనమైన దేశం గురించి తెలుసుకోవాలంటే చందమామ ఒక చక్కటి మాధ్యమమని
నా నమ్మకం. ఎందుకంటే ఇది అన్ని వయసుల వారినీ ఆకర్షిస్తోంది. హృదయపూర్వకంగా
మిమ్మల్ని అభినందిస్తున్నాను. సమస్త భారతీయుల మనస్సులలో చందమామ ఉజ్వల
నిధిలా ప్రకాశించాలని మనసారా అశిస్తున్నాను.

చందమామ పత్రికతో మీ చిన్ననాటి అనుబంధం గురించి పాఠకులతో పంచుకుని, చందమామలో ప్రచురించాలనుకుంటున్నారా? దయచేసి మీ జ్ఞాపకాలు మాకు పంపండి. online@chandamama.com
(or)
Chandamama India Ltd; No:2 Ground Floor, Swathi Enclave,
Door No 5 & 6, Amman koil street, Vadapalani, Chennai-600026.
Phone: 044-43992828