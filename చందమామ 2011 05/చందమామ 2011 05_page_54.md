ఉద్యోగం చేయడానికి పూర్తిగా సిద్ధపడే వచ్చాను' అని సంజు గుర్తు చేసుకుంది. అయితే తొలి రోజే పురుడు పోయవలసి వచ్చినప్పుడు చాలా అందోళన పడ్డానని ఆమె ఒప్పుకుంది.

పురిటినొప్పులతో బాగా ఇబ్బంది పడుతున్న ఒక మహిళ ఆరోజు జనని ఎక్స్‌ప్రెస్ (ప్రసూతి ఎక్స్‌ప్రెస్)కు వచ్చింది. ఇది 24 గంటలూ అందుబాటులో ఉండే జిల్లా ఉచిత మినీ వ్యాస్ సర్వీస్. అప్పటికే ఆ మహిళ తన గ్రామంనుండి రతానగర్ పట్టణానికి 20 కిలోమీటర్లు ప్రయాణించి రావడంతో నొప్పితో విలవిలలాడుతోంది. ప్రసూతి కేంద్రానికి వచ్చే సమయానికి ఆమె పాట్ట ఉబ్బిపోయిందని సంజు చెప్పింది. ఆ మహిళను వెంటనే ప్రసూతి గదికి తీసుకుపోయారు. కొద్ది క్షణాల్లోనే సంజు ఇద్దరు పాపలకు పురుడుపోసింది. 'వారికి పురుడు పోసినందుకు నాకు చాలా సంతోషమేసింది.' అని సంజు చెప్పింది. ఈ యువ మంత్రసాని ఇప్పటికే 600 మంది పిల్లలకు పురుడు పోసినంత ధీమాతో మాట్లాడుతోంది. 'ఈ రంగంలోకి వచ్చినందుకు నేను బాధపడలేదు పిల్లలకు, వారి తల్లులకు సహాయపడటం చాలా మంచిపని కదా. తల్చుకుంటుంటేనే నాకు ఎంతో గర్వమేస్తుంటుంది.' అంటుందీమె.

ఇప్పుడు 24 సంవత్సరాల వయసున్న సంజు, గత సంవత్సరం 200 మంది పిల్లలకు పురుడు పోసింది. మధ్యప్రదేశ్ లో వృత్తిని గౌరవిస్తున్న అనేకమంది యువ మంత్రసానులలో ఆమె ఒకరు. భారతదేశంలోనే శిశు, ప్రసూతి మరణాల సంఖ్య ఎక్కువగా నమోదవుతున్న రాష్ట్రాలలో మధ్య ప్రదేశ్ ఒకటి. ఇప్పుడు UNICEF మద్దతుతో రాష్ట్ర ప్రభుత్వం 24 గంటలూ పనిచేసే ఆరోగ్య ఉప కేంద్రాల యంత్రాంగాన్ని సృష్టించింది. ఈ కేంద్రాలు మారుమూల పల్లెల్లోని మహిళలకు సురక్షితమైన ప్రసూతి సేవలను అందిస్తున్నాయి. ఇవి లేకపోతే ఇంట్లోనే ప్రసవించవలసిన మహిళలు తీవ్ర ప్రమాదంలోకి నెట్టబడేవారు.

ఇక్కడికి కొన్ని కిలోమీటర్ల దూరంలోని ఫతేఘర్ గ్రామంలో మరొక ఆరోగ్య ఉప కేంద్రం ఉంది. దీంట్లో నిరంజన పరిహార్ అనే ఆమె నర్సుగా పనిచేస్తోంది. ఈమె ఇటీవలే పనాబాయ్ సహారియా అనే 20 ఏళ్ల కొత్త మాతృమూర్తికి పురుడు పోసింది.

ఈ ఉప కేంద్రంలో పని చేయడానికి వచ్చినప్పుడు నిరంజన వయస్సు 21 సంవత్సరాలు మాత్రమే. ఇది రాష్ట్రంలోని మారుమూల కేంద్రాల్లో ఒకటి. ఇక్కడ సినిమా హాళ్లు ఉండవు, పైగా ఈమె కుటుంబానికి కూడా చాలా దూరంగా ఉండాలి. అయితే ఆమె తన పనిని ఎంతగానో ఆస్వాదిస్తుంది. పైగా 27 ఏళ్ల వయసున్న కమలా కైమ్ అనే తోటి నర్సు రూపంలో మంచి మిత్రురాలు, సహోద్యోగి కూడా ఆమెకు తోడుగా ఉంది.

'కేంద్రంలో పనిలోనూ, ఇంట్లో కూడా మేం పరస్పరం సహకరించుకుంటుంటాము. రోజూ టీవీ కార్యక్రమాలను లేదానేను గీసిన చిత్రాలను కూడా కలిసే చూస్తుంటాము.' అన్నది నిరంజన చిరునవ్వుతో.

'ఈ కార్యక్రమాలను విజయవంతం చేయడంలో సంజు, నిరంజన వంటి యువ సేవా ప్రదాతలు కీలక పాత్ర నిర్వహిస్తున్నారు' అని డాక్టర్ టానియా గోల్డ్‌నర్ చెప్పారు. ఇతడు మధ్యప్రదేశ్ UNICEF కార్యాలయ అధిపతి. 'యువ మంత్రసానులు, నర్సులు పనిని వైవిధ్యంతో చేస్తుంటారు, ప్రసూతి మహిళలు, పిల్లలు కూడా చక్కగా మనుగడ సాగించేలా వీరు సేవలందిస్తున్నారు' అంటారీయన.