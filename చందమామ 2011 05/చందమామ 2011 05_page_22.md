శ్రీరామచంద్రులు

భూషయ్య రంగాపురం గ్రామపెద్దల్లో ఒకడు. జాలిగుండె గలవాడనీ, ధర్మాత్ము డనీ ఊళ్లో మంచి పేరు కూడా ఉంది. అయితే అదే ఊళ్లో ఉంటున్న జన్నయ్యను మాత్రం ఆ మాటలన్నిటి కంటే భూషయ్య పిల్లలు తండ్రి మాట జవదాటరన్న మాట ఒక్కటీ బాగా ఆకట్టుకునేది. అందుకు కారణం కూడా లేకపోలేదు. భూషయ్య పిల్లలు తండ్రి మాట జవదాటరన్నది ఊరూ వాడా చెప్పుకునే మాటైతే, జన్నయ్య నలు గురు కొడుకులూ అసలు తండ్రి మాట ఖాతరే చెయ్యకపోవడం అతను గుట్టుగా దాచి ఉంచే నిజం.

భూషయ్యకు ముగ్గురు కొడుకులు, ఒక కూతురు. అంతా బాగా ఎదిగొచ్చినవారే. ఆఖరివాడికి తప్ప మిగతా అందరికీ పెళ్ళిళ్లయ్యాయి. కూతురు అదే ఊళ్లో హాయిగా కాపురం చేసుకుంటోంది. భూషయ్య మేన

ల్లుడే అతని అల్లుడు. అతనికి కూడా మామ గారి మాట అంటే ఎంతో గురి.

పెళ్లిళ్లయిన భూషయ్య పెద్ద కొడుకులి ద్దరూ తల్లిదండ్రులతో బాటు కలిసి ఉంటూ రవంత రొష్టు కూడా లేకుండా ఎంతో ప్రతి ష్టగా ఉమ్మడి సంసారం సాగిస్తున్నారు. పిల్లలు తండ్రులవుతున్నా తన పిల్లలు తనని ఎంతో గౌరవిస్తారని, తన సలహా సంప్రదిం పులు లేనిదే ఏ పనీ చెయ్యరని భూషయ్య ఎంతో గర్వంగా చెప్పుకుంటాడు. అతని భార్య కూడా అమ్మలక్కలందరి ముందూ తన కోడళ్లు తనని ఎంతో గౌరవిస్తారంటూ మెచ్చుకుంటుంది. పోనీ ఆ మాటలేమైనా అబద్దాలేమోననుకుంటే వారి కుటుంబాన్ని చూసేవారందరికీ అందుబాటులో లేని మాట ఒక్కటి కూడా లేదన్నది స్పష్టంగా తెలుస్తుంది. ఇలా సాక్ష్యాధారాలతోసహా భూషయ్య కొడుకుల శ్రీరామచంద్రత్వం రుజువవు