పుష్పక విమానం

విక్రమపురి మహారాజు ధీరసింహుడు,
ఒకరోజు రాజోద్యానవనంలో కూర్చుని,
రాచకార్యాలు ముచ్చటిస్తున్నాడు. ఆ
సమయంలో ఉన్నట్లుండి ఆయన ఆకాశం
వంకచూస్తూ, ‘చూడండి! ఆకాశమార్గంలో
ఏదో విమానం వంటిది పోతున్నది. దానిలో
ఉన్న వారు గంధర్వులేమో అన్న అను
మానం కలుగుతున్నది,’ అన్నాడు.

అప్పుడు చంద్రకేతుడనేవాడు ఆకాశం కేసి చూసి, ‘మహారాజా! తమ దృష్టి అతి నిశితం. వెళుతున్నది పుష్పకవిమానాన్ని పోలివున్నది. అందులో గంధర్వులో, దేవ తలో కాక మరెవరుంటారు!’ అన్నాడు.

సూర్యబాహు అనే మరొకతను 'మహా
రాజా! చంద్రకేతుడన్నది నిజం,' అన్నాడు.

రాజ పురోహితుడి కుమారుడు పద్మ
నేత్రుడు కూడా అక్కడున్నాడు. అతడు

తప్ప మిగిలినవాళ్లందరూ సూర్యబాహు,
చంద్రకేతులతో శ్రుతి కలుపుతూ, మహా
రాజు పుణ్యాత్ముడు కనకనే, అటువంటి
అపరూప దృశ్యాన్ని తాను చూడడమే కాక,
తమబోటి అల్పులకు కూడా చూపగలి
గాడని, ధీరసింహుడి మీద పొగడ్తల వర్షం
కురిపించసాగారు. పద్మనేత్రుడి మౌనాన్ని
గమనించి ధీరసింహుడు, ‘ఏమయ్యా,
పద్మనేత్రా! అలా బెల్లం కొట్టిన రాయిలా
ఉండిపోయావు. విమానం నీకు కనబడ
లేదా ఏమిటి?’ అని మందహాసం చేస్తూ
అడిగాడు.

'ప్రభువులు మన్నిస్తానంటేనే, జవాబి
స్తాను,' అన్నాడు పద్మనేత్రుడు.

'నీకు వచ్చిన భయమేమీ లేదు. నువ్వు
చెప్పాలనుకున్నది నిశ్చింతగా చెప్పు,
అన్నాడు ధీరసింహుడు.