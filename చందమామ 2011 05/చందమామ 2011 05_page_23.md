తున్న కొద్దీ జన్నయ్య తన పిల్లల్ని తలచుకుని బాధపడటం మరింత ఎక్కువైంది.

అలా కొన్నాళ్లు గడిచాక ఒకరోజు జన్నయ్య మాటల సందర్భంలో తన కడుపులో బాధం తటినీ భూషయ్యతో చెప్పుకున్నాడు. 'బావా! నువ్వు నాకెప్పటినుంచో తెలిసినవాడివి కాబట్టి నీతో ఉన్నమాట చెప్పుకున్నాను. నా కొడు కులు నలుగురిలో ఒక్కడికి కూడా నేనంటే గౌరవం లేదు. నా మాట అసలు చెవిన పెట్టరు సరికదా ఒక్కోసారి నేను అడ్డు చెప్ప బోతానని నాకు తెలియకుండానే పనులు చక్కబెట్టుకుంటారు. పెద్ద కోడళ్లిద్దరిదీ కూడా ఒకే దారి. కడుపు చించుకుంటే కాళ్లమీద పడుతుందని నేను, నా భార్య ఇంటిగు ట్టును పదిలంగా కాపాడుకుంటూ వస్తున్నాం. వయసు మీద పడుతున్న కొద్దీ పిల్లలు మనల్ని గౌరవించి మన మాటకు విలువ ఇచ్చినప్పుడే కదా సంతోషం? అదే లేనప్పుడు

ఇక నేనూ నా పెళ్లామూ ఇంట్లో ఉంటేనేం అడవికి పోతేనేం?' అన్నాడు.

జన్నయ్య మాటలు విన్న భూషయ్య ఒక్క క్షణం నిశ్శబ్దంగా ఉండి, తర్వాత, 'జన్నయ్యా! ఇందులో నీ తప్పేమైనా ఉందేమో ఎప్పుడైనా ఆలోచించుకున్నావా?' అంటూ ప్రశ్నించాడు.

ఆ మాటకు జన్నయ్య కాస్త నొచ్చుకుని, నిష్టురంగా... 'భలే మాట అన్నావు బావా! నా మాట వినకపోవడంలో కూడా నా తప్పం టుందా? అంటే నేను వాళ్లకు నచ్చే మాటలు చెప్పాలి కాబోలు! ఆ మాట నాకు తెలియ దులే!' అన్నాడు.

ఇక భూషయ్య మరేమీ తర్కించకుండా, 'పోన్లే జన్నయ్యా! పిల్లలు ఎల్లకాలమూ ఒక్కలాగే ఉండరులే. నాలుగు రోజులు గడిస్తే నీ పిల్లల్లోనూ మంచి మార్పు రావచ్చు. అందాకా ఒకపదిరోజులు మా ఇంట్లో ఉండి చూడు.. కాస్త నీకు ఊరటగా ఉంటుందేమో?' అన్నాడు.

ఆ మాటకు జన్నయ్య చాలా సంతోషం చాడు. ఎందుకంటే అతని కోరికా అదే. ఒకరు గాకపోతే ఒకరైనా భూషయ్య మాట పెడచెవిన పెట్టకుండా అందరూ ఆయన మాటను తు.చ తప్పకుండా పాటించడం వెనుక ఏదో కిటుకు ఉండే ఉంటుందనీ, నాలుగు రోజులు భూషయ్యతో బాటు నీడలా ఉంటూ ఆ కిటుకేమిటో గ్రహించాలనీ జన్నయ్య ఎప్పటినుంచో అనుకుంటూనే ఉన్నాడు. ఇన్నాళ్లకు రోగీ పాలే కోరాడు. వైద్యుడూ పాలే తాగమన్నాడన్న రీతిలో భూషయ్యే తనను ఆహ్వానించడంతో పొంగి పోయిన జన్నయ్య అతనికి బోలెడన్ని కృత