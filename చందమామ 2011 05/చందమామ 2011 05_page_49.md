చెంచు వెళ్లిపోయాడు. శిఖిముఖి పులి తోలు మీద కప్పుకుని, కాళ్లమీద చేతుల మీదా నడుస్తూ, ఆకాశగుహకు దాపుల ఉన్న గుడిశెల కేసి బయలుదేరాడు. అంతలో బడేచెంచు వాళ్లున్న ప్రాంతాన పెద్ద గలభా లేచింది.

శిఖిముఖి చీకటి మాటున దాగుతూ అటు వెళ్లేసరికి, చెంచు దయ్యాలపోతూ, శిథిలాలయ పూజారీ తగువులాడుతున్నట్టు మాట్లాడుకుంటున్నారు. వాళ్లిద్దరి పక్కనా బడేచెంచు, ‘మోసం! మోసం!’ అంటూ కేకలు పెడుతున్నాడు.

అసలీ గొడవకంతకూ కారణం తెలుసు కుందామన్న ఆదుర్దాలో శిఖిముఖి మరి కాస్త ముందుకు పోయేసరికి, అతడి మీద నెగళ్ల వెలుగు పడింది. వెంటనే ఒకరిద్దరు చెంచులు ‘పులి! పులి!’ అని అరిచారు. బడే చెంచూ, దయ్యాలపోతూ, పూజారీ చప్పున కదిలి ఆకాశగుహకేసి పరుగెత్తారు. వాళ్లని ఈటెతో కొట్టాలనే ఉద్రేకంలో శిఖిముఖి లేచి నిల బడ్డాడు. పులి చర్మం జారి కిందపడింది. పారి పోయే చెంచులు అది చూసి, ‘పులి కాదు

మనిషి!’ అంటూ వెనుదిరిగి శిఖిముఖి కేసి రాసాగారు.

శిఖిముఖి ఒక్కొక్క అడుగేవెనక్కు వేస్తూ, ఈటె పైకెత్తి కంచె కేసి బయలు దేరాడు. చెంచుల కేకలు విన్న బడేచెంచూ వాళ్లు తిరిగి నెగళ్ల దగ్గిరకు పరుగెత్తుకు వచ్చారు. శిథిలా లయ పూజారి పట్టరాని కోపంతో పళ్లు కొరికి, ‘ఆ పులివేషగాడెవరో నాకు తెలుసు! ప్రాణా లతో పట్టుకోండి!’ అంటూ హంకరించాడు.

చెంచువాళ్లు ఈటెలు తీసుకుని శిఖిముఖి కేసి రాసాగారు. ప్రమాదం రానున్నదని గుర్తించిన శిఖిముఖి కపాలాన్ని పూజారి మీద పడేలా విసిరి, పెద్దగా ఒక కేక పెట్టాడు. మరుక్షణంలో, విక్రమకేసరి బోనులో నుంచి వదిలిన పులి పెద్దగా గోండ్రిస్తూ, శిథిలాలయ పూజారీ వాళ్లున్న వైపుకు దూకింది.

‘పారిపోకండి, మరొక పులివేషగాడు. చంపండి!’ అంటూ శిథిలాలయ పూజారి కేకలు పెట్టాడు. పులి ఎదురైన ఇద్దరు చెంచుల్ని పంజాతో కొట్టి బడేచెంచూ, పూజారీ ఉన్న దిశకు కుప్పించి దూకుతూ పోసాగింది. (ఇంకా ఉంది)

T మే 2011

50

చందమామ