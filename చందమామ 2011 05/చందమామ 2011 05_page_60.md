తన ముగ్గురు మిత్రులనూ, తనలాగే లౌక్యులుగా మార్చితే వాళ్లుసుఖపడతారు చలపతి తాపత్రయం.

అయితే, వీర్రాజు, చలపతితో, 'నీకు బహుమతి రావడానికి కారణం, దేవుణ్ణి నమ్మడమని తెలిశాక నాకెంతో సంతోషంగా ఉంది. మనుషుల మధ్య ఇన్ని తేడాలు సృష్టించిన ఆ భగవంతుడి సాయంతో కాక, నా స్వయంశక్తితోనే నేను బహుమతి సాధిస్తాను. నీలాగా విలువలేని కావ్యానికి బహుమతి రావాలని ఎన్నడూ తాపత్రయ పడను. ఈ కోణంలో దేవుడు నాకెప్పుడూ శత్రువే!' అన్నాడు.

‘నువ్వింకా గొప్పకావ్యం రాశావనుకుని చాలా అసూయపడ్డాను. చచ్చు కావ్యానికి బహుమతి రావాలని, మనుషుల్ని దేవుడిగా భావించి నేను ఎప్పుడూ కీర్తించలేదు. నిజంగా గొప్ప కావ్యం రాసినప్పుడే నాకు బహుమతి వస్తుందిలే,’ అన్నాడు రామయ్య పెడుసరంగా.

‘నీలాగా డబ్బిచ్చి బహుమతులు కొను క్కునే నీచులుండబట్టే, చెత్తకావ్యాలకు బహుమతులొస్తున్నాయి. న్యాయంగా అయితే నా కావ్యానికే బహుమతి వచ్చేదని, నువ్వు చెప్పింది విన్నాక అర్థమయింది!’ అన్నాడు సూరన్న నిరసనగా.

స్నేహభావంతో తానిచ్చిన సలహాలలోని మంచిని తీసుకోకుండా, ఎప్పుడూ ఎదుటి వారిలో చెడునే చూసేవారితో అంతకాలం పాటు స్నేహం చేసినందుకు చలపతి ఎంతగానో సిగ్గుపడ్డాడు.

తన కావ్యానికి బహుమతి వచ్చిందని దిగులుపడి, తన కావ్యాన్ని చిన్నబుచ్చి సంతోషపడేవాళ్లతో ఇక స్నేహం తగదని చలపతి వాళ్లకు దూరంగా దూరంగా ఉండ సాగాడు.

అయితే వీర్రాజు, రామయ్య, సూరన్న మాత్రం యధాప్రకారం మర్రిచెట్టుకింద కలుసుకుంటూ సాహిత్య గోష్ఠి కొనసాగి స్తూనే ఉన్నారు.