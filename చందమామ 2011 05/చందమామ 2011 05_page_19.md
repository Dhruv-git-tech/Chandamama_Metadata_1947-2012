దీనికి సూక్ష్మంగా, ‘కల్పవృక్షం లేక చీపురు పుల్ల మాత్రం ఎలా వస్తుంది? చీపు రుపుల్లలు కూడితేనే పరిశుభ్రత వస్తుంది. పరిశుభ్రతే లక్ష్మీప్రదం,’ అన్నాడు కర్మలీ యుడు.

ఈ సమస్యను గురించిన వివరణ ఇలా చెప్పాడు, గురువుగారి కొడుకు: ‘రాజా శ్రయం లేక గ్రామం ఉండదు. నేనే గ్రామాన్ని అలక్ష్యం చేస్తే బాగు చేసేదెవరు? గ్రామస్థులందరూ విద్యావంతులై, ఏకీ భావంగా ఉంటే గ్రామంలో తెలివిమం తులకు రాజాశ్రయం కలగవచ్చు--అని, మీ ప్రశ్నకు నాన్నగారి జవాబు.’

ఇలా పరస్పరం సంభాషణ జరుగుతూ ఉండగా గురువుగారి మూడేళ్ల మనవరాలు గబగబ చెరువు వద్దకు పరుగెత్తుకువచ్చింది. వచ్చీరాగానే తాతకు ఊపిరాడకుండా ప్రశ్నల వర్షం కురిపించ సాగింది.

ఆ పాపను చూసి ఎంతో ముచ్చట పడిన భార్గవుడు, ‘అమ్మాయీ, నేనొక చిన్న ప్రశ్న వేస్తా జపాబు చెప్పు మరి, చూద్దాం,’ అన్నాడు.

‘అడగండి మరీ,’ అంది పిల్ల కళ్లు తిప్పుతూ. ‘వౌనంగా ఉండాలంటే ఏం చెయ్యాలి?’ అని అడిగాడు భార్గవుడు.

ఈ ప్రశ్నకు ఏమాత్రం తడుముకోకుండా ఒక్క గుక్కలో ‘అల్లరి చేయాలి,’ అనేసి గిరుక్కుమని తిరిగి ఇంటికి పారిపోయింది పిల్ల.

అందరూ నవ్వుకున్నారు. భార్గవుడు ఆశ్చర్యపోయాడు. మనసులో మరెట్టి సంశయమూ లేకుండా ఆయన తన కొడుకును కర్మలీయుడి గురుకులంలోనే చర్చించాడు.

కాలక్రమాన దీపకుడు గొప్ప విద్వాంసుడై, కులదీపకుడై తండ్రికి మంచి కీర్తి తెచ్చాడు.