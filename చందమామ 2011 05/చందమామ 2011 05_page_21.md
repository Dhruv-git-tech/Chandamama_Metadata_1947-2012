వెండి, రత్నాలు ఎక్కడ దాచి పెట్టాడో, ఆ రహస్యం చెప్పకుండా పోయాడు. అందుకు ఏడుస్తున్నాం,' అన్నారు పుల్లయ్య కొడు కులు.

‘ఐతే, నేను మీ తండ్రిని కొన్ని క్షణాలు బతికిస్తాను. ఆ రహస్యం తెలుసుకోండి. గుర్తుంచుకోండి. ఆయన బతికేది కేవలం కొన్ని క్షణాలే,’ అన్నాడు సాధువు.

పుల్లయ్య కొడుకులు ఎంతో సంతోషించారు. సాధువుకి కృతజ్ఞతలు తెలిపారు.

సాధువు పుల్లయ్యని బతికించాడు.

పుల్లయ్య కళ్లు తెరిచాడు. చుట్టూ చూశాడు.

‘నాన్నా, బంగారం ఎక్కడ దాచి పెట్టావు?’ అని కొడుకులు ఆదుర్దాగా అడిగారు.

పుల్లయ్య ఆ సంగతి చెప్పకుండా నలు గురి కొడుకుల్ని పేరు పేరునా పిలిచాడు.

‘పెద్దోడా?’

‘ఉన్నాను నాన్నా’
‘చిన్నోడా?’
‘ఇక్కడే ఉన్నాను.’
‘చిట్టోడా?’
‘నాన్నా ఉన్నాను.’
‘పాపాయో,’
‘నేను ఇక్కడే ఉన్నాను నాన్నా,’

పుల్లయ్య కోపంతో మండిపడుతూ, ‘తెలివితక్కువ దద్దమ్మల్లారా! అందరూ ఇక్కడే ఉంటే కొట్టుదగ్గిర ఎవర్రా వ్యాపారం చేసేది?’ అన్నాడు.

మరుక్షణంలో కళ్లు మూశాడు. పుల్లయ్య చనిపోయాడు. తండ్రి పాతి పెట్టిన నిధి రహస్యం తెలుసుకునే అవ కాశం శాశ్వతంగా పోయిందని అర్థమై కొడుకులు లబోదిబోమని ఏడవడం మొదలు పెట్టారు.

‘ఆ ధనం మీకు ప్రాప్తంలేదు నాయనా!’ అని నవ్వుకుంటూ వెళ్లిపోయాడు సాధువు.