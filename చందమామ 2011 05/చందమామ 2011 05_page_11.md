వీరుడు. ప్రజాక్షేమం కాంక్షించే రాజు. అందుకే అతని పాలనలో ప్రజలందరూ సుఖశాంతులతో అలరారేవారు.

ఒకపర్యాయం సుధీరరాజ్యంలో వర్షాలు సకాలంలో కురియక క్షామం ఏర్పడింది. అందుకు చింతించిన నాగధీరుడు కోశా గారం నుంచి ధనం వెలికితీసి పారుగు రాజ్యాలనుంచి తిండిగింజలు తెప్పించాడు. అయితే మరుసటి ఏడాది కూడా వర్షాలు కురవకపోవడంతో క్షామం తీవ్రమయింది.

కోశాగారం కూడా ఖాళీ అవడంతో నాగధీరుడు మధనపడసాగాడు. అంతలో అతనికి అనారోగ్య సమస్య తలెత్తింది. రాచపుండు వలన అతని ఆరోగ్యం క్షీణించసారిగింది. రాజవైద్యులు ఎంత ప్రయత్నించినా అతనికి స్వస్థత చేకూరలేదు.

అదే అదునుగా మహీపురి రాజు క్రాంతి

సింహుడు, సుధీరరాజ్యం మీద దాడి చేయాలని కుట్ర చేశాడు. ఇరురాజ్యాల మధ్య తరతరాల శతృత్వం ఉంది. అయితే నాగధీరుడి వీరత్వం తెలిసిన క్రాంతిసింహుడు అతని రాజ్యంమీద దాడి చేయడానికి సాహసించలేదు. అయితే ఇప్పటి పరిస్థితుల దృష్ట్యాయితే సైన్యాన్ని సమాయత్తపరిచి సుధీరరాజ్యం మీద యుద్ధం ప్రకటించాలని యోచించాడు.

చారుల ద్వారా ఆ విషయం తెలుసుకున్న నాగధీరుడు చక్రవ్యూహంలో చిక్కుకున్నట్లు అర్థం చేసుకున్నాడు. క్షామం వలన ఖజానా ఖాళీ అయింది. రాచపుండు వలన తాను ముందుండి సైనికులను నడిపించలేడు. అతనికేం చేయాలో పాలుపోలేదు.

అంతలో మంత్రి ధర్మశీలుడు, నాగధీరుణ్ణి కలిసి, 'రాజా! మన రాజ్యంలో సువేతుడు అనే యోగీశ్వరుడు బస చేశాడు. అతను మహిమాన్వితుడని తెలిసింది. అతడిని రాజమందిరానికి రప్పించి తరుణో పాయం సెలవీయమని కోరుదాము' అని సలహా ఇచ్చాడు.

మంత్రి సలహా విన్న నాగధీరుడు, 'మంత్రి వర్యా! అటువంటి మహానుభావులు తమంతట తాము మనవద్దకు వస్తే స్వాగతించాలే గాని వారిని మనదగ్గరకు రప్పించడంతగదు. అందుకని మనమే స్వయంగా వారి సమక్షానికి బయలుదేరుదాము,' అని చెప్పి, మంత్రితో కలిసి వెళ్లి ఒక సామాన్యుడిగా సువేతుణ్ణి కలిశాడు.

మహారాజు స్వయంగా తన సమక్షానికి రావడంతో అతని వినయశీలత సువేతుడికి