కుడిచేత్తో నోరు మూసి ‘బతకదలిస్తే అర వకు!’ అన్నాడు బుసకొడుతున్నట్టు.

చెంచువాడి చేతిలోంచి దివిటీ కింద పడి పోయింది. విడిపించుకునేందుకు వాడే మాత్రం పెనుగులాడకుండా, శవంలా బిగ దీసుకుపోయాడు. శిఖిముఖివాడిమెడపట్టు వదిలి, చిన్న గొంతుతో, ‘నువ్విక్కడికెందుకు వచ్చావు?’ అని ప్రశ్నించాడు.

చెంచువాడు కళ్లింత చేసి, ఏదో భూతాన్ని చూసినట్టుగా శిఖిముఖి కేసి ఓమారు చూసి వణికిపోతూ, --‘సవర నాగుమల్లిని మా బడేదొర తీసుకురమ్మన్నాడు. అందుకోసం వచ్చాను,’ అన్నాడు.

‘నాగుమల్లిని ఇక్కడ దాచినట్టు మీ దొరకు ఎవరు చెప్పారు?’ అని ప్రశ్నించాడు శిఖి ముఖి. ‘భూతాల దొర!’ అన్నాడు చెంచు.

‘మరి నాగుమల్లి ఏమయింది? నిజం చెప్పు. అబద్దమాడావో చంపేస్తాను,’ అంటూ

శిఖిముఖి నడుం నుంచి వేలాడుతున్న చుర కత్తిని పైకెత్తాడు.

‘నన్ను చంపకు దొరా! నేను బడేచెంచు మనిషిని కాదు, భూతాల దొర సొంత నౌకర్ని. ఆయన నాచేతే ఆ మల్లిని ఇక్కడ రహస్యంగా దాయించి, కంచె ద్వారాన్ని ఊరికే దగ్గిరకి చేరవేసి ఉంచమన్నాడు. చెప్పినట్టే చేశాను,’ అన్నాడు చెంచు.

‘భూతాల దొర ఇలా ఎందుకు చేశాడో తెలుసా?’ అని అడిగాడు శిఖిముఖి.

‘బాగా తెలీదు. సవరమల్లిని, ఆకాశ దేవ రకి పూజారిణ్ణి చేయబోతున్నానని అన్నాడు. ఆ మాట ఎవళ్లతో అనొద్దన్నాడు. నేచెప్పేదంతా నిజం, నన్ను చంపకు, దొరా!’ అంటూ చెంచు శిఖిముఖి కాళ్లమీద పడబోయాడు.

శిఖిముఖి వాణ్ణి వారించి, ‘అయితే పో, నన్ను చూసిన సంగతి మాత్రం ఎవరితోనూ అనకు జాగ్రత్త!’ అని హెచ్చరించాడు.