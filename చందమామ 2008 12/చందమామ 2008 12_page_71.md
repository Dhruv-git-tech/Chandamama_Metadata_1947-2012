# వార్తలలో బాలలు

## పదమూడేళ్ళ మెజీషియన్

మ్యాజిక్‌షోలంటే పిల్లలకు ఇష్టమే కాని చిన్న కుర్రాడు మ్యాజిక్ చేసి చూపుతున్నాడంటే ఆశ్చర్యమే కదా. పదమూడేళ్ళ కరుణ్ కృష్ణ గాలిలోంచి చాక్లెట్లు తీసి పంచుతున్నాడు! బెంగళూ రుకు చెందిన కరుణ్ 2005లో పోగోస్ 'అమేజింగ్ కిడ్'గా ఎంపికయ్యాడు.

కరుణ్ మూడేళ్ళ బిడ్డగా ఉన్నప్పుడే బొమ్మలతో, కార్లతో ఆడుకోవడం కన్నా కార్డు ముక్కలతో, నాణాలతో ఆడుకోవ డానికే ఎక్కువ ఆసక్తి చూపేవాడు. దానిని గమనించిన అతడి తండ్రి-బెంగళూరుకు చెందిన సుప్రసిద్ధ మెజీషియన్ దగ్గర కృష్ణకు మ్యాజిక్ నేర్పించాడు. ప్రపంచం మొత్తం నుంచి 750 మందికి పైగా పాల్గొన్న 'ఇంటర్నేషనల్ మెజీషియన్స్ కన్వెన్షన్'లో అతడు 'విస్మయ 2008'లో ప్రథమ బహుమతి గెలుపొందాడు.

## అద్భుతమైన జ్ఞాపకశక్తి

అవ్యుత్ వయసు రెండున్నరేళ్ళే. ఆ వయసు పిల్లలు చాలా మంది టీవిలో 'టామ్ అండ్ జర్రీ'ని గుర్తుపట్టడంతో ఊరుకుంటారు. అయితే, అవ్యుత్ కంపెనీ లోగోలు, కంపెనీ పేర్ల స్పెల్లింగులూ చక్కగా చెప్పగలుగుతున్నాడు. బాలీవుడ్ బిగ్ బి నుంచి క్రీకెట్ బిగ్ డి ధోనీ వరకు గల సెలిబ్రిటీల పేర్లను ఆ కుర్రాడు చెప్పగలుగుతున్నాడు. సినిమా పాటలు వినగానే వాటిలో నటించిన నటీనటుల పేర్లు చెబుతున్నాడు.

అవ్యుత్ తండ్రి కె. ఉమేష్ బాబు ఈ విషయం గురించి చెబుతూ ఇలా అన్నాడు: 'అతడిలో ప్రత్యేక ప్రతిభ ఉండడం గమనించిన నేను నటీ నటుల బొమ్మలను, కంపెనీలోగోలను మెల్లమెల్లగా చూపడం ప్రారం భించాను. అతడు వాటిని త్వరగా గ్రహించసాగాడు. దాంతో అతడికి మరిన్ని నేర్పడానికి నాకు ఉత్సాహం కలిగింది. అయినా ఇవన్నీ ఏమాత్రం ఒత్తిడి లేకుండా అతడు స్వయంగా నేర్చుకోవడానికి ఆసక్తి కనబరచడం విశేషం.

దాదాపు 300 మెట్లకుపైగా గల మరుదమలై ఆలయం కొండను అవ్యుత్ సునాయాసంగా ఎక్కడం చెప్పుకోతగ్గ మరో ఆసక్తికరవిశేషం.