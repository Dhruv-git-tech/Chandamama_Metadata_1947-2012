స్పృహ తప్పి కింద పడిపోయాను!” అని ఇంకా ఏదో చెప్పబోయాడు.

బోధిసత్వుడు చిన్నగా నవ్వి, “నీ పాగరు బోతుతనం కొద్దీ, తుశ్శాలి అయిన ఏ ఋషినో ఆహారం చేసుకోవాలనుకున్నావన్నమాట!” అన్నాడు.

“అదే జరిగింది! కింద పడిన నేను కొద్ది సేపటికి తెప్పరిల్లి లేవ బోయేంతలో ఆ ఋషి, ‘ఓరీ, పాపీ! ఈ ప్రాంతాల నరభక్షణ చేస్తున్నది నీవన్న మాట! నువ్వు చేసిన ఘోరాలకు ఫలితం అనుభవించక తప్పదు. నిన్ను ఆకలి బాధకు గురి చేయదలిచాను. మనిషికి తుమ్మురావడం చాలా అరుదు. అలా ఎవరైనా తుమ్మినప్పుడు, ఆ తుమ్మినవాడు గాని లేకపక్కన వున్న వాడు గాని, చిరంజీవ అనకపోతే - అలాంటివాళ్ళను మాత్రమే భక్తించు! అంతే గాని, మరే మానవుడినైనా భక్తించదలిచావో నిలువునా దగ్ధమైపోతావు,’ అని శపించాడు,” అన్నాడు యక్షుడు.

ఇది విన్న బోధిసత్వుడికి, యక్షుడిపై జాలి కలిగింది. ఆయన వాడికి ప్రాణి హింస

మహాపాపమని బోధించి, తెల్లవారిన తరవాత వాణ్ణిమెంటబెట్టుకుని తండ్రితో పాటు రాజును దర్శించాడు.

రాజు జరిగినదంతా విని, బోధిసత్వుడికి ప్రణమిల్లి, “మీరు మహాశక్తి సంపన్నులు. మీ కారణంగా, నా రాజ్యంలోని ప్రజలకు, నరమాంసభక్షకుడైన యక్షుడి బాధతప్పింది. మీరు మా సేనాధిపతిగా పదవి స్వీకరించ కోరుతున్నాను,” అని వేడుకున్నాడు.

బోధిసత్వుడు అందుకు అంగీకరించాడు. రాజు ఎంతగానో సంతోషించి బోధిసత్వుణ్ణి సేనాధిపతిగా నియమించాడు. ఆయన తండ్రిని ఘనంగా సన్మానించి, యక్షుడి సంగతేమని అడిగాడు.

“రాజా, ఈ యక్షుడిప్పుడు పరమసాత్వి కుడు. అతడివల్ల ఇక ఎవరికీ ఎటువంటి కీడూ జరగదు. ఇతణ్ణి మీ అశ్వ, గజ శాల లకు అధిపతిగా నియమించండి,” అని సలహా ఇచ్చాడు బోధిసత్వుడు.

రాజు ఆ విధంగానే యక్షుణ్ణి తన అశ్వ, గజ శాలలకు అధిపతిగా నియమించాడు.