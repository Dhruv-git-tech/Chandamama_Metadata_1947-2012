నన్న గట్టి నమ్మకంతో, మా రాజవైద్యుడి శిష్యుణ్ణి వెంటబెట్టుకు వచ్చాను,” అని చెప్పాడు.

యువవైద్యుడు క్షణాల మీద ఉగ్రసేనుడి భుజంలో దిగివున్న బాణాన్ని బయటికి లాగి, గాయానికి కట్టుకట్టాడు. గంగాధరుడు ఆ బాణాన్ని చూస్తూనే, ఆశ్చర్యపోయి ఏమో అనబోయేంతలో, పక్కన వున్న సైనికనాయ కుడు అతడితో రహస్యంగా ఏదో చెప్పాడు. గంగాధరుడు మరింత ఆశ్చర్యపోతూ, “మహా రాజా! మిమ్మల్ని గాయపరచినవాళ్ళూ, రాక్షసుడి కొమ్మునరికినవాళ్ళూ ఒకరే. పితృ భ్రాతృ హంతకులని మీరు మా వద్దకు పంపిన ధూమకసోమకులకు, మాసరిహద్దు కాపలా నాయకుడు. మీ దూతల నుంచి తీసుకున్న బాణాలు ఇచ్చాడు. ఇదిగో, చూడండి, మీ రాజచిహ్నం,” అంటూ బాణాన్ని ఉగ్రసేనుడికి చూపించాడు.

“మహామంత్రీ! వాళ్ళిద్దరూ హంతకుల వునో కాదో నాకు తెలియదు, కాని, ముమ్మా టికీ రాజద్రోహులు! వాళ్ళీ ప్రాంతాలనే ఎక్కడో పొంచిపుండి వుంటారు,” అంటూ

ఉగ్రసేనుడు తన సైనికుల కేసి తిరిగి, “ఆ రాజద్రోహుల్ని వెతకండి!” అని ఆజ్ఞాపిం చాడు.

గంగాధరుడు సైనికులను ఆగమని హెచ్చరించి, “మహారాజా! ఇక్కడ ఆజ్ఞలివ్వవలసిన వాణ్ణి నేను, మీరు కాదు. నా కుమారుడైన శొకాంతుడు ఏమైనదీ తెలిసేవరకూ మీరంతా, శతభానుమహారాజుగారి బందీలు,” అని చెప్పి కుంతల సైనిక నాయకుడి కేసి తిరిగి, “మన సైనికుల చేత ఈ గుహలూ, అరణ్య ప్రాంతమంతా ఆ ధూమక సోమకుల కోసం వెతికించు. శతభాను మహారాజుగారు అభయ మిచ్చారని మన సైనికులు కేకలు వేస్తూ పోతే, వాళ్ళిద్దరూ దాగినచోటు నుంచి బయట పడవచ్చు,” అన్నాడు.

ఆ మాటలు విన్న ధూమక సోమకులు పరమానందం చెందారు. అమితోత్సాహంతో చెట్టు చిఠారు కొమ్మల మీద నిలబడి, “శత భాను మహారాజుకూ, జై!” అంటూ ఒక పెద్ద కేకపెట్టి, కొమ్మమీంచి కొమ్మమీదికి కోతుల్లా ఎగిరి, నేల మీదికి రివ్వున ఒక్క దూకు దూకేశారు.

-(ఇంకావుంది)