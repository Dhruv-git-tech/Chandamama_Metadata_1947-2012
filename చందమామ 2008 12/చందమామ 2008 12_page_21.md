చింది. అందుకే ఇతడితో పరిచయం పెంచు కున్నాను,” అన్నది రత్నాంగి.

“గండోలి తెగతో స్నేహమో, వైరమో నిర్ణయించవలసింది నువ్వు కాదు. మన కులపెద్ద. ఆయన అధికారాన్ని ధిక్కరిస్తున్నావా?” అని గద్దించి అడిగాడు పూజారి.

“కులపెద్ద అధికారాన్ని ధిక్కరించేటంతటి దాన్ని కాను. అయినా ఆకాంక్షలు మొదట ప్రజలలో కలిగితే, వాటికి అనుగుణంగా ప్రభువులు నిర్ణయాలు తీసుకోవడం అరుదైన విషయం కాదు కదా? నేను చేసిన ప్రయత్నం తొలి అడుగు మాత్రమే. అది దూర ప్రయాణానికి ఆరంభం కావాలన్నదే నా ఆశ,” అన్నది రత్నాంగి వినయంగా.

“తప్పు చేసి సమర్థించు కోవడానికి ప్రయత్నిస్తున్నావు. నిన్ను నేరస్థురాలిగానే పరిగణిస్తున్నాను,” అంటూ పూజారి, దండధ

రుడి కేసి తిరిగి, “శత్రు గూడానికి చెందిన నువ్వు మా కులదేవత చేతిలోని ఢమరుకం దొంగిలించ ప్రయత్నించి ఆలయాన్ని అప విత్రం చేశావు. నువ్వు నేరస్థుడివి. అవునా?” అని నిలదీశాడు కోపంగా.

“మీ అనుమతి లేకుండా మీ గూడానికి రావడం, కులదేవత ఢమరుకాన్ని తీసుకోవడానికి ప్రయత్నించడం మీ దృష్టిలో నేరాలే. అయితే, నా మాటను కూడా కొంచెం ఆలకించండి. వీరమ్మ తల్లి మహిమాన్వితమైన ఢమరుకం వల్ల కలిగే ప్రయోజనాన్ని మా గూడెం ప్రజలకు కూడా కలిగించి, ఆపదలో ఉన్న వారిని కాపాడి, దానిని మళ్ళీ యథా స్థానానికి చేర్చాలన్నదే నా ప్రయత్నం. ఆ వీరమ్మ తల్లి-అడవిబిడ్డలైన మాకూ తల్లి కాదా? అందువల్ల నా ప్రయత్నం తప్పు కాదని తమరు దయతో గ్రహించాలి,” అన్నాడు దండధరుడు.

గోమాంగో కులపెద్దకేసి తిరిగి, “శత్రువు మన గూడెంలో అడుగు పెట్టడం మొదటి తప్పు. కులదేవత గుడిలోకి అన్యులు ప్రవేశించ కూడదన్నది మన కులకట్టు. గుడిలోకి ప్రవేశించడమే కాక, ఢమరుకాన్ని దొంగిలించడానికి ప్రయత్నించడం మహాపరాధం. అలాంటి నేరాలకు పాల్పడ్డ దండధరుడికి సాయపడ్డ రత్నాంగి కులద్రోహి ఇరువురికీ మరణ దండన విధించడమే న్యాయం. అది మిగతా వారికి తగు హెచ్చరిక గానూ ఉంటుంది,” అంటూ ముగించాడు.

కులపెద్ద తీర్పుకోసం అందరూ నిశ్శబ్దంగా ఎదురు చూడసాగారు. కులపెద్ద