## ఋషి శాపం

భ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు ఒక భ్రాహ్మణ కుటుంబంలో జన్మించాడు. అతడి తండ్రి మణిమాణిక్యాల్లాంటి విలువైన వస్తువులతో వ్యాపారం చేస్తూండేవాడు. అయన బోధి సత్యుడికి పదహారేళ్ళ వయసు వరకూ, ఒక గురుకులంలో చక్కగా విద్య నేర్పించాడు.

బోధిసత్వుడు గురుకులం నుంచి ఇంటికి తిరిగి రాగానే అతడి తండ్రి, “నాయనా, నేను పెద్దవాణ్ణి అయిపోతున్నాను. నువ్వు నాకు ఒక్కగా నొక్క సంతానం. నీకు ఇంతకాలంగా నేను చేస్తున్న వ్యాపారంలోని మెళకువలు నేర్పదలిచాను,” అన్నాడు.

బోధిసత్వుడు అందుకు సరేనన్నాడు. ఆ తరవాత ఒక వారం రోజులకు తండ్రీ కొడు కులు విలువైన మణిమాణిక్యాలను మూటలు కట్టుకుని, వ్యాపారనిమిత్తు బయలుదేరారు.

ఇద్దరూ అనేక గ్రామాలూ, పట్టణాలూ తిరిగి లాభసాయికి తమవద్ద వున్న మణిమాణి క్యాలను అమ్ముతూ, చిమకు వారాణసి నగరం చేరారు. వాళ్ళు ఆ నగరం చేరేసరికి సూర్యా స్తమయమై చీకటి అలము కుంటున్నది. బోధిసత్వుడి తండ్రి నగరద్వారపాలకుణ్ణి సమీపించి, నగరంలో ప్రవేశించేందుకు అను మతి కోరాడు.

“అయ్యలారా, సూర్యాస్తమయం నుంచి, తిరిగి సూర్యోదయం వరకూ నగర ద్వారాలు తెరవరాదని, రాజుగారి ఆజ్ఞ!” అన్నాడు ద్వారా పాలకుడు.

బోధిసత్వుడి తండ్రి అతడితో, “నాయనా, మన రాత్రిభోజనం మాటేమిటి? ఇప్పుడే ఆకలి దహించేస్తోంది. నగరం ప్రవేశిస్తే ఏ సత్రంలోనో భోజనం చేసి, హాయిగా విశ్రమించే వాళ్ళం,” అన్నాడు.