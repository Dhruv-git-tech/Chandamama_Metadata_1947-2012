ఆ భస్మం ముక్కుపుటాలను తాకగానే బోధిసత్వుడి తండ్రి గట్టిగా తుమ్మాడు. అయితే, బోధిసత్వుడు చిరంజీవ అనలేదు.

యక్కుడు సంతోషించి, ద్వార బంధం మీది నుంచి కిందికి దిగసాగాడు. ఇదంతా గమనించిన బోధిసత్వుడు, వెంటనే తండ్రి వీపుతట్టి, “చిరంజీవ,” అన్నాడు.

యక్కుడు నిరాశచెంది వెనుదిరుగుతున్నం తలో, వాణ్ణి ఆటపట్టించేందుకు, బోధిసత్వుడు తన ముక్కు రంధ్రాల్లోకి చిన్న గుడ్డపేలికను పోనిచ్చి పెద్దగా తుమ్మాడు.

యక్కుడికి తిరిగి ఆశ కలిగింది. తిరిగి వాళ్ళను సమీపించబోతూండగా, బోధిసత్వుడి తండ్రి, “చిరంజీవ!” అంటూ బోధిసత్వుడి తలను చేతితో తాకాడు.

ఇది చూసి యక్కుడికి కలిగిన కోపం అంతా ఇంతా కాదు. వాడికి నోటి దగ్గిరకు వచ్చిన ఆహారాన్ని ఎవరో హాతాత్తుగా తన్నుకు పోయినంత బాధ కలిగింది. అయినా, చేసేది లేక వాడు ద్వారబంధం ఎక్కబోతున్నంతలో బోధిసత్వుడు, “యక్షా, ఇటురా!” అన్నాడు.

యక్కుడు వెనుదిరిగి బోధిసత్వుడి కేసి పరీక్షగా చూసి, ఆయన ముఖంలోని తేజ స్సుకు భయకంపితుడై, చేతులు కట్టుకుని వచ్చి నిలబడ్డాడు.

బోధిసత్వుడు వాడికేసి తీవ్రంగా చూస్తూ, “యక్షా! మీ జాతి నరభక్షకులని, నాకు తెలుసు. మా ఇద్దరిలో ఎవరో ఒకర్ని తిని, నీ ఆకలి తీర్చుకోవచ్చు గదా? అలా వెళ్ళి పోతున్నావేం?” అని అడిగాడు.

యక్కుడు, బోధిసత్వుడికి వంగి నమస్క రించి, “మహాతేజస్వీ! నా కొక ఋషి శాపం వున్నది. అందువల్ల, మీపట్లనేను నిస్సారుణ్ణి!” అన్నాడు.

“ఏమిటా ఋషి శాపం? ఎందుకా శాపం ఇచ్చాడు?” అని అడిగాడు బోధిసత్వుడు.

అందుకు యక్కుడు, “నేను ఇప్పటికి యాబైఏళ్లక్రితం అరణ్యాల్లో తిరుగుతూ, యధేచ్ఛగా కనబడిన మానవులను భక్షిస్తూ వుండేవాడిని. ఒకసారి చీకటిపడే వేశ ఒక నది ప్రాంతాన ఆహారం కోసం తిరుగుతున్నాను. ఆసమయంలో చెట్లచాటు నుంచి ఒక మనిషి నది కేసి పోతున్నాడు. ఆహా, ఆకలి తీరేమార్గం కనిపించింది - అని సంతోషిస్తూ, వెనక నుంచి ఆ మనిషి మెడపట్టుకున్నాను. అంతే! మరుక్షణం పిడుగుపాటుకు గురైనవాడిలా