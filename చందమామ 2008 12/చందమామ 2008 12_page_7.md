దణ్ణం పెట్టింది. ఆ తరవాత తనతో రమ్మన్నట్టు నేలను దువ్వుతూ ముందుకూ వెనక్కూ నడవ సాగింది. శివయ్య అన్నం గిన్నెను జోలెలో వేసుకుని కుక్క వెంట బయలుదేరాడు. అది అతణ్ణి ఒక గుడిసె ముందుకు తీసుకు వెళ్ళింది. శివయ్య గుడిసెలోపలికి తొంగి చూశాడు.

లోపల ఒక మధ్య వయస్కుడు కడుపు నొప్పితో బాధపడుతూ మెలికలు తిరిగి పోతు న్నాడు. రాగయ్య అతడి పేరు. పక్కనేకూర్చున్న అతడి భార్య విషయం చెప్పింది. వెంటనే శివయ్య సంచిలోంచి ఒకవేరును తీసి ఇచ్చి రాగయ్యను నమిలి మింగున్నాడు. అతడలా చేసేప్పటికి కడుపునొప్పి చేత్తో తీసేసినట్టు మాయమయింది. భార్యాభర్తలిద్దరూ శివ య్యకు చేతులెత్తి మొక్కారు.

శివయ్య చిన్నగా నవ్వుతూ, “ఇదేం పెద్ద విషయం కాదు. కడుపునొప్పికే కాదు. ఇతర రోగాలకు కూడా మాద్గరఎన్నోచిట్కామ్యోలు ఉన్నాయి,” అంటూ అక్కడి నుంచి గుడి వద్దకు వెళ్ళిపోయాడు.

శివయ్య వైద్యం గురించి రాగయ్య దంప తులు ఊళ్ళో అందరికీ చెప్పడంతో ఆ సంగతి ఆనోటా ఈనోటా పడి భైరవపాలెంలో ప్రముఖ వైద్యుడుగా పేరు మోసిన బసవా చారికి చేరింది. అతడు ఆ మాటవిని మొదట ఆశ్చర్యపోయాడు. ఆ తరవాత, “రాగయ్య దగ్గర దమ్మిడీ ఆశించకుండా వైద్యం చేశాడంటే శివయ్య చాలా మంచివాడు కదా! మన బసవాచారి డబ్బున్న వాళ్ళకే కదా వైద్యం చేస్తాడు,” అని జనం చెప్పుకుంటున్నది విని అసూయతో నిండిన ఆగ్రహానికి లోన య్యాడు. తిన్నగా గ్రామాధికారి వద్దకు వెళ్ళి, “అపర ధన్వంతరిగా పేరు పొందిన శేషాచారి ప్రధాన శిష్యుణ్ణయిన నావైద్యాన్ని ‘ఇచ్చింది మందు, తగ్గించిన వాడు వైద్యుడు’ అన్నట్టుగా ఒక బిచ్చగాడి చిట్కా వైద్యంతో పోల్చి గ్రామ స్థులు నన్ను అవమాన పరుస్తున్నారు. దీనికి మీరే ఏదైనా పరిష్కారం చూడాలి,” అని చెప్పి వాపోయాడు.

గ్రామాధికారి వెంటనే శివయ్యను పిలి పించి అర్హతలేకుండా వైద్యం చేసినందుకు మందలించాడు. అ తరవాత అతడి వైద్యాన్ని బసవాచారి వైద్యంతో పోల్చి కించపరచి నందుకు రాగయ్య దుపతులను బసవయ్యకు క్షమాపణలు చెప్పమన్నాడు.