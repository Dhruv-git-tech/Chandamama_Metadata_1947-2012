అదనుగా తీసుకుని కుంతల సైనికులు వాళ్ళను ఈటెలతో వెన్నుపాట్లు పాడవసాగారు. అంతలో వాగు వైపు నుంచి, దిక్కులు పిక్క టిల్లేలా ఒక కంతస్వరం గంభీరంగా విని పించింది: “పారిపోయే శత్రువులను చంప వద్దు! చుట్టుముట్టి బంధించండి!”

కుంతల సైనికులు వెనుదిరిగి చూశారు. మంత్రి గంగాధరుడు కొంతమంది ఆశ్విక సైనికులతో వేగంగా ఆ ప్రదేశానికి వస్తూ వాళ్ళకు కనిపించాడు. జై జై నినాదాలు మార్మోగినై. కదంబ సైనికులు చుట్టుముట్ట బడిక్షణాలలో నిరాయుధులు చేయబడ్డారు. రాజు ఉగ్రసేనుడు బాధతో నేల మీద అటూ ఇటూ దొర్లసాగాడు.

గంగాధరుడు గుర్రందిగి, సైనికులు దారి ఇవ్వగా, ఉగ్రసేనుణ్ణి సమీపించి, “ఎవరీ

తడు? ఓహో, ఉగ్రసేన మహారాజుగారా? ఆశ్చర్యంగా వుంది. సభాభవనంలో కనకపు సింహాసనాన్ని అధిష్ఠించి వుండవలసినవారు, ఈ అరణ్యం మధ్య కటికనేల మీదపడి ఇలా దీనుడిలా దొర్లు తున్నారేం?” అన్నాడు ఆశ్చర్యం నటిస్తూ.

గంగాధరుడి మాటలు వింటూనే, ఉగ్రసే నుడు లేచి కూర్చోబోయి బాధతో పెద్దగా మూలిగాడు. ఇద్దరు కుంతల సైనికులు ముందుకు వచ్చి, అతణ్ణి చేతులు పట్టుకు లేపి నిలబెట్టారు. సోమకుడు వదిలిన బాణం ఇంకా అతడి భుజంలో అలా గుచ్చుకునే వున్నది.

గంగాధరుడు ఆ బాణం కేసు వేలు చూపుతూ, “మహారాజా! ఈ మాత్రానికే ఇంతగా బాధ పడిపోతున్నారా? మీరు ప్రయోగించిన అంబు వెన్నులో తగిలినా లెక్కచేయకుండా మా భద్రుడు ముప్పై కోసుల దూరం సునా యాసంగా ప్రయాణం చేసి, మా రాజధాని చేరాడు. రాజవైద్యుడు శస్త్రం చేసి అతికష్టం మీద అంబు బయటికి లాగుతూంటే, ఆ బాధలోనూ సవ్వుతూ నిన్న ఈ ప్రాంతాల జరిగిన విశేషాలు చెప్పుతూ వుండిపోయాడు,” అన్నాడు.

భద్రుడి పేరూ, అతడికి వెన్నులో తగిలిన బాణం సంగతీ వింటూనే, ఉగ్రసేనుడు పిచ్చి వాడిలా నలుమూలలకూ చూడసాగాడు. ఆ క్షణంలో అతడికి ప్రాణభయం పట్టుకున్నది. తన కొడుకును చంపినందుకు, మంత్రి గంగాధరుడు తనను కత్తితో నిలువునా చీల్చి