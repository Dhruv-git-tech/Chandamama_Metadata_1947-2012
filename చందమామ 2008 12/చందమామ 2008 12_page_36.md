సంగతి చెప్పాడు. తక్కిన రాజోద్యోగులు కూడా ఒక్కొక్కరుగా వెళ్ళి తిరిగి వచ్చేంతవరకు చక్రవర్తి ఆగాడు. ప్రతి ఒక్కరూ అదే ప్రశ్న అడిగారు. బీర్బల్ నవ్వుతూ కాగితంలో ఏదో రాసుకున్నాడు తప్ప, నోరువిప్పిన పాపాన పోలేదు.

“అతడు మూగూడైపోయాడా?” అంటూ ఆశ్చర్యపోయాడు మరొక ఉద్యోగి.

ఆ తరవాత చక్రవర్తి స్వయంగా అసలు సంగతి తెలుసుకోవాలని, “బీర్బల్,” అని పిలుస్తూ అతణ్ణి సమీపించాడు.

బీర్బల్ చేతుల్లో ఉన్న నవారును అలాగే వదిలి లేచి నిలబడి సలాం చేశాడు.

“బీర్బల్, నువ్వు ఏం చేస్తున్నావు?” అని అడిగాడు.

బీర్బల్ చిన్నగా నవ్వుతూ పక్కనున్న కాగి తాన్ని అందుకుని ఏదో రాసి పెట్టాడు.

“కాగితంపై ఏం రాశావు?” అని అడిగాడు చక్రవర్తి ఎంతో ఆత్రుతగా.

“కళ్ళుండీ, కళ్ళు లేనివారిలా ప్రవర్తించే వారి జాబితాకు తమ పేరును కూడా చేర్చాను షహేన్షా,” అంటూ బీర్బల్ ఆ జాబితాను చక్రవర్తికి అందించాడు.

“జాబితాలో నా పేరును కూడా చేర్చావా?” అని కోపంగా అడిగాడు చక్రవర్తి.

“అవును షహేన్షా. మంచం అల్లడం కళ్ళారా చూస్తూనే, ‘నువ్వేంచేస్తున్నావు?’ అని అందరిలాగే తమరూ అడిగారు కదా ప్రభూ! రెండు కళ్ళతో చూస్తూనే... ఏం చేస్తు న్నావని అడగవలసిన అవసరం ఏమిటి?”

అని అడిగాడు బీర్బల్. అక్బర్ చక్రవర్తి అతి ప్రయత్నం మీద వచ్చే కోపాన్ని దిగమింగు కుని ఆలోచనలో పడ్డాడు.

“మనలో చాలా వివేక సంపన్నులనుకునే వారు కూడా అప్పుడ్పుడు అంధుల్లా నడుచు కుంటారని నేను గతవారం చెప్పాను. మీకు ఆగ్రహం వచ్చి నన్ను దాన్ని నిరూపించమని ఆజ్ఞాపించారు. నిరూపించాను గనక, ఇప్పుడు నన్ను క్షమించగలరనే భావిస్తున్నాను. అంధులు కాక పోయినప్పటికీ అందరూ ఎప్పుడో ఒకప్పుడు ఏదో ఒక సందర్భంలో కళ్ళు లేనివాళ్ళలాగే ప్రవర్తిస్తారని నేను ఇరకా దృఢంగా విశ్వసిస్తూనే ఉన్నాను,” అన్నాడు బీర్బల్ చాలా వినయంగా.

“అవును, నువ్వు చెబుతున్నది నిజమే, బీర్బల్,” అంటూ బిగ్గరగా నవ్వాడు అక్బర్ చక్రవర్తి.

దరిదమూసు