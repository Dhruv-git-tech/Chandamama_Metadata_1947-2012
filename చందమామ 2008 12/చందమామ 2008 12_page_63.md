వరహాలు తండ్రి మళ్ళీ చిల్లర వ్యాపారంతో ప్రారంభించి, ఎలాగో వరహాలును పెంచి పెద్దవాణ్ణి చేసి చనిపోయాడు. తండ్రి పోయేనాటికి వరహాలుకు ఇల్లు తప్ప ఏమి మిగల లేదు. ఆ ఇల్లు అమ్మెద్దామని, వర హాలు అటకమీదపాతసామానులు తీస్తుంటే, అతని తాత తాలూకు పుస్తకం ఒకటి కన బడింది. ఆ పుస్తకం కాగితాలు తిప్పుతూంటే ఒక చోట అతని తాత ఇలా రాసినట్టు కన బడింది: “మార్గ మధ్యంలో ఈమధ్య బంది పోట్ల దొంగల అపాయం ఎక్కువవుతోంది. అపాయాన్ని శంకించి, సత్రంలో దిగగానే నా దగ్గిర ఉన్న డబ్బు అంతా పెట్టెతో సహా, కొత్తగా మొక్కల కోసం తవ్విన బోదెలో పూడ్చి పెడుతున్నాను. సత్రంలో నాకేదైనా జరగ కూడనిది జరిగితే సత్రం వెనక ఉన్న చెట్ల కింద తవ్వితే, నేను దాచిన ధనం దొరుకుతుంది.”

ఈ మాట చెప్పి వరహాలు చంద్రయ్యతో, “సత్రం వెనక ఉన్న చెట్ల కింద మా తాత దాచిన నిధి కోసం మనం తవ్వాలి. మన అదృష్టం బావుండి అది దొరికితే నువ్వు నాకు సహాయ పడినందుకు నీకు నిధిలో మూడోవంతు ఇస్తాను,” అన్నాడు.

చంద్రయ్య అందుకు సంతోషంగా ఒప్పుకుంటూ, “అయితే ఈ చిల్లపెంకుల బిందె దేనికీ?” అని అడిగాడు.

“ఉన్నట్టుండి మనం బిందె వెంట పెట్టు కువస్తే అందరికీ అనుమానం కలుగుతుంది. రోజూ ఇది మన వెంట ఉంటే ఎవరూ పట్టిం చుకోరు. పెట్టెలో డబ్బు ఇందులో పెట్టుకు పోవచ్చు. ఈలోగా ఒకవేళ ఎవరైనా అను మానపడి బిందెను తణిఖీ చేస్తే ఇందులో చిల్ల పెంకులు తప్ప ఏమీ ఉండవు!” అన్నాడు వరహాలు.