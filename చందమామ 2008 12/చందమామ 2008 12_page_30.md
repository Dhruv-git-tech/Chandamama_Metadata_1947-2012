ఎత్తయిన ప్రదేశాల అందాలరాణి!

భారతదేశ తూరుపు సరిహద్దు ప్రాంతాల కొండ శిఖరాల మీద-ఎత్తయిన ప్రాంతాల అందాలరాణిగా ప్రసిద్ధిగాంచిన సిరాయ్ లిల్లీ పుష్ప వనం ఉన్నది. ఆ పువ్వులను ఒక్క సారి చూస్తే మళ్ళీ మళ్ళీ చూడాలనిపిస్తుంది. అందు వల్ల షిరూయ్ కొండకు వచ్చే వారి సంఖ్య యేడాదికి యేడాది పెరుగుతూ ఉంది.

ఆ పువ్వుల అందచందాలను గురించి విన్నప్పటి నుంచి అక్కడికి ఎప్పుడెప్పుడు వెళదామా అని అవిజీత్ ఆశగా ఎదురు చూడ సాగాడు. అదృష్టవశాత్తు మే నెల మధ్యలో ఇంఫాల్ నుంచి షిరూయ్ కొండకు వెళు తూన్న కొందరు యువకులతో కలిసి అక్కడికి వెళ్ళే సువర్ణ అవకాశం అవిజీత్ కూ, అతడి మిత్రులైన విక్రమ్ కూ, అనిల్ కూ కలిగింది. మణిపూర్ రాష్ట్రరాజధానీ నగరం మణిపూర్ కు 82 కి.మీ. దూరంలో పర్వత ప్రాంతమైన ఉఖ్రముల్ జిల్లాలో షిరూయ్ కొండ ఉంది.

నిటారుగా ఉన్నపర్వతం మీదికి మెలికలు తిరుగుతూ వెళ్ళే రోడ్డు మీద బస్సులో పయ నిస్తూ అద్దాల కిటికీ గుండా వెలుపలికి చూసిన అవిజీత్ చెప్పలేని ఉద్విగ్నతకు లోనయ్యాడు. నయనానందకరమైన ప్రకృతి దృశ్యాలు, చల్లగా వీచే గాలులు; గాలిలో తేలుతూ వెళ్ళే అనుభూతిని కలిగించాయి.

“అదిగో ఉఖ్రముల్!” అన్నాడు అతడి మిత్రుడు అనిల్. అవిజీత్ అటుకేసి తిరిగి చూశాడు. ఉదయం పొగమంచుతో సగం

దాగిన కొండపట్టణం దూరంలో కనిపించింది. వర్షాలు కురిసే ఆ వేసవిలో సైతం ఉఖ్రముల్ పట్టణం దట్టమైన పొగమంచుతో కప్పబడి ఉన్నది. వేసవిలో దుమ్ముతో, చెమటలు పట్టించే ఇంఫాల్ కూడా ఉఖ్రముల్ లాగా చల్లగా ఉంటే ఎంత బావుణ్ణు అనిపించింది అవిజీత్ కు. ఉఖ్రముల్ నుంచి పధ్నాలుగు కి.మీ. దూరంలో ఉంది సిరాయ్ గ్రామం. రెడ్టి తాగడానికి వీలుగా పట్టణంలో కొంతసేపు ఆగినచ్చు, మళ్ళీ గ్రామం కేసీ బయలుదేంది.

వాళ్ళు గ్రామాన్ని సమీపిస్తున్న కొద్దీ షిరూయ్ కొండ పెద్దదిగా కనిపించసాగింది.