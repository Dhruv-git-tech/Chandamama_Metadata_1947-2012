మన వారసత్వ స్థలాలు

# మన కొండరైలు మార్గాలు

మనదేశంలో ముఖ్యంగా మూడు కొండ రైలు మార్గాలు ఉన్నాయి. వాటిలో 1881లో ప్రారంభించబడ్డ డార్జిలింగ్ హిమాలయన్ రైల్వే మొట్టమొదటిది. అందమైన ఈ రైలు మార్గానికి 'టాయ్ ట్రైన్' అని పేరుపెట్టారు. ఈ నేరోగేజ్ (610 ఎం.ఎం.) రైలు మార్గం పశ్చిమ బెంగాల్ లోని సిలిగురి నుంచి డార్జిలింగ్ వరకు వెళుతుంది. 100మీ. ఎత్తులోని సిలిగురి నుంచి 2,200మీ. ఎత్తయిన డార్జిలింగ్ వరకు 86 కి.మీ. దూరం వెళుతుంది. స్టీమ్ ఇంజన్ ఉపయోగించబడుతోంది. 1999లో ఈ మార్గాన్ని ప్రపంచ వారసత్వ ప్రదేశాలలోకి తీసుకున్నారు.

తమిళనాడులోని 46 కి.మీ. పాడవుగల మీటర్‌గేజ్ సింగిల్ ట్రాక్ నీలగిరి మౌంటన్ రైల్వే 1908లో పూర్తిచేయబడింది. 326మీ. ఎత్తునుంచి 2,203మీ. ఎత్తు వరకు వెళుతూన్న ఈ కొండమార్గంలో ఆధునిక సాంకేతిక పరిజ్ఞానం వినియోగించబడింది. ఈ రైలు మార్గం మేట్టుపాళయం నుంచి ఉదకమండలం (ఊటీ) వరకు వెళుతుంది. దక్షణాదిలోని నీలగిరి కొండల మీద నడిచే మన దేశంలోని ఏకైక 'ర్యాక్ రైల్వే' అయిన ఇది 2005లో వరల్డ్ హెరిటేజ్ సైట్‌గా గుర్తించబడింది.

ఈ సంవత్సరం జూలై 7వ తేదీ కల్యాణ-సిమ్లా మౌంటన్ రైల్వేను యునెస్కో వరల్డ్ హెరిటేజ్ సైట్స్‌లోకి తీసుకున్నది. 19వ శతాబ్ది మధ్యలో నిర్మించబడ్డ 96 కి.మీ. సింగిల్ ట్రాక్ మార్గం ఇది. 1903లో నిర్మించబడ్డ 96.6 కి.మీ. పాడవైన రైలు మార్గం హిమాచల్ ప్రదేశ్ కల్యాణం సిమ్లా వరకు వెళుతుంది. మన దేశంలోని కొండ రైలు మార్గాల విధానాన్ని సాంకేతిక పరిజ్ఞాన అభివృద్ధికి, విలువల పరిస్పరమార్పిడికి ప్రస్ఫుటమైన ఉచాహరణగా చెప్పవచ్చు. ఈ మూడు మార్గాలూ ఇవాళ సక్రమంగా నడుస్తున్నాయి.

19వ శతాబ్దంలో జరిగిన రైలు మార్గాల అభివృద్ధి ప్రపంచ వ్యాప్తంగా వివిధ ప్రాంతాలలో స్రగాధమైన ఆర్థిక, సామాజిక అభివృద్ధికీ, మార్పులకూ ఎంతగానో దోహద పడింది.

చందమామ క్వీజ్ -9 (అక్టోబర్ '08)

అన్నీసరైనసమాధానాలు రాసిన ఎంట్రీలు పాఠకుల నుంచి ఒక్కటీ రాలేదు.

అందుబాటు బహుమతి ఇవ్వలేకపోతున్నాం.