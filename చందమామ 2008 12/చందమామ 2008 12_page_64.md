చంద్రయ్య గుర్రాన్ని విప్పి ఒక చెట్టుకు కట్టేశాడు. తరవాత ఇద్దరూ చెరొక పలుగూ, పారా తీసుకుని సత్రం వెనకపక్కపోయి, చెట్ల పాదులన్నిటి వద్దా చెరొక వైపు నుంచీ తవ్వి చూడటానికి ఉపక్రమించారు.

తెల్లవార వస్తున్నదనగా వాళ్ళు విరమించి, మర్నాడు రాత్రి మళ్ళీ రావటానికి తీర్మానిం చుకున్నారు. ఆ రాత్రి వారి ప్రయాసకు ఫలితం లేకపోయింది. గోతులు మళ్ళీ పూడ్చి, పలుగులూ, పారలూ ఒకపొదలో దాచి ఇద్దరూ బండి ఎక్కారు.

చంద్రయ్య వరహాలును అతని ఇంటి వద్దదించి తన ఇల్లు చేరుకున్నాడు.

“రాత్రంతా ఎక్కడ ఉన్నావు?” అని చంద్రయ్యను అతని భార్య కామాక్షి అడిగింది.

చంద్రయ్య భార్యకు జరిగినదంతా చెప్పి, “మళ్ళీ ఎక్కడా అనుకు నేను మళ్ళీ సాయంత్రం వెళ్ళి మరికొన్ని చెట్ల దగ్గిర తవ్వుతాను. నిధి మన అదృష్టం కొద్దీ నేను తవ్వే పక్క ఉంటే, దాన్ని మనమే ఉంచేసుకోవచ్చు. మన దరిద్రం తీరిపోతుంది,” అన్నాడు.

“అన్యాయం! మనకు అన్యాయపు సామ్ము వద్దు!” అన్నది కామాక్షి.

కాని చంద్రయ్య భార్యమాట వినిపించు కోకుండా, సాయంత్రం వేళ, పాడుబడిన సత్రంచేరి, కొన్ని చెట్ల మొదళ్ళ దగ్గిర తవ్వి, ఏమీ దొరక్క, ఆ గోతులను మళ్ళీ పూడ్చి ఇంటికి చేరాడు.

ఆ రాత్రి మళ్ళీ వరహాలూ, చంద్రయ్యా సత్రం వెనక తవ్వారు. ఇలా రెండు వారాల

పాటు ఇద్దరూ శ్రుపడ్డారు. అయితే చంద్రయ్య నిద్రాహారాలు సరిగా లేక పగలూ, రాత్రి కూడా శ్రమపడి, డీలా అయిపోయాడు. మర్నాడు ఉదయానికి అతనికి జ్వరం కూడా తగిలింది.

“ఈ రాత్రికి నేను బండి కట్టలేను,” అని చంద్రయ్య పారుగింటి పుల్లయ్య ద్వారా ఆ సాయంత్రం వరహాలుకు కబురు పంపాడు.

పుల్లయ్య తిరిగివచ్చి, వరహాలు ఇల్లు ఖాళీచేసి పట్నం వెళ్ళాడని చంద్రయ్యకు తెలిపాడు. చంద్రయ్య తల తిరిగిపోయింది. వరహాలు సకుటుంబంగా పట్నం వెళ్ళాడంటే అతనికి నిధి దొరికిందన్న మాట! కిందటి రాత్రి వాళ్ళు తిరిగి వచ్చినప్పుడు బిందెలో చిల్లపెంకులకు బదులు భనం ఉన్నదన్న మాట! తనను వరహాలు ఎంత మోసం