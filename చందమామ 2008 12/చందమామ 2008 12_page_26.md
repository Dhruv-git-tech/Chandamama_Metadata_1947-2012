ప్రేమను శివుడు పరీక్షించాడు. ఆ తరవాత సప్తర్జుల మధ్య వర్తిత్వంతో శివపార్వతుల వివాహం నిశ్చయమయింది.

బ్రహ్మపురోహితుడుగానూ, విష్ణువు బావ మరిదిగానూ, ఇంద్రాది దేవతలు, ఋషులు సదస్యులుగానూ శివపార్వతుల వివాహం అత్యంత వైభవంగా జరిగింది.

ఈలోపల దేవతలకు తారకాసురుడు పెట్టేబాధలు అంతకంతకు పెరగసాగాయి. దేవతలందరూ పరమశివుణ్ణి స్తుతించి ప్రసన్నుణ్ణి చేసుకుని, “తారకుడి దుశ్చర్యలు రోజురోజుకూ మితిమీరుతున్నవి. వాణ్ణి హత మార్చడానికి నీ అంశన ఒక కొడుకును సృష్టించు,” అని ప్రార్థించారు.

శివుడు తన అంశతో ఒక శిశువును సృష్టించాడు. ఆ శిశువును పార్వతి అనుమతితో, వాయు దేవుడు అగ్నిదేవుడి సాయంతో తీసుకు వెళ్ళి, గంగా తీరంలోని రెల్లు దుబ్బలలో వదిలాడు.

అప్పుడు ముని పత్నులు ఆరుగురు అక్కడికి వచ్చి ఆ బిడ్డకు పాలుపట్టారు. బిడ్డ అందమైన ఆరు ముఖాలతో, పన్నెండు చేతులతో, దివ్య తేజస్సుగల వజ్రశరీరంతో కనిపించాడు.

బ్రహ్మదేవుడే స్వయంగా వచ్చి ఆ బిడ్డకు కుమారస్వామి అని నామకరణం చేశాడు. స్కందుడు, షణ్ముఖుడు, గుహుడు, కార్తి కేయుడు మొదలైన పేర్లు కూడా ఆ బిడ్డకు కలిగాయి.

కుమారస్వామి దినదిన ప్రవర్ణమానుడై కొండల మీద తిరిగి ఆడుకుంటూ; సింహాలనూ, పులులనూ పట్టుకుంటూ, వాటి మీద ఎక్కిసవారి చేస్తూ వచ్చాడు. ఒకనాడు త్రిపురాసురులను సంహరించిన శివుడి విల్లు