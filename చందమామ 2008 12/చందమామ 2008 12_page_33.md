బీర్బల్ కథలు : 16

“అవును! ప్రభువులకు లాగే దానికీ ఆగ్రహం వచ్చినట్టుంది ప్రభూ!” అన్నాడు బీర్బల్.

“నేను ఎల్లుప్పుడూ ఒకే విధంగా ఉంటాను,” అన్నాడు చక్రవర్తి.

“అయినా, ఎప్పుడు ఆగ్రహం వస్తుందో ఎవరూ చెప్పలేరు. మామూలుగా ఎంతో కరుణా స్వభావులైన ప్రభువులకు ఆగ్రహం వచ్చిందంటే అగ్నిపర్వతం బద్దలయినట్టే కదా? అందువల్ల తమరు కూడా ఈ నది లాంటి వారే. ఒక్కొక్కసారి ఎలా స్పందిస్తారో ఎవరూ ఊహించలేరు,” అన్నాడు బీర్బల్.

“మరి ఆ సంగతి నాకింత వరకు అవగాహ నకు రాలేదేమిటి?” అని అడిగాడు చక్రవర్తి.

“షహేన్షా, అది తమ దోషం కాదు. స్పష్టంగా కనిపిస్తున్నప్పటికీ కొన్ని సందర్భాలలో కొందరు చూడలేరు. అది సహజం!” అన్నాడు బీర్బల్.

“విన్నారా ప్రభూ, అతడేం చెబుతున్నాడో! మనమందరం కళ్ళుండీ గుడ్డివాళ్ళంటు న్నాడు,” అన్నాడు చక్రవర్తికీ, బీర్బల్‌కూ మధ్య మనస్తాపం కలిగించడానికి ఎప్పుడెప్పుడు అవ కాశం లభిస్తుందా అని ఎదురు చూస్తూన్న ఒక ఆస్థానోద్యోగి.

“బీర్బల్! నేను కూడా కొన్ని సమయాలలో అంధుడిలా ప్రవర్తిస్తాననా అన్నావు? ఎంత పొగరు? ఆ సంగతి నిరూపించు. లేకుంటే చావు తుప్పుదు,” అన్నాడు చక్రవర్తి ఆగ్రహంతో.

కళ్ళుండీ చూడలేని...

అక్బర్ చక్రవర్తికి నదీ ప్రవాహాన్ని చూడడం అంటే చాలా ఇష్టం. తన ఆస్థానోద్యోగులతో కలిసి ఆయన అప్పుడప్పుడు నదీ తీరానికి వాహ్యాలికి వెళ్ళేవాడు. అలా ఆయన ఒక నాడు నదీ తీరంలో నడుస్తూండగా ఆకాశంలో దట్టంగా మబ్బులు కమ్ముకున్నాయి. ఉన్నట్టుండి వర్షం వస్తే వాళ్ళను తీసుకువెళ్ళడానికి వీలుగా చక్రవర్తిపరివారానికి కాస్తవెనగ్గా కొన్ని గుర్రపు బగ్గీలు వస్తున్నాయి. “ఇవాళ నది చాలా ఉధృతంగా ప్రవహిస్తోంది,” అన్నాడు చక్రవర్తి ఉరుకులతో పరుగులతో ప్రవహి స్తూన్న నదీ జలాలను చూస్తూ.