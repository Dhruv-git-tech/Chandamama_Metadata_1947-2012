ఆదర్శపాలకుడు!

రాజు విక్రమ్‌సింగ్ పాలించే హిమగిరి రాజ్యా నికి లోబడిపలు జాగీరుదారులు ఉండేవారు. అలాంటి వారిలో ధౌళగిరిని పాలించే కున్వర్ ధవాల్‌సింగ్ చాలా ముఖ్యమైనవాడు. ప్రజల సంక్షేమం పట్ల చాలా శ్రద్ధ కనబరచే ధర్మ పాలకుడిగా ఆయన పేరు గాంచాడు. ఆయన తన హవేలి (భవనం) లోపల ఒకపర్ణ కుటీరాన్ని నిర్మించుకుని తరచూ అక్కడ ధ్యానంలో గడిపే వాడు. ప్రజలకు ఎలాంటి మంచి పనులు చేయవచ్చా అని ప్రశాంతంగా ఆలోచించే వాడు.

తన జాగీరులో ఏదైనా నేరం గాని, దుశ్చర్య గాని జరిగిందంటే నేరస్థుణ్ణి శిక్షించడం కన్నా వాడానేరానికి పాల్పడడానికి గల మూలకారణాలను తెలుసుకుని వాటిని సరిదిద్దడానికి

ప్రయత్నించేవాడు. నేరాలు జరగడానికి తన పరిపాలనాలోపమే ప్రధాన కారణమని భావించేవాడు. అలాంటి నేరాలు మళ్ళీ జరక్కుండా కట్టు దిట్టంగా పాలనా విధానాలను రూపొందించేవాడు.

ఒకనాటి రాత్రి ఆయన ధ్యానం ముగించి కుటీరం ఎదుట కూర్చుని ఉండగా, ప్రధాన భవనంలో ఏదో అలికిడి వినిపించింది. ఎవరో భవనంలో ప్రవేశించినట్టు గ్రహించాడు. కాని కూర్చున్న చోటు నుంచి ఆయన లేవ లేదు. ఆయన ఊహించినట్టే ఒక దొంగ చప్పుడు కాకుండా భవనంలో జొరబడ్డాడు. అందరూ గాఢ నిద్రలో కనిపించారు. గదులన్నీ గాలిం చాడుగాని ఒక్క విలువైన వస్తువు కూడా వాడి కంటబడలేదు. ఆఖరికి అందంగా అలంక