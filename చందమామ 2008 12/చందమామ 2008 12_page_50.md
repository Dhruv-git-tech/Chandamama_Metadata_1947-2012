రించబడ్డ ఒక చెప్పుల జత కనిపించడంతో వాటి నెత్తుకొని లోపలికి వచ్చినట్టే చప్పుడు కాకుండా వెళ్ళిపోయాడు.

తెల్లవారాక తన చెప్పుల జత ఒకటి కని పించక పోవడం గమనించిన ధవాల్సింగ్ ఆ విషయం గురించి ఎవరికీ చెప్పలేదు. అప్ప టికి ఆ సంఘటన గురించి మరిచిపోయాడు కూడా.

ప్రజల బాగోగులను ప్రత్యక్షంగా తెలుసు కోవడానికి తరచూ మారువేషంలో తిరగడం ధవాల్సింగ్‌కు అలవాటు. ముఖ్యంగా దుకాణాలుండే ప్రాంతాలలో తిరుగుతూ వర్తకుల వ్యాపార పద్ధతులనూ, ప్రజల స్థితి గతులనూ, పన్నులు మాటులు చేయడంలో తమ అధికారులు అనుసరించే పద్ధతులనూ రహస్యంగా ఆయన గమనించేవాడు.

అలా ఆ రోజు ఆయన మారువేషంలో సంత వీధిలో వెళుతూండగా, ఇద్దరు వ్యక్తులు గట్టిగా వాదులాడుకోవడం గమనించాడు. ఒక వ్యక్తి చేతిలో అందమైన చెప్పుల జత కనిపించింది. ధూల్సింగ్‌వాళ్ళను సమీపించి, “ఏమిటి సంగతి? ఎందుకలా వాదులాడుకుంటు న్నారు?” అని అడిగాడు.

ఆ ఇద్దరిలో ఒకడు, “ఇతడు ఈ చెప్పుల జతను అమ్ముతానంటున్నాడు. నాకు వాటిని కొనుక్కోవాలని ఉన్నది. అయితే, అది దొంగ సొమ్ము కాదని నేను రూఢిగా తెలుసుకోవాలి కదా? అందువల్ల ఆ చెప్పులు అతనివే అని చెప్పడానికి ఎవరినైనా సాక్ష్యం తీసుకు రమ్మం టున్నాను. అతడు తేలేనంటున్నాడు,” అన్నాడు.

ధవాల్సింగ్ ఆ చెప్పుల జతను పరిశీలనగా చూశాడు. అవి హవేలీలో కనిపించకుండా పోయిన తన చెప్పలే అని వెంటనే గుర్తించాడు. కొంతసేపు మౌనంగా ఆలోచించాడు. ఆ దొంగ ఎంతటి డబ్బు అవసరంలో ఉన్నాడో కదా అని యోచించి తల పంకించి, వాటిని బేరమాడుతూన్న వ్యక్తితో, “అయ్యా, ఆ చెప్పులు అతనివే. నా మాట మీద నమ్మకం ఉంచి నువ్వు వాటిని నిరభ్యంతరంగా కొనుక్కోవచ్చు. ఒక వేళ నువ్వు కొనకపోతే, నేనే వాటిని కొనుక్కుంటాను,” అన్నాడు.

ఆ మాటతో అతడా చెప్పులను కొనుక్కున్నాడు.

కొన్ని రోజులు గడిచాక దొంగకు ఆ చెప్పులు తనవే అని చెప్పిన పెద్దమనిషి ధవాల్సింగ్ అన్న విషయం తెలిసిరావడంతో దిగ్గ్భంతి చెందాడు. సిగ్గుతో కుంచించుకు పోయాడు. రాజభవనానికి పరిగెత్తిపోయి ధవాల్సింగ్ కాళ్ళపైబడి, “క్షమించండి ప్రభూ! తమ వద్దే నేరానికి పాల్పడ్డ నన్ను శిక్షించకుండా వదిలే శారు. ఈ జన్మలో ఇక దొంగతనాల జోలికి పోను,” అన్నాడు కన్నీరు కారుస్తూ.

ధవాల్సింగ్ వాణ్ణిలేవనెత్తి, “నువ్వు తప్పను గ్రహించినందుకు చాలా సంతోషం. అయినా ఎవరైనా నేరానికి పాల్పడ్డారంటే అది నా పరిస్థితిలో పాటు సాధనం! ఇకపై నా పాలనలో ఎవరికీ ఎలాంటి కొరతా రాకుండా జాగ్రత్తపడతాను,” అంటూ ఓదార్చాడు.

ఇకపై ఎవరికీ ఎలాంటి హానీ తలపెట్టకూడ దన్న దృఢనిర్ణయం నిండిన ఆ మనిషి కళ్ళల్లోని కొత్తవెలుగును చూసి ధవాల్సింగ్ చాలా సంతోషించాడు.

-షంషేర్ అహ్మద్ ఖాన్