భూమ్మీద నెత్తురు గుర్తులు. కాని, వాడు చీకట్లో ఏదో గుహలోకి పారిపోయాడు," అన్నారు.

ఉగ్రసేనుడు సైనికులు తెచ్చిన కాగడా లలో ఒకటి తీసుకుని గుహల ముందు పచ్చిక మీద వున్న రక్తపు మరకలు చూశాడు. అవి చాలా చోట్ల కనిపించినై.

“సేనానీ, ఈ రక్తం అంతా చూస్తూంటే ఇక్కడ ఏదో చిన్న యుద్ధం జరిగినట్టు కనబడుతున్నది. పగలు మనం ఈ ప్రాంతా లనే గదా కుంతలదేశ మంత్రికొడుకునూ, అతడి మిత్రుల్నీ వేటాడింది?” అన్నాడు ఉగ్రసేనుడు.

రాజు మాటలకు సేనానాయకుడు వణికి పోతూ, “అవును, మహారాజా! కుంతల మంత్రి కుమారుణ్ణీ, అతడి అనుచరులనూ

చంపిన ధూమకుడూ, సోమకుడూ అనే ఖైదీ లను మన సరిహద్దు కాపలా సైనికులు పట్టు కున్నది ఇక్కడే! ఆ హంతకు లిద్దర్నీ మన దూతలు ఆదేశపు రాజుగారి పద్దకు తీసుకు పోయారు,” అన్నాడు.

“ఆ దూతలు ఇంతవరకు తిరిగి రాలేదు. మనమాటలు ఆ రాజూ మంత్రీ ఎంతవరకు నమ్మారో మనకు తెలీదు. ఏది ఏమైనా, ఈ రాక్షసుడి బెడద ఒకటి ఇప్పుడు అకస్మాత్తుగా వచ్చి అడ్డుపడింది కాని, లేకపోతే ఆ కుంతల దేశాన్ని ఒక్కవారం రోజుల్లో సర్వనాశనం చేసివుండేవాణ్ణి,” అన్నాడు ఉగ్రసేనుడు పళ్ళుకొరుకుతూ.

సేనాని ఏమో అనబోయేంతలో దాపుల వున్న కొండవాగు ప్రాంతం నుంచి కలకలం వినిపించింది. ఉగ్రసేనుడు కత్తి పైకెత్తి, “రాక్షముడు కొండవాగు దాటికుంతల దేశంలో ప్రవేశించాడేమో వెతకండి. కొందరు ఈ గుహలన్నీ గాలించండి,” అని సైనికులను ఆజ్ఞాపించాడు.

సైనికుల్లో కొందరు వాగు కేసి పరిగెత్త బోయేంతలో, వాగు వైపు నుంచి కొందరు కుంతలదేశ అశ్వసైనికులు, భయంకరంగా కేకలు పెడుతూ వచ్చి, కదంబ సైనికుల మీద పడ్డారు.

“ఇది అధర్మయుద్ధం! దొంగదాడి! నే నెవరో తెలుసా, ఉగ్రసేన మహారాజును!” అంటూ ఉగ్రసేనుడు సింహంలా గర్జించాడు.

“అంత గొప్ప మహారాజుకు, ఈ కొండ గుట్టల్లో ఏం పని? అనుమతి లేకుండా వాగు