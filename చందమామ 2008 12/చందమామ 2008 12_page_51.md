చెస్ ఛాంపియన్లు

మనదేశానికి చెందిన విశ్వనాథన్ ఆనంద్ మూడవసారి వరల్డ్ ఛాంపియన్ టైటిల్ను కైవసం చేసుకున్నాడు. ఇప్పుడతడు క్లాసికల్, ర్యాపిడ్, బ్లిట్జ్ అనే చెస్ మూడు ఫార్మట్స్ లోనూ వరల్డ్ ఛాంపియన్. 2000వసం.లో ఆనంద్ నాక్-అవుట్ ఫార్మట్ లో టైటిల్ గెలుపొందాడు. 2007లో ఎనిమిది మంది ఆడే డబుల్ రోబిన్-రౌండ్ ఫార్మట్ లో ఛాంపియన్ గా వచ్చాడు.

జర్మనీ దేశం బాన్‌లో అక్టోబర్ 29వ తేదీ మ్యాచ్-ప్లే ఫార్మట్‌లో రష్యాకు చెందిన వరల్డ్ ఛాంపియన్ వ్లాడిమిర్ క్రామ్మిక్‌ను ఓడించి వరల్డ్ ఛాంపియన్ అయ్యాడు. 2000లో మరో వరల్డ్ ఛాంపియన్ గ్యారీ కాస్పరోవ్‌ను ఓడించినప్పటి నుంచి రష్యా ఆటగాడు వ్లాడిమిర్ క్రామ్మిక్ అజేయుడుగా ఉంటున్నాడు. 2004లోనూ 2006లోనూ అతడు విజయాన్ని పునరావృతం చేశాడు. మ్యాచ్-ప్లే ఫార్మట్‌లో విశ్వనాథన్ ఆనంద్ తన శక్తిని నిరూపించలేదనే విమర్శకులకు బాన్ విజయం దీటైనసమాధానం ఇచ్చింది. 6.5కు 4.5 పాయింట్ల తేడాతో క్రామ్మిక్ మీద విజయం సాధించాడు. ఇది చారిత్రాత్మకమైన విజయం.

విశ్వనాథన్ ఆనంద్ విజయం సాధించిన అదే రోజున మన దేశానికి చెందిన పద్మినీ రావుట్ జార్జియాకు చెందిన నాటియా జలబడ్జేను 11కు 10 పాయింట్లతో గెలుపొంది 14-ఏళ్ళలోపు బాలికల వరల్డ్ టైటిల్‌ను కైవసం చేసుకు న్నది. వియత్నాం వింగ్ తయూలో పద్మిని మాల్డోవాకు చెందిన డయానాతో బసియూతో ఒకే ఒక డ్రా అయింది. పద్మిని లోగడే పలు వయోపరిమితుల అంతర్జాతీయ విజయాలను సాధించింది.

Play the Chandamama Cricket
Quiz in your mobile.

SMS CMCQ to 54646 to play

Great goodies
to win. Hurry!

డిసెంబర్ 2008