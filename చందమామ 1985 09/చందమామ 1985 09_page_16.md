చూస్తూండగానే చంద్రవర్మ కత్తి వేటులకు చెట్ల ఊడలు ఒకదానివెంట ఒకటి తెగి, గుట్టలు గుట్టలుగా కింద పడాటినై. ఆ ఊడ లన్నిటినీ ఒకచోట చేర్చి, వాటిని ఒకదాని కొకటి ముదివేసి కొద్దిసేపటిలోనే చాలా పొడవైన మోకులా తయారు చేశాడు చంద్రవర్మ. అలా తయారైన మోకు కొసను భుజాన వేసుకుని చకచకాకొండ ఎక్కి, దాని తూర్పువైపు అంచున వున్న అడుగు చదరం గల రాతికి దానిని ముదివేశాడు. మాంత్రికుడైన శంఖుడు ప్రతి రోజూ సూర్యోదయానికి కొంచెం ముందుగా ఆ రాతి మీదనే నిలబడి, అన్ని దిక్కులకూ తిరుగుతూ మంతోచ్చారణ చేస్తాడు.

తన పని ముగియగానే చంద్రవర్మ కొండ దిగి కాపాలిని వున్న గుహ దగ్గిరకు వచ్చాడు. అతణ్ణ గుహముందు చూస్తూనే కాపాలిని బయటికి వచ్చి, “వర్మా! పని విజయవంతంగా నెరవేర్చావా ?” అని అడిగింది.

“అప్పుడే విజయం సంగతి ఎలా చెప్పగలను? ఊడ ఒక చివరి కొసను అరాతికి బిగించాను. రెండవ కొస కొండ దిగువ వున్నది. కాని, నన్నౌక సందేహం బాధిస్తున్నది. మనం అ రాతిని తూర్పు దిక్కుకు గుంజినప్పుడు గదా, అది

శంఖుణ్ణి అగాధంలోకి యీడ్చి ముక్కలు ముక్కలు చేసేది ?” అని అడిగాడు.

“అదా నీ అనుమానం!” అంటూ కాపాలిని చిరునవ్వు నవ్వి. “సరే, శంఖుడు ఆ రాతి మీదకు ఎక్కగానే నువ్వు గుంజవలసిన ఊడ కొస ఎక్కడున్నదో నాకు చూపించు. నీ అనుమానాలన్నీ నివారణ చేస్తాను,” అన్నది.

చంద్రవర్మ, కాపాలిని వెంట రాగా కొండ పార్శ్వానికి వెళ్ళి. అక్కడ వున్న ఊడ కొసను అమెకు చూపించాడు. కాపాలిని దానిని తాకి, తరవాత తూర్పు వైపున వున్న కొండ అంచుకేసి చూస్తూ, “పర్మా! శంఖుడు మంతోచ్చారణ