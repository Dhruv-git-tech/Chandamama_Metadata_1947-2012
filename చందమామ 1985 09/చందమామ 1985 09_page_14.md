"జై, కాలనాగూ....వీరనాగూ!" అంటూ చప్పట్లు చరచటోయి, అంతలోనే నాలుక కొరుక్కుని, అమితోత్సాహంగా చంద్రవర్మ గుహ నుంచి బయటికి దూకాడు. కాపాలిని కూడా ఎక్కడలేని ఓపికా తెచ్చుకుని, చంద్రవర్మతోపాటు బయటికి నడిచింది.

చంద్రవర్మా, కాపాలినీ తనను సమీపించేసరికి కాలనాగు సొమ్మసిల్లి నేలను కరుచుకు పడుకుని వున్నది. అయిద్దరూ దగ్గిరకు రావటం చూస్తూనే అది చప్పున తన తలలను పైకెత్తి గౌరవసూచకంగా ఆడించింది.

చంద్రవర్మ, కాలనాగును సమీపించి ఆప్యాయంగా దాని శరీరాన్ని నిమిరాడు.

అగ్నిపకి రెక్కల నుంచి వెలుపడే పుట్టలకు కాలనాగు శరీరం నల్లగా కాలి, కొన్ని చోట్ల చర్మం పూడిపొయింది. తన సేవకుడి డుస్థితి చూస్తూనే కాపాలిని నివ్వెరపోయి, ప్రేమగా దాని తలలేసు తాకుతూ, ''కాల నాగూ! ఈనాటితో నీ బాధలు తీరిపోయినై. శంఖుడి మంత్రగృహం నుంచి అపూర్వ శక్తులు గల శంఖాన్ని చేజిక్కించుకోగానే, నీకు మానవరూపం ప్రసాదిస్తాను. అతరవాత నీ యిష్టం వచ్చిన చోటుకు వెళ్ళవచ్చు.'' అన్నది.

శంఖుడి మంత్రగృహం పేరు వింటూనే చంద్రవర్మ అదిరిపడ్డాడు. అతడు దృష్టిని తూర్పుదిక్కు కేసి సారించి, ''కాపాలినీ, సూర్యోదయానికి ఆట్టే వేళ లేనట్లున్నది.