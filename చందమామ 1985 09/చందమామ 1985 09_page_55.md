శివుడు ఆమె కోరిక తీర్చే ఆలోచనలో ఉండగా అక్కడికి కుమారస్వామి వచ్చి, పార్వతీ పరమేశ్వరులతో, తనకు కూడా గణాధిపత్యం ఇప్పించవలసినదని కోరాడు.

“నీకు దేవగణాల మీద ఆధిపత్యం ఇచ్చి ఉన్నాం గదా, రుద్రగణాల మీద అధికారాన్ని లక్ష్మీగణాధిపతులకు ఇద్దాం. అందుకు ఒప్పుకో,” అన్నాడు శివుడు.

అందుకు కుమారస్వామి ఒప్పుకోక, తనకు కూడా గణాధిపత్యం కావాలని మొండిగా పట్టుబట్టాడు.

అప్పుడు శివుడు కుమారస్వామికీ, లక్ష్మీగణాధిపతులలో పెద్దవాడికి ఒక పొటీ కల్పించాడు. ఆ ఇద్దరూ తమ తమ వాహనాల మీద వెళ్ళి, పుణ్యక్షేత్రాలు చూస్తూ, పుణ్యతీర్థాలలో స్పానాలు చేస్తూ, భూప్రదక్షిణం చేసి కైలాసానికి తిరిగి రావాలి. ఎవరు ముందుగా తిరిగివస్తే వారిది సర్వగణాధిపత్యం. ఇందుకు వాళ్ళు సమ్మతించారు.

శివుడు కుమారస్వామికి వాహనంగా నెమలిని ఇచ్చి, ఎలుక రూపంలో తన వద్ద ఉన్న గజాసురుణ్ణి లక్ష్మీగణాధిపతికి వాహనంగా ఇచ్చాడు. కుమారస్వామి పట్టరాని సంతోషంతో నెమలిని ఎక్కి మరుకుణమే రివ్వున ఆకాశంలోకి ఎగిరి పొయాడు.

లక్ష్మీగణాధిపతి పార్వతీవద్దకు వెళ్ళి. “అమ్మా, చూడు నాకు ఎంత అన్యాయం జరిగిందో! కుమారస్వామి బలవంతుడూ, అజానుబాహువూసూ. అతనికి నెమలిని వాహనంగా ఇచ్చారు. మేమంతా పాటి వాళ్ళము. నేను తల బరువూ, పాట్ట బరువూ పెట్టుకుని, ఎలుక మీద ఎలా ప్రయాణం చెయ్యగలను? ఇలాటి పరీక్ష పెట్టేకన్న మాకు అధికారం ఇచ్చేది లేదని చెబితే సరి పొయేది గదా!” అన్నాడు.

“నాయనా, మీ మామ అయిన విష్ణువును ఏదన్నా ఉపాయం అడుగు,” అని పార్వతీ లక్ష్మీగణాధిపతితో అన్నది.