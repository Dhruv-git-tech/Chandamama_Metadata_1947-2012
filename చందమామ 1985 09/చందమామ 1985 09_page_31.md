"రాణీ, నా సొత్తంటూ ఏమి లేనప్పుడు దాన్ని నేను పొగొట్టుకోవటం ఎలా జరుగు తుంది?" అన్నాడు మహాజనకుడు.

అయన కదిలి ఉత్తరద్వారంగుండా నగరం దాటి వెళ్ళాడు. రాణీ, ప్రజలూ అయన వెంటపడ్డారు. వారు తన వెంట రాకుండా చేయటానికి గాను అయన వెనక్కు తిరిగి ప్రజలతో, "ఈ నగరానికి అధిపతి ఎవరు?" అన్నాడు.

"మీరే మహారాజా!" అన్నారు ప్రజలు.

"అయితే ఈ గీత దాటినవారిని దండించండి!" అంటూ అయన తన దండంతో దారికి అడ్డంగా ఒక గీత గీసి ముందుకు వెళ్ళాడు. కొంతసేపు ఎవరూ గీత దాట

లేదు. కాని తన భర్త వెళ్ళిపొతున్నాడన్న ఆదుర్దాలో సీవలిదేవి గీత దాటి ముందుకు పరిగెత్తింది. వెంటనే ప్రజలు కూడా దాటారు.

త్వరలోనే రాణీ తన భర్తను కలుసు కుని, అయన కాళ్ళపై బడి, "ఈ ప్రజలను చూడండి. మీరు వెనక్కు తిరిగి రావాలని వారంతా కోరుతున్నారు! వారి కోరిక మన్నించండి," అన్నది.

"నేను వారందరినీ విసర్థించా ను. స్నేహితులనూ, చుట్టాలనూ, నా ఇంటినీ, దేశాన్ని—సమస్తాన్ని త్యజించా ను!" అన్నాడాయన.

"మీరు సన్యసిస్తే నా గతి ఏం కాను?" అన్నది రాణీ.