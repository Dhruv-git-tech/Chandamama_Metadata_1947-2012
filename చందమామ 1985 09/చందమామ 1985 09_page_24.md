అ మాటలు వింటూనే శ్రీపాలుడు ఉలికిక్కిపడ్డాడు. మరసటి రోజున అతను శీతలుడికి మాంత్రికుడి సింహాసనం చూసే ఏర్పాటు చేయించాడు.

బేతాళుడు ఈ కథ చెప్పి, "రాజా, శ్రీపాలుడి ప్రవర్తన గురించి, నీ అభిప్రాయం ఏమిటి? ఆ క్షణం వరకూ శీతలుడికి మాంత్రికుడి సింహాసనం చూసేందుకు సాయపడనివాడు, వాడు ఉక్రోషంగా అన్నమాటలు విని, ఎందుకు మారిపొయాడు? ఈ సందేహానికి సమాధానం తెలిసి కూడా చెప్పకపోయావో, నీ తల పగిలిపొతుంది," అన్నాడు.

దానికి విక్రమార్కుడు, "శ్రీపాలుడి వంటి మనస్తత్వం గలవాళ్ళు చాలా అరుదు. అలాంటివాళ్ళు, తమ బతుకు తెరువేదో తాము చూసుకోవాలి తప్ప, యితరుల విషయాల్లో జోక్యం కలిగించుకో కూడదను కుంటారు. అనుకోవడమే కాక—అలా ప్రవర్తిస్తున్నామన్న నమ్మకం కూడా వాళ్ళకుంటుంది. శీతలుడు

మాంత్రికుడి సింహాసనం చూసేందుకు శ్రీపాలుడి సాయమడిగినప్పుడు, అది అతరుల వ్యవహారాల్లో జోక్యం కలిగించు కోవడం అవుతుందని, అందుకు నిరాకరించాడు. అంటే—తనకున్న పలుకుబడిలో అతడికి నమ్మకం లేదు. కాని, శీతలుడు కోపం కొద్దీ అన్నమాటలు వినగానే, అతడికి తన పలుకుబడిని యితరులకు సాయం జేయడానికి కాక, వాళ్ళకు నష్టం కలిగించడానికి ఉపయోగిస్తున్నట్టు అర్థమై పోయింది. రాజు దగ్గిరా, మంత్రి దగ్గిరా తనకున్న పలుకుబడిని ఉపయోగించే అతడు, శీతలుడి కోరిక నెరవేరకుండా అడ్డుకు న్నాడు. శీతలుడి పట్టుదల శ్రీపాలుడికి తన నిజరూపాన్ని కళ్ళకు కట్టినట్టు చూపింది. అ కారణం వల్లనే, అతడు మనసు మార్చుకుని శీతలుడికి సాయపడ్డాడు," అన్నాడు.

రాజుకు ఈ విధంగా మౌనభంగం కలగ గానే, బేతాళుడు శంతో సహా మాయమై, తిరిగి చెట్టెక్కాడు. —(కల్పితం)