సహించలేను. ఈ తంబుర అచ్చంగా నాదే ఐతే, ఇప్పుడే అమెను విడిపించేస్తాను," అని తన హృదయంలోని అవేదన వెలిబుచ్చాడు.

"అమెను వదిలేస్తివంటే నీవింక దివ్య గానం చెయ్యలేవు. అమె దానిలోపల ఉన్నంతసేపే నీవు చేసే గానం దివ్యంగా వుంటుంది. అ గానానికి తన్మయత్వం పొంది, లోకమంతా నీ పాదాల దగ్గర వుంటుంది. అమెను వదిలేసినప్పటికీ, నువ్వు తంబుర మీద పాడవచ్చు. అయితే అ పాట బిచ్చగాళ్ళు పాడే పాటలాగే వుంటుంది. దివ్యగానం వల్ల కీర్తి, ఐశ్వర్యం, అధికారం అన్నీ వస్తువి. కాదంటే దారిద్యంలో ఓలలాడుతావు. కనుక, ఏ మార్గం కావాలో కోరుకో," అన్నాడు మాంత్రికుడు.

అప్పుడు పిల్లవాడు, "తాతా! దేవ కన్యని నేను బంధించి వుంచలేను," అంటూ తంబుర తీసి, నేలని వేసి కొట్టాడు.

తంబుర ముక్కు ముక్కలయింది. అందులోనించి ఒక దేవకన్య ఎగిరి బయటికి వచ్చింది.

"నాయనా! నీవు మంచి హృదయం కలవాడవు. నన్ను బంధం నుండి విడిపించావు. చాలా సంతోషించాను. ఈ తంబుర లోపల ఇంక నేనుండను. నా మహిమవల్ల ఇంతవరకూ నువ్వు చేస్తూ వచ్చిన దివ్య గానం ఇక ముందు చెయ్యలేవు. అయితే, నీ వద్దకు వచ్చి, దివ్యగానం చేస్తూ వుంటాను. అది నువు రాసుకుని గ్రంథస్థం చేసి, లోకానికి అందించు. గొప్ప కీర్తి వస్తుంది," అని చెప్పి అదృశ్యమయింది.

మాంత్రికుడు చిరునవ్వు నవ్వుతూ, పగిలిపోయిన తంబుర ముక్కలను ఏరి దగ్గరగా చేర్చి అతికించివేసి, ఎప్పటిలాగ దానిని పిల్లవాని కచ్చాడు.

"మనమడా! నీ త్యాగానికి, సాహసానికి మెచ్చాను. ఇదిగో తంబుర తీసుకో. సుఖంగా వుండు," అని వాని చేతి కిచ్చి మాయమయ్యాడు మాంత్రికుడు.