రాజు సీవలీదేవి కేసి తిరిగి, “అ పిల్ల అన్న మాట విన్నావా ? రెండవది అనర్థం! నేను నిన్ను వెంట రానిస్తే ఈ పిల్ల చెప్పిన నీతిని తప్పినవాణ్ణవుతాను !” అన్నాడు.

రాణీ తల వంచుకుని తన భర్తను ముందుకు సాగి వెళ్ళనిచ్చింది. కాని మరుకుణమే అమెకు దుఃఖం పొంగి వచ్చింది. వెంటనే అమె పరిగెత్తి తన భర్తను కలు సుకుని అయనతోబాటు నడవసాగింది. వారు కొంత దూరం నడిచి ఒక కమ్మరి కొలిమి దగ్గిరికి వచ్చారు.

అక్కడ కమ్మరి బాణం తయారు చేస్తున్నాడు. బాణం సూటిగా ఉన్నదో లేదో చూడటాని కతను బాణాన్ని తన కంటికి ఎదురుగా పట్టుకుని రెండవ కన్ను మూసుకున్నాడు.

“నాయనా, చూడటానికి నీకు రెండు కళ్ళుండగా ఒకదాన్ని మూస్తా వెందుకు?” అని రాజు కమ్మరిని అడిగాడు.

“రెండు కళ్ళూ తెరిస్తే సూటి తెలుస్తుందా, బాబూ? బాణం వంకర

లేకుండా ఉందో లేదో చూడాలంటే ఒక కన్నుతోనే చూడాలి. రెండవది అనర్థం!” అన్నాడు కమ్మరి.

“విన్నావా, దేవీ?” అన్నాడు మహాజనకుడు తన భార్యతో. తన భర్త ఇక తనకు దక్కడని సీవలీదేవికి తెలిసి పోయింది. అ బాధతో అమె స్పృహ తప్పి పడిపోయింది. అ సమయంలో మహాజనకుడు అరణ్యంలో ప్రవేశించి ఎలో వెళ్ళిపోయాడు.

త్వరలోనే పరివారం వచ్చింది. మూర్ఛపోయిన రాణి ముఖం పై నీరు చల్లి మూర్ఛతేర్చారు. అమె మౌనంగా మిథిలానగరానికి తిరిగి వెళ్లి, తన కుమారు దైన దీర్ఘాయువు ను రాజ్యాభిషిక్తుణ్ణి చేసింది.

అమె తిరిగి రాజభవనంలో అడుగు పెట్టలేదు. తోటలో ఒక పర్ణశాల కట్టుకుని సన్యాసినిలాగా జీవించింది.

మహాజనకుడు హిమాలయాలకు వెళ్ళి తపస్సు చేసి సిద్ధి సంపాదించాడు.