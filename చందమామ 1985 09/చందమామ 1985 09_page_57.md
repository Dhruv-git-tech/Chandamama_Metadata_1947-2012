తలుపులు అలా తెరుచు కోగానే,
“అమ్మా,ఒక్క ముద్ద పెట్టించరణమ్మా!”
అన్న కేక పనివాడికి వినిపించింది.

ఎదురుగా గజగజ వణికించే చలిలో,
ఒక యాచకుడు నిలబడిపున్నాడు. వాడు
చిన్న అంగవస్త్రం కట్టుకుని వున్నాడు.
అది తప్ప, వాడి శరీరం మీద మరే
అచ్ఛాదనాలేదు. చేతిలో మట్టిచిప్ప ఒకటి
వున్నది. విశేషమేమంటే—అంత చలి
లోనూ వాడేమాత్రం వణకడం లేదు.

ఇది చూసి పనివాడు లోపలికి వెళ్ళి.
జితేంద్రుడితో, “అయ్యా. మనకిక వైద్యుడి
అవసరం లేదు. ఒక మహాయోగి మన
ఇంటి గుమ్మం ముందేనిలబడి వున్నాడు!

ఆయన మహిమ ఎంత గొప్పదంటే—
ఇంత చలిలోనూ ఆయన రవంత కూడా
వణకడం లేదు,” అని చెప్పాడు.

ఈ విడ్డూరం విని జితేంద్రుడు తనూ
వీధి గుమ్మం వద్దకు వెళ్లాడు. యాచకుడు
వట్టిచేతులతో వచ్చిన జితేంద్రుణ్ణి చూసి,
నిరుత్సాహంగా, “అయ్యా, అకలిబాధ
భరించలేకుండా వున్నాను. పిడికెడు
మెతుకులు పెట్టించండి,” అన్నాడు.

జితేంద్రుడు వాడికేసి పరీక్షగా చూస్తూ,
“నా తండ్రి భరించరాని చలిజ్వరంతో
బాధపడుతున్నాడు. ఆయన బాధ తగ్గించా
వంటే, పిడికెడు మెతుకులేం కర్మ, నీకు
కడుపునిండా తృప్తిగా భోజనం పెట్ట
గలను,” అన్నాడు.

అందుకు యాచకుడు దీనంగా,
“అయ్యా, తిండికోసం అటువంటి షర
తులు పెట్టకండి. నాకు వైద్యం రాదు.
మామూలు బిచ్చగాణ్ణి,” అన్నాడు.

జితేంద్రుడు ఒకక్షణం ఆలోచించి,
“పొనీ, పక్కవీధిలో వున్న వైద్యుడింటికి
వెళ్ళి మందు తెచ్చి పెట్టగలవా ?” అని
అడిగాడు యాచకుణ్ణి.

“నా కప్పుడు ఒంట్లో బొత్తిగా ఓపిక
లేదు. కాసినిమెతుకులు తింటే తప్ప
కదలలేను,” అంటూ యాచకుడు ఉన్న
చోటునే కూలబడ్డాడు.