శార్వతి విష్ణువు వద్దకు వెళ్ళి, “అన్నా. నా భర్తను గజాసురుడు లింగరూపంలో తన హృదయంలో దాచుకున్నాడు. నువు అయనను తిరిగి కైలాసానికి చేర్చాలి,” అని ప్రార్థించింది.

విష్ణువు అలాగే చేస్తానని మాట ఇచ్చాడు. శివుడు కైలాసానికి తిరిగి వచ్చే దాకా గణపతు లందరిలోకీ పెద్దవాణ్ణి కైలాసాన్ని. పార్వతినీ సంరక్షించటానికి ఏర్పాటు చేసి, విష్ణువు రుద్ర, వీరభద్ర గణాలతో బ్రహ్మావద్దకు వెళ్ళాడు. దేవేంద్రుడు మొదలైనవారు కూడా పచ్చి విష్ణువు తలపెట్టిన పని గురించి విన్నారు.

తరవాత అందరూ మారు రూపాలు ధరించి రుద్రగణాలతో సహా శోణితపురం

వెళ్ళారు. నంది గంగిరెద్దుగా మారాడు. మిగిలిన వాళ్ళంతా వివిధ వాద్యాలు వాయించేవాళ్ళ వేషాలు ధరించారు. విష్ణువు ఎద్దును అడించేవాడుగా మారాడు. వాళ్ళందరూ శోణితపురం వీధులలో తిరుగుతూ, గంగిరెద్దును అడిస్తూ, శివ స్తోత్రాలు చేస్తూ వచ్చారు.

గంగిరెద్దు అద్భుతంగా మనుషులు చెప్పినట్టు చేస్తున్నదని విని, గంగిరెద్దుల వాళ్ళను గజాసురుడు తన సభకు పిలిపించాడు. గంగిరెద్దు పాటకు తగినట్టుగా నృత్యం చేసింది. వాళ్ళు పాడే పాటలన్నీ శివస్తోత్రాలు. ఆ స్తోత్రాలకు పొంగి, గజాసురుడి గుండెలో ఉన్న శివలింగం పెరగసాగింది.