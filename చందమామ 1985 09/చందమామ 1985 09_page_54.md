పార్వతి విష్ణువుతో, ''అన్నా. శివుడు నిష్కారణంగా నా కొడుకులైన లక్ష్మి గణాల వారిని చంపాడు. వాళ్ళను బతికించి, వాళ్ళకు తగిన అధికారాలను ఇస్తేగాని నా విచారం తీరదు,'' అన్నది.

త్రిమూర్తులతో శివుడు, గజాసురుడికి తాను ఇచ్చిన పరాల మాట చెప్పాడు. తన తల పూజనీయంగా ఉండాలనీ, తన చర్మాన్ని శివుడు ధరించాలనీ గజాసురుడు శివుణ్ణి కోరి ఉన్నాడు.

అందుచేత లక్ష్మిగణాలకు అధిపతి అయిన వాడి శరీరాన్ని సభకు తెప్పించి, రుద్రగణాలను పంపి గజాసురుడి తల తెప్పించి, దాన్ని లక్ష్మిగణాధిపతి శరీరానికి అతికించారు. వెంటనే లక్ష్మిగణాధిపతి నిద్దలేచిన వాడిలాగా లేచి నిలబడి పార్వతికీ, విష్ణువుకూ నమస్కారం చేశాడు. అదే విధంగా మిగిలిన ఇరవై మంది గణాధిపతుల మొండాల కూ ఏనుగు తలలు తగిలించారు. వెంటనే వారు కూడా బతికారు. లక్ష్మిగణాల వాళ్ళు ఈ విధంగా సజీవులు కాగానే పార్వతీదేవి పరమానందం చెందింది.

ఆ అనంద సమయంలో విశ్వదర్శి అనే ఉపబ్రహ్మ సభలో లేచి నిలబడి, ''శిపార్వతులారా, నా కుమా రైలైన జయలక్ష్మి మొదలైన వాళ్ళను లక్ష్మి గణాధిపతులకు ఇచ్చి పెళ్ళి చేదామను కుంటున్నాను,'' అన్నాడు.

ఈ మాటకు అందరూ సంతోషించారు. బ్రహ్మ తానే పురోహితుడుగా ఉండి, విశ్వదర్శి కూతుళ్ళను గణాధిపతులకు పెళ్ళి చేశాడు. గణాధిపతులలో లక్ష్మి గణపతి పెద్దవాడు. అతని భార్య జయలక్ష్మి.

ఇరవైఒక్క మంది గణాధిపతులకూ, విశ్వదర్శి అనే ఉపబ్రహ్మ కుమార్తెలకూ పెళ్ళి జరిగిపోగానే పార్వతి శివుడితో, ''పరమేశ్వరా, నా కొడుకులకు అధి కారాలిచ్చి. గజాసురుడికి ఇచ్చిన పరం సార్థకం చెయ్యండి.'' అన్నది.