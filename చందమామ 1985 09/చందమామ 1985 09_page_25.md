చిత్తశుద్ధి

విశాఖదత్తు డనే రాజు కొన్నాళ్ళు అనారోగ్యంతో బాధపడి కోలుకోసాగాడు. ఒకనాటి సాయం కాలం నగర ప్రముఖులు కొందరు రాజుగారిని పరామర్శించడానికి వచ్చి, వాళ్ళు రాజుగారి ఆరోగ్యం కుదుటపడాలని దేవాలయాలలో జరిపిన పూజాప్రసాదాలను ఆయనకు అందజేశారు.

ఆ నమయంలో రాజభటనులు అడ్డుపడి వారిస్తున్నా వినకుండా, ఒక పశువుల కాపరి రాజు దగ్గరికి పరుగెత్తుకుంటూ పచ్చి, భుజాన వేలాడుతున్న మూటను తీసి రాజుగారికి అందిస్తూ, “ప్రభూ, నన్ను గోపన్న అంటారు. ఇక్కడికి ఆమడదూరంలో ఉన్న మైదానంలో తమ గోవులను కాస్తూ ఉంటాను. తమకు ఒళ్ళు సుస్తీ చేసిందని తెలిసి, మా ఊరి పొలేరమ్మ గుడిలో పొంగలి నై వేద్యం పెట్టి తీసుకువచ్చాను. ఆ తల్లి ప్రసాదం తింటే, ఎలాంటి బబ్బయినా ఇట్టే నయమై పోతుంది,” అన్నాడు.

రాజు ఆ మూటను విప్పగానే, అందులో నుంచి వచ్చిన వాసనకు, అక్కడ ఉన్న ప్రముఖులందరూ ముక్కులు మూసుకున్నారు. రాజు మాత్రం, చిరునవ్వుతో తన కంఠహారాన్ని తీసి గోపన్న మెడలో వేశాడు!

పక్కనే ఉండి ఇదంతా చూస్తూన్న రాజుగారి బాల్యమిత్తుడు, “మహారాజా, కంపు కొడుతున్న ఆ ప్రసాదాన్ని తెచ్చిన ఆ పశువులకాపరిని అంత మనంగా సత్కరించారేమిటి ?” అని అడిగాడు ఆశ్చర్యంగా.

“అది కంపుకొడుతున్నా, దానిని తింటే నా ఆరోగ్యం కుదుటపడగలదన్న ఆశతో, ఇంత దూరం నడిచి వచ్చిన అతని చిత్తశుద్ధి, ప్రతిఫలాపేకలేని ఆప్యాయత అనుపమానమైనవి!” అన్నాడు విశాఖదత్తుడు. —కమలిని.