మీద భోగేంద్రుడికి పని చేసింది. అయన సుఖంగా నిద్రపోయాడు.

ఈలోగా జితేంద్రుడి భార్య, యాచ కుడికి కడుపునిండా భోజనం పెట్టింది. భోజనం అయ్యాక ఆమె, వాణ్ణి, “నీకు పాలు పితకడం వచ్చా?” అని అడిగింది.

“వచ్చు, తల్లి!” అన్నాడు వాడు.

జితేంద్రుడికి రెండు పాడి అవులూ, రెండు పాడి గేదెలూ వున్నవి. చలి తీవ్రత కారణంగా ఇంట్లో పనివాళ్ళు, రాత్రిళ్ళు పశువుల పాకలోకి వెళ్ళి పాలు తీయడం మానేశారు.

జితేంద్రుడి భార్య, యాచకుడికి పాల చెంబూ, పెద్ద బిందే యిచ్చి, “అయితే, పాలు తీసి పట్టుకురా!” అన్నది.

యాచకుడు వెంటనే చెంబూ, బిందే తీసుకుని పశువులపాకలోకి వెళ్ళి, పాలు పితికి తీసుకువచ్చాడు. ఇందుకు జితేం ద్రుడి భార్య ఎంతగానో సంతోషించింది. ఇంటిల్ల పాదీ తమకు చలిబెడద తీరి పొయిందనే అనుకున్నారు. ఎందుకంటే, అంత చలిలోనూ బయట కావలసిన ఏపనైనా, యాచకుడు చేసి పెడుతున్నాడు.

యాచకుడికి నడవాలో ఒక చాప వేసి పడుకోమని చెప్పారు. వాడు పడుకోబోతూ, “కప్పుకునేందుకేమైనా వుంటే, ఇవ్వం డమ్మా!” అన్నాడు.

“దొడ్డో అరవేసిన కంబళి వున్నది. వెళ్ళి తెచ్చుకో.” అన్నది జితేంద్రుడి తల్లి.