వాడు నడవాలోంచి బయిటికీ వెళ్ళు బోతూండగా, రివ్యు మంటూ చలిగాలి తగిలింది. వాడు కంగారుగా వెనకుక్కు తిరిగి, “అమ్మా, బయట చలిగా వున్నది. ఇంట్లో వేరే కంబళ్ళు లేవా?” అని అడిగాడు.

యాచకుడి మాటలు విని అందరూ తెల్లబోయారు. జితేంద్రుడు ఆశ్చర్యంగా వాణ్ణి, “నీకు చలి వేస్తుందా?” అని అడిగాడు.

“అదేమిటి, బాబూ! మనిషన్నవాడికి చలి తెలియకుండా వుంటుందా?” అన్నాడు యాచకుడు.

“అయితే, మరి వైద్యుడి వద్దకు వెళ్ళినప్పుడూ, పాలు తీసేందుకు పోయి నప్పుడూ, నీకు చలి తెలియలేదా?” అన్నాడు జితేంద్రుడు.

“ఏమో, బాబూ! రెండు రోజులుగా నాకు బొత్తిగా తిండి దారకలేదు. అకలి బాధ తప్ప మరొకటి, నాకు తెలియదు. బయట చలిగా వున్నదో లేదో కూడా, నేను గుర్తించలేదు. ముందు నా అకలి తీరాలి. అకలి తీరాలంటే, వెళ్ళి అడుక్కోవాలి. చలి, చలి అని కూర్చుంటే కడుపు నిండదుకదా!” అన్నాడు యాచకుడు.

“అయితే, మరి పాలెలా తీయగలి గావు?” అన్నాడు జితేంద్రుడు.

“అందులో ఆశ్చర్యమేముంది, బాబూ! అమ్మగారు నాకు కడుపునిండా తిండి పెట్టి, నా అకలి తీర్చారు. అ అమ్మ ఏమి