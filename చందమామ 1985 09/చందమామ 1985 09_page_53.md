వాళ్ళు లక్ష్మిగణాల వాళ్ళతో కయ్యానికి దిగారు. కోలాహలం జరిగింది.

ఈ కోలాహలం విని పార్వతి పరిచారిక ఒకతె వచ్చి చూసి, పార్వతి వద్దకు వెళ్లి, “లక్ష్మిగణాలవాళ్ళూ, రుద్రగణాల వాళ్ళూ కొట్టుకుంటున్నారు,” అన్నది.

రుద్రగణాలవాళ్ళ ప్రవర్తనకు కోప గించి పార్వతి లక్ష్మిగణాలవాళ్ళకు సహా యంగా దేవగణాలవాళ్ళను పంపింది. లక్ష్మిగణాలూ, దేవగణాలూ ఏకమై రుద్రగణాలవాళ్ళను చావగొట్టి తరిమేశాయి.

లక్ష్మిగణాలవాళ్ళ చేతుల్లో ఒడి పారి పోయిన రుద్రగణాలవాళ్ళు, శివుడి దగ్గి రకు వచ్చారు. అక్కడ ఉన్న నారదుడు,

"పార్వతిద్వారాపాలకులకు ఇంతపాగరా? శివుడి అజ్ఞనే ధిక్కరిస్తారా?" అన్నాడు.

తన భృత్యులు దెబ్బలు తిన్నందుకే మండిపొతున్న శివుణ్ణి నారదుడి మాటలు మరింత రెచ్చగొట్టాయి. ఆయన తన త్రిశూలాన్ని పంపి లక్ష్మీగణాల వాళ్ళ తలలు నరికించేశాడు. తన ముద్దుల కొడుకుల తలలు తెగిపోయినందుకు పార్వతి విచారంలో మునిగిపోయింది.

పార్వతీదేవి ద్వారంపద్ద ఇప్పుడెవరూ అడ్డేవారు లేరు. అందుచేత శివుడు బ్రహ్మ విష్ణులను వెంటబెట్టుకుని పార్వతి ఇంటికి వచ్చాడు. అప్పటికే తలంటి పొసుకుని, శృంగారించుకుని, గృహదేవతలను పూజించిన పార్వతి, లక్ష్మీగణాల చావుకు విచారంలో మునిగి ఉండటంచేత వచ్చిన వారిని గౌరవించలేదు.

శివుడు పార్వతి విచారాన్ని పొగొట్టుదా కుని పార్వతిని సమీపించాడు. కాని పార్వతి శివుడికేసి చూడనన్నా లేదు.

అప్పుడు విష్ణువు పార్వతిని సమీపించి, “చెల్లీ, గజాసురుడు చచ్చినందుకు మూడు లోకాలూ ఆనందంలో మునిగి ఉండగా నువు విచారంలో మునిగి ఉండ టానికి కారణమేమిటి? నీకు వచ్చిన కష్టమేమిటో చెప్పు, నేను తీర్చుతాను,” అన్నాడు.