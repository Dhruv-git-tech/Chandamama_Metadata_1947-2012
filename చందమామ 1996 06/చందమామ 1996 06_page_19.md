దురదృష్టవశాత్తు రారాజుకూ, ప్రతాపుడికీ
మధ్యనేతీప్రమైన అభిప్రాయభేదం వచ్చింది.
ఇద్దరూ మాటకు మాట అనుకున్నారు.
ఇంకేముందీ? మిగిలిన యోధులు కూడా
రెండు జట్లుగా చీలిపోయి, ఆ అన్నదమ్ములలో
ఎవరో ఒకరి పక్ష మయ్యారు. మర్పాడు
ఉదయం సగం మందిమి పడవలలో ఎక్కి
ప్రతాపుడి వెంట బయలుదేరాం; మిగిలిన
సగంమంది రారాజు వెంట దేవతల
“నారాధించడానికి ఉండి పోయారు. మేము
దెనెడోస్ చేరగానే మీ నాన్న వెనక్కు తిరిగి
పోతానన్నాడు. అతని వెంట కొందరు
బయలుదేరారు. నేనూ, దేవమయుడూ,
మరికొందరూ సూటిగా ఇళ్ళకు చేరుకున్నాం.

ఇదే జరిగింది. నాయనా, నాకు మిగిలినవారి
సంగతి తెలియదు. వజ్రకాయుడి కొడుకు
నవయోధుడూ, అతని అనుచరులూ క్షేమంగా
చేరారని విన్నాను. మరికొంతమంది కూడా
వారి వారి దేశాలకు క్షేమంగా చేరుకున్నట్టు
తెలిసింది.

రారాజు స్వదేశానికి చేరుకోవడమూ,
అజబలుడు రారాజు భార్యతో కుట్ర చేసి,
ఆయనను దారుణంగా హత్య చేయడమూ
నువ్వు వినే ఉంటావు. రారాజు కొడుకు
గట్టివాడు. అవకాశం సంపాదించి అజబలుణ్ణి
చంపేసి తన తండ్రి హత్యకు పగతీర్చు
కున్నాడు.”

ధీరమతి నవద్యోతుడితో, “అతను ఎంత
అదృష్టవంతుడు! మా అమ్మను పెళ్ళాడే
ఉద్దేశంతో మా ఇంట తిష్ట వేసి మా కొంప
గుల్ల చేస్తున్న దుర్మార్గులపై నేనెప్పుడు పగ
తీర్చుకుంటానో గదా!” అన్నాడు బాధగా
నిట్టూర్చుతూ.

“అవును, నాయనా, మీ ఇంట చేరిన
దుర్మార్గుల సంగతి నేనూ విన్నాను. నువ్వు
వారిని ఎందుకు సహిస్తున్నావు? అందరూ
నీకు శత్రువులేనా? అయినా ఆ బుద్ధిమతి
దేవి అనుగ్రహం నీపై ప్రసరిస్తే మీ నాన్నలాగే
నువ్వు కూడా శత్రువులనందరిని నిర్మూలించ
గలుగుతావులే!” అన్నాడు నవద్యోతుడు.

వారు మాట్లాడుతూ ఉండగానే పాట్టు
వాలింది. ధీరమతి తన నౌకకు తిరిగి పోవ