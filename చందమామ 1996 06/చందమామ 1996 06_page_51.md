దుర్యోధనుడు ద్రౌపదితో, “నావల్ల ఏతప్పూ లేదు. భీమార్జున నకుల సహదేవులు తమకు ధర్మరాజు ప్రభువు కాదని చెప్పితే నీకు దాస్యం ఉండదు,” అన్నాడు.

అప్పుడు అర్జునుడు, “ధర్మరాజు మా కందరికీ ప్రభువన్నది నిజమే. కాని ఆయన తానే ఓడిపోయాక ఎవరికి ప్రభువో కౌరవులు చెప్పాలి,” అన్నాడు.

ఆ సమయంలో అనేక ఉత్సాహాలు కలిగాయి. అది చూసి భయపడి ధృతరాష్ట్రుడు, “ఒరే దుర్యోధనా! దుర్మార్గుడా! ద్రౌపదిని సభకెందుకు బలవంతంగా తెచ్చావురా? పాండవుల మీద నీకి పగ దేనికి? ఏమిటి అన్యాయం?” అని కొడుకును మందలించి, ద్రౌపదిని దగ్గరకు పిలిచి, “అమ్మా, నా కోడళ్ళలో నువ్వే చాలా ఉత్తమురాలివి. నీకేమి కావాలో కోరుకో తల్లీ!” అన్నాడు ఎంతో ఆప్యాయంగా.

ద్రౌపది పాండవులకు వెంటనే దాస్య విముక్తీ, వారి ఆయుధాలు వారికి తిరిగిఇవ్వ టమూ కోరింది.

“ఆహా, ఈనాటికి పాండవులను ఒక ఆడది ఉద్ధరించింది!” అని కర్టుడు వెటకారం చేశాడు.

భీముడు రౌద్రాకారం ధరించి, శత్రువుల సందరినీ ఆ క్షణమే నిర్మూలిస్తాననిముందుకు ఉరికాడు.

అతికష్టం మీద అర్జునుడూ, ధర్మరాజు అతనిని శాంతింపజేశారు.

తర్వాత ధర్మరాజు ధృతరాష్ట్రుణ్ణి, “రాజా, మాకేమి ఆజ్ఞ?” అని అడిగాడు.

“నాయనా, నువ్వూ, నీ తమ్ములూ ఇంద్ర ప్రస్థానికి వెళ్ళి హాయిగా రాజ్యం ఏలుకోండి. స్నేహపూర్వకంగా జూదం ఆడదామంటే సరే నన్నాను. ఆపకపోవటం నాది పారపాటే. మునలి వాళ్ళమైన నన్నూ, గాంధారినీ చూసి నా కొడుకులు చేసిన దుష్కార్యాలను మరిచి పోండి. నీకూ, నీ తమ్ములకూ శుభం కలుగు గాక!” అన్నాడు ధృతరాష్ట్రుడు.

పాండవులు పెద్దలందరి వద్దా సెలవు తీసుకుని ద్రౌపదితో సహా ఇంద్రప్రస్థానికి తిరిగి వెళ్ళిపోయారు.