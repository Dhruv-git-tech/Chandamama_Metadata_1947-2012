మనదేశపు ఋషులు:
కశ్యపుడు - ఆస్తీకుడు

ఒకానాకప్పుడు భూమి మీద సర్పభయం ఎక్కువగా ఉండేది. అప్పటి ప్రజలు పంటలకని నమ్ముకున్న పాలాలలోనూ, నదీ జలాలలోనూ, తటాకాలలోనూ పాములు ఎక్కువయ్యాయి. ఇక అడవుల సంగతి సరేసరి. అందువల్ల భూమి మీద మానవజాతి ఉనికికి అవద వాటిల్లింది!

ఆ ఆపదను గుర్తించిన కశ్యపుడనే ఋషి ధ్యాన నిమగ్నుడై పుండి, దైవబలంతో కొన్ని మంత్రాలను రచించాడు. ఆ మంత్రాల మహిమతో పాములబెడద తగ్గించాడు. పాము కాటును నయం చేసే విషయైద్యం కనుగొన్నాడు. అన్నిటి కన్నా మించి తన తపోబలంతో సర్పాలను అదువు చేసే మానసాదేవి అనే దేవతను సృష్టించాడు.

మానసాదేవి, జరత్కారుడనే మరొక ఋషిని వివాహమాడింది. వారికి ఆస్తీకుడనే కుమారుడు కలిగాడు. అతడు బాల్యం నుంచే విష్ణుభక్తి తత్ప రుడుగా పేరుగాంచాడు.

పరీక్షత్తు రాజు ఒకనాడు వేటకు వెళ్ళి. అడవిలో కళ్ళు మూసుకుని తపస్సు చేసుకుంటూన్న సమీకుడనే ముని మెడకు, ఉత్సాహం కొద్దీ చచ్చిన పామును చుట్టి వచ్చాడు. ఆ చర్యకు ఆగ్రహం చెందిన సమీకముని కుమారుడు - ఆ దుష్కార్యానికి పాల్పడిన రాజు ఏడవరోజులోగా పాముకాటుతో మరణిస్తాడని శపించాడు. విషయం గ్రహించిన రాజు ఎటువంటి పామూ తన దరిదాపులకు రాకుండా కట్టుదిట్టమైన జాగ్రత్తలు తీసుకున్నాడు. కాని ఏడవరోజు సూర్యాస్తమయ సమయంలో రాజు తినడానికి ఒక పండును, కోశాడు. ఆ పండులోపల పురుగు రూపంలో ఉన్న పాము క్షణంలో పెద్దదై పరీక్షత్తును కాటేసింది. ముని కుమారుడి శాసం ఫలించింది. ఆ పాము తక్షకుడనే సర్పరాజు!

తక్షకుడి చర్యకు ఆగ్రహం చెందిన పరీక్షత్తు కుమారుడు జనమేజయుడు ప్రపంచంలో పాములే లేకుండా సర్వనాశనం చేయాలని ప్రతిన బూనాడు.

ఋషులను సంప్రదించాడు. వారి సలహా ప్రకారం సర్పయాగం ప్రారంభించాడు. ఋషుల నుంచి వెలువడిన శక్తివంతమైన మంత్రాల మహిమ కారణంగా ఎక్కడెక్కడి నుంచో వేలాది పాములు చచ్చి యజ్ఞగుండంలో వడి అగ్నిజ్వాలలకు అహతయ్యాయి.

దానిని చూసి భయపడిపోయి తక్షకుడు దేవేంద్రుడి సింహాసనం కింద దాక్కున్నాడు. ఋషుల మంత్ర మహిమకు దేవేంద్రుడి సింహాసనం, దేవేంద్రుడితో సహా యజ్ఞగుండం కేసి రాసాగింది. తక్షకుడు ఆ సింహాసనాన్ని చుట్టుకున్నాడు!

ఆ సమయంలో ఆస్తీకుడు జనమేజయ మహారాజును సందర్శించి, తన విద్యా వివేకాలతో ఆయనను మెప్పించి, సర్పయాగం ఆపే విధంగా చేశాడు. తక్షకుడు ప్రాణాలతో పారిపోయాడు. మరి కొన్ని పాములు కూడా తప్పించుకున్నాయి.

ఆస్తీకుడు సర్పజాతి నశించిపోకుండా కాపాడినవాడు కాబట్టి, భక్తితో ఆయనపేరును తలుచుకున్న వారికి సర్పభయం ఉండదని చెబుతారు!