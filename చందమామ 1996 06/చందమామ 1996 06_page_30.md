దమనకుడు చిరాకు పడి, మనం వ్యాపారంలోభాగస్వాములం. పెట్టుబడి నాది. లాభాలు చెరిసగం. ఆ ఒప్పందం మారదు. నువ్వు వ్యాపారం చేసినంతకాలం లాభంలో నాకు వాటా ఇస్తూండవలసిందే,” అనిఖచ్చి తంగా చెప్పాడు.

“మన ఒప్పందంలోని మోసం నా కిప్పుడర్థ మైంది. అదృష్టం కొద్దీ అప్పుడు పత్రాలు రాసు కోలేదు. కాబట్టి మన ఒప్పందానికి సాక్ష్యంలేదు. ఇక మీదట నేను మీ మొహంచూడను. మీరు నాతో మాట్లాడకండి,” అన్నాడు ధనదత్తుడు.

“అయితే ఇక మీదట నీకు జరిగే కష్ట నష్టాల బాధ్యత నాది కాదు!” అన్నాడుదమన కుడు.

ధనదత్తుడు మారుమాట్లాడకుండా, అలా వీధిలోకి వచ్చాడో లేదో అరటిపండు తొక్క మీద కాలువేసి జారి పడ్డాడు. ఎవరో వాణ్ణి వైద్యుడి దగ్గరకు చేర్చారు. వైద్యుడు వాడి కాలి బెఱుకు పోయేలా పనరు పూసి, “కరటక, దమనకులకు వాక్యుద్ధి వుంది. అది ఈ రమణపురానికే పరిమితం. కాబట్టి నువ్వు వెంటనే ఊరు విడిచిపో!” అని సలహా ఇచ్చాడు.

ధనదత్తుడు వెంటనే ఊరువిడిచి, సూర్యా పురం వెళ్ళి తండ్రికి జరిగినదంతా చెప్పి, “కరట కుడు, దమనకుడు ఇద్దరికిద్దరూ స్వార్థ పరులు, దుష్టులు. ఇద్దరూ నన్ను శపించారు,” అన్నాడు.

వెంటనే విశ్వదత్తుడు, “నీ తెలివి ఏ పాటిదో నాకు తెలిసిపోయింది. నువ్వు వ్యవసాయానికో, పశుపోషణకో తప్ప వ్యాపారానికి పనికిరావు!” అన్నాడు

బేతాళుడు ఈ కథ చెప్పి, “రాజా, విశ్వ దత్తుడు కొడుకును వ్యాపారానికి పనికి రావనడం అనాలోచితం, తొందరపాటు నిర్ణయం కాదా? ధనదత్తుడు స్వానుభవం ద్వారా కరటక దమనకులిద్దరూ స్వార్థపరులూ, దుష్టులూ అని తెలుసుకున్నాడు. వాడి వల్ల తమకు ప్రయోజనం లేదని తెలుసుకున్న మరుక్షణాన, ఇద్దరూ వాణ్ణి శపించారు. కానీ, విశ్వదత్తుడి అభిప్రాయంలో, వాళ్ళల్లో ఒకడు మంచివాడన్న సూచన కానవస్తున్నది.