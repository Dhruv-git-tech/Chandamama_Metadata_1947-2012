చెప్పి, “ఇర్తతకూ తమ రెవరో తెలుసుకో వచ్చునా?” అంటూ మర్యాదగా ప్రశ్నించాడు.

ఆ ప్రశ్నకు శేషయ్య కాస్త దీనంగా, “మేం పారుగూరు వాళ్ళం. కాస్త ఇబ్బందుల్లో ఉండి, శెట్టిగారి దర్శనం కోసం వచ్చాం,” అన్నాడు.

అది విని ఆ పెద్ద మనిషి మరింత ఆదరంగా, “అలాగా, గోవింద శెట్టిగారిని కలుసుకోవట మంటే, మీ ఇబ్బందులు తీరినట్టే అనుకోండి. ఆయన లాంటి దయామయుడు ఇంకెక్కడా వుండడు. పడిపోబోతున్న నా వ్యాపారం తిరిగి నిలబడిందంటే, దానికి ఆయన మాటసహాయమూ, ఆర్థిక సహాయమే కారణం,” అన్నాడు.

శేషయ్య, ఆయనకు నమస్కారం చేసి, మళ్ళీ నడక సాగించి, మరొక ఐదునిమిషాల్లో గోవింద శెట్టి ఇల్లు చేరాడు.

మామా అల్లుళ్ళు వెళ్ళేసరికి, ఎవరో ముగ్గురు పెద్దమనుషులతో మాట్లాడుతున్న గోవింద శెట్టి, శేషయ్యను చూస్తూనే లేచి ఎదురు వచ్చి సాద రంగా ఆహ్వానిస్తూ, “రండి! రండి! ఈ మధ్య చాలా రోజులుగా రావటం మానేశారేం?” అంటూ ఆప్యాయంగా ప్రశ్నించాడు.

ఆ ప్రశ్న వింటూనే పరమేశం తెల్లబోగా, శేషయ్య మాత్రం చిరునవ్వుతో, “ఏదో కొంత అనారోగ్యంగా వుండి రాలేకపోయాను. మీరు కుశలమే గదా!” అన్నాడు.

గోవింద శెట్టి చిరునవ్వుతో తల ఊపి ముందుకు నడిచాడు. అంతలో అక్కడున్న వాళ్ళలో ఒకడు, శేషయ్యను పలకరించి,

పరమేశం కేసి చూస్తూ, ఎవరన్నట్టు తల పంకించాడు.

“వీడా!మా నరసయ్యబావ కొడుకు. నాకు కాబోయే అల్లుడు. పరమేశం,” అన్నాడు శేషయ్య. “ఓహోఁ, పరమేశమా! మా అబ్బాయి గురు కులంలో చదివే రోజుల్లో, మీ వాణ్ణి బాగా ఎరుగును లెండి. చుట్టుపక్కల పదామడల దూరంలో వున్న గొప్పవాళ్ళందరి కంటే, గొప్ప వాణ్ణని మాట్లాడేస్తుంటాడట! ఆ లెక్కన, మన శెట్టిగారి కంటే గొప్పవాడట కదా, మీ అల్లుడు!” అంటూ ఆయన వెటకారంగా నవ్వాడు. ఎక్కడా దాపరికం లేని ఆ వెటకారం, పరమేశం మనసుకు చుర్రున వాత పెట్టినట్టే అనిపించింది. భోజనాలవేశ కాగానే మామా