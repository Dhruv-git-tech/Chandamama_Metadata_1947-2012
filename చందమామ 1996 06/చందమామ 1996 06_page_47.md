జూదంలో నిన్ను మాకు ఓడాడు. నువ్వు మా దాసివి. ఇవాళనుంచి మా ఇతర దాసీ లతోబాదీ నువ్వూనూ!” అంటూ ద్రౌపదిని జుట్టుపట్టుకుని సభామధ్యానికి బరబరా ఈడ్చుకు వచ్చాడు.

ద్రౌపది జుట్టు ఊడిపోయింది. చీర సగం జారిపోయింది. సిగ్గూ, కోపమూ ఆమెను దహించాయి. ఆమె దుశ్శాసనుడితో, “దుర్మా ర్ధుడా, తండ్రుల లాంటి ఈ అందరిముందూ నేనిలా నిలవరాదు. నన్ను అవమానకరమైన స్థితిలో పెట్టకు. ఈ పాపిష్ఠి పనికి నీవు అను భవిస్తావు. ఈ సభలో అందరూ ధర్మం తెలిసిన వారే. కానీ, ఒక్కరూ నిన్ను ఇదేమనరు. భరతకులం పుచ్చిపోయింది. ఈ అన్యాయాన్ని

ఆపడం భీష్మద్రోణులకూ, విదుర ధృతరాష్ట్రులకు కూడా సాధ్యం కాదు లాగుంది!” అని పొండవుల కేసి చురచురా చూసింది.

దుశ్శాసనుడు, “ఓసి దాసీ!” అన్నాడు. ఆ హాస్యానికి కర్ఘుడూ, శకునీ, దుర్యోధనుడూ విరగబడి నవ్వారు. మిగిలినవాళ్ళు లోపల దుఃఖపడ్డారు.

అప్పుడు భీష్ముడు ద్రౌపదితో, “అమ్మా, ధర్మసూక్ష్మం చెప్పటానికి లేదు. అయిదుగురికి భార్యవైన నిన్ను ధర్మరాజు పందెం పెట్టడం తప్పే. కానీ ధర్మరాజు తన సర్వస్వమూ వదులుకుంటాడు గాని, ధర్మం వదలడు. ఆయన జూదంలో నిన్ను ఓడి నీకు మోసం చేస్తాడా?” అన్నాడు.

ఈ మాటకు ద్రౌపది, “ధర్మరాజు తనకిష్టం లేని జూదంలో దిగి, మోసానికి గురి అయి, అంతా పోగొట్టుకుని, ఇంకేమీ లేక, నన్ను పందెం పెట్టాడా? కొడుకులకూ, కోడళ్ళకూ నియమానుసారంగా భరణాలిచ్చే కౌరవ పెద్దలు నాకు తెలియజెప్పాలి,” అంటూ ఏడ్చింది. దుశ్శాసనుడు అవాచ్యాలు పలికాడు.

ఆ మాటలు విని భీముడు ధర్మరాజుతో, “జూదగాళ్ళు నీతిలేని భార్యలను సైతం పణం పెట్టరు. పరమ పవిత్రురాలైన ద్రౌపదిని నువ్వు పణంగా పెట్టడం మహా అన్యాయం. సమస్తాశ్వర్యాలనూ, మమ్మల్నీ ఓడితే ఓడావు. పొంచాలిని పణంగా పెట్టిన నీ చేతులు కాల్చాలి. సహదేవా. నిప్పుపట్టుకురా!” అన్నాడు.