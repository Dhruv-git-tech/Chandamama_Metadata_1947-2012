శేషయ్య అంటే గౌరవమూ, భయభక్తులూ గల పరమేశం వెంటనే బయలుదేరి మామ దగ్గరికి వెళ్ళాడు. మేనల్లుడితో కాసేపు ఆ కబురూ, ఈ కబురూ చెప్పిన శేషయ్య, “పట్నంలో గోవింద శెట్టి అనే గొప్ప వర్తకుణ్ణి సువ్వేరుగుదువా?” అంటూ ప్రశ్నించాడు.

పరమేశం ఎరగనన్నట్టు తల ఊపాడు. శేషయ్య కొంచెంసేపు మౌనంగా వూరుకుని, “నాకు ఆయనతో పరిచయం లేదు గాని ఇప్పుడాయనతో చిన్న పని పడింది. నిన్ను నాతోపాటు తీసుకువెళితే, ఆయన పరిచయం ముందు ముందు నీకేమైనా లాభించవచ్చునని రమ్మన్నాను. రేపే మనిద్దరం పట్నం వెళదాం!” అన్నాడు.

"నేను పరిచయం చేనుకోవలసినంత గొప్పవాడా ఆయన? ఏది ఏమైనా, నీ పని మాత్రం సానుకూలపడినట్టే అనుకో. ముక్కూ మొహం తెలియని వాళ్ళతోనైనాఇట్టే మాట్లాడి, పని జరిపించుకోగల సామర్థ్యం నాకున్నది!" అన్నాడు పరమేశం.

ఆ మాటలు విని శేషయ్య పెద్దగా నవ్వుతూ, "అలాగా! ఏదో ఒక విధంగా నా పని సాను కూలం కావడమే నాకు కావలసింది," అన్నాడు.

మర్నాడు ఉదయం బాడుగబండిలో మామా అల్లుళ్ళద్దరూ బైలుదేరి, బారెడు పాద్దెక్కేవేళకు పట్నం చేరుకున్నారు. పట్నం చేరగానే ఒక చోట బాడుగబండిని ఆపించి శేషయ్య, పరమేశంతో, "గోవింద శెట్టిగారి ఇల్లు ఈ పరిసరాల్లోనే వుండాలి!" అంటూ బండిదిగి, బండివాడికి బాడుగ ఇచ్చి పంపేసి, ఎదురుగా కూరలతట్ట నెత్తిన పెట్టుకుని వస్తున్న ఒక ఆడమనిషిని ఆపి, "ఏమ్మా, గోవింద శెట్టిగారిల్లు ఎక్కడో తెలుసా?" అని అడిగాడు.

వెంటనే కూరలమనిషి నవ్వమొహంతో, "ఆ ధర్మరాజిల్లు ఎక్కడో తెలియక పోవడ మేమిటి, బాబూ! ఈ పట్నంలో చిన్న పిచిక పిల్లనడిగినా, ఆ బాబుగారిల్లు చూపిస్తుంది," అంటూ దారి చెప్పింది.

ఆ మనిషి చెప్పిన దారిలో పదడుగులు నడిచిన శేషయ్య, ఎదురుగా వస్తున్న ఒక పెద్దమనిషిని ఆపి, మళ్ళీ దారి అడిగాడు. ఆ పెద్దమనిషి కూడా ఎంతో ఆత్మీయంగా దారి