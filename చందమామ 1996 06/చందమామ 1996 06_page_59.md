తరవాత నడవా గదిలో మంచాలు వేసు కుని స్నేహితురాళ్ళిద్దరూ కొంతసేపు ఆ కబుర్లూ, ఈ కబుర్లూ చెప్పుకున్నాక సువర్చల తాముఇల్లుకొన్ననాటినుంచి వంటదయ్యం వల్ల ఫడుతున్న బాధల గురించి వివరించి, “ఈ వంటదయ్యం కొడుకు ఆనందుడనే ఆయన పట్టంలో రెండుచేతులా సంపాయిస్తు న్నాడట. ఈ సంగతి ఆ దయ్యమే చెప్పింది. కొడుకింటికి పోయి, అక్కడ వంటపనుల్లో అతగాడికి సాయపడినా, పీడ విరగడైపోను!” అన్నది కోపంగా.

ఇది విని రాధ ఎక్కడ లేని ఆశ్చర్యంతో, “ఏమిటీమిటీ? ఈ వంటదయ్యం ఆనందుడి మాతృదేవతా? ఆనందుడు మా అన్నయ్యకు

మంచి స్నేహితుడు. మా ఇంటికి వచ్చి పోతుంటాడు. వ్యాపారంలో మంచి దక్షత గలవాడు. తల్లికి ఈ ఇంటిమీద మమకారం పోనట్టే, అతడికీ దీనిమీద మమకారం పోలేదు. అప్పట్లో అవసరం కొద్దీ పాతికవేలకు అమ్మాననీ, మా తాతాముత్తాతల కాలంనాటి ఇల్ల నీ మా అన్నయ్య దగ్గర బాధపడుతుం టాడు,” అన్నది.

“పాపం, ఆ మహాగొప్ప వ్యాపారికి, ఇల్లు కొని మేం పడుతున్న బాధలు తెలియవు!” అన్నది సువర్చల ఉక్రోషంగా.

రాధ కొంతసేపు మౌనంగా ఉండి, చప్పున మంచంమీదినుంచి లేచి కూర్చుని, “ఆహా! ఎంత చక్కని ఉపాయం తోచిందే, సువర్చలా! మీ బాధలూ, ఆ ఆనందుడి బాధలూ తీరిపోయే ఉపాయం!” అని, సువర్చలకు చెవిలో రహస్యంగా ఏదో చెప్పి, “నీకు అన్ని విధాలా నచ్చితేనే! నచ్చితే మాత్రం-వంటదయ్యానికి తెలియడం మంచిది కాదు గనక, శుభకార్యం పట్టంలోనే,” అన్నది.

సువర్చల సిగ్గుపడిపోతూ, “సరే, నువ్వు చెప్పినట్టే చేద్దాం,” అన్నది.

ఆ రోజు తెల్లవారుజామున వంటదయ్యం రాకముందే రాధ, బండిలో పట్టం వెళ్ళి పోయింది. కొద్దిసేపు తర్వాత వచ్చిన వంట దయ్యంతో సువర్చల, “నాకూ, మా నాన్నకూ పట్టంలో అవసరం అయిన పనిబడింది. మధ్యాహ్నం బయలుదేరి వెళుతున్నాం. కనీసం పదిహేనురోజులు అక్కడే ఉండవలసి