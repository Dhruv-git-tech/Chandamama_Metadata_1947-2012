మాటుమణిగాక వచ్చి దయ్యం రాత్రి వంట
చేసేది. భోజనాలు ముగించేసరికి అర్ధరాత్ర
య్యేది. అంతసేపు నిద్రకు ఆగడం కష్టంగా
ఉండేది, నాగరాజుకు.

ఒకనాటి ఉదయం చీకటివేళ దయ్యం
రాగానే, సువర్చల దానితో, "నా వంట నేను
చేసుకోగలను. నీ కొడుకు ఆనందుడి ఇంట్లో
వండిపెట్టేవాళ్ళు లేక చాలా ఇబ్బంది పడు
తున్నాడట. ఈ వంట ఏదో అక్కడ చేయ
కూడదా," అన్నది.

“కూడనే కూడదు. నేను దయ్యమయ్యా
నని తెలిస్తే, వాడు చాలా బాధపడతాడు.
వాడు రెండుచేతులా బాగా ఆర్జిస్తున్నాడు.
కావాలంటే ఒకళ్ళని కాదు, ఇద్దరు నల
భీములంటివాళ్ళను వంటకు కుదుర్చుకో
గలడు!” అన్నది దయ్యం.

సువర్చల మనస్సులో, ఇదేదో మొండి
దయ్యం అనుకుని, సంశయిస్తూనే, “నీ
వంట మాకు నచ్చడం లేదు,” అన్నది.

ఆ మాట వింటూనే దయ్యం, “బౌరా!
నా వంటనే తప్ప పట్టడమా? నేనసలే
మంచిదాన్ని కాను. తండ్రీ కూతుళ్ళిద్దరూ
నేను చేసినదేదో నోరు మూసుకుని మరీ
తినండి,” అంటూ బెదిరించింది.

ఆ రోజునుంచి కోపం కొద్దీ దయ్యం,
కూరల్లో మరింత కారం, మరింత నూనె -
వేస్తూ పదిహేను రోజుల్లోనే నెలకు సరిపడా
వెచ్చాలు ఖర్చు చేయడం మొదలుపెట్టింది.

విధిలేక నెల మధ్యలో మళ్ళీ వెచ్చాలు కొని
తెచ్చేవాడు నాగరాజు.

ఇలా ఉండగా - ఒకనాటి రాత్రి బాగా
పాద్దుపోయాక తండ్రీ కూతుళ్ళు భోజనం
చేస్తూ ఉండగా, సువర్చల చిన్ననాటి స్నేహితు
రాలు పట్టంనుంచి పొరుగుర్గామంలో
బంధువులఇంట జరుగుతున్న పెళ్ళికి వెళ్ళి
సువర్చలను చూసి పోదామని వచ్చింది.

ఆమె, తండ్రీకూతుళ్ళు అంత రాత్రివేళ
భోజనాలు చేస్తూండడం చూసి, “ఈ వేళప్పుడు
భోజనాలేమిటి?” అని అడిగింది.

“గుడిలో హరికథ విని ఇప్పుడే వచ్చాం.
సరే, బావున్నావు కదా?” అంటూ కుశలప్రశ్నలు
వేసింది సువర్చల.