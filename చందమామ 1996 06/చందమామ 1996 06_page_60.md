వస్తుంది,” అన్నది. ఇది విన్న వంటదయ్యం
చిరాకుపడి, “ఈపాటి దానికి ఇంత సోదె
ఎందుకు? పదిహేను రోజులు సెలవడు
గుతున్నావన్న మాట, ఇచ్చాను! సెలవు
ముగిసిన మర్నాటి కల్లా తిరిగిరాకపోతే, ఇల్లు
పీకి పందిరేయగలను, జాగ్రత్త!” అన్నది.

ఆ మధ్యాహ్నం సువర్చలా, నాగరాజూ
బయలుదేరి పట్టం వెళ్ళారు. రాధ, ఆమె
అన్నా పూనుకోవడంతో, వారం తిరక్కుండా
ఆనందుడితో సువర్చల పెళ్ళి జరిగిపోయింది.

ఆ తర్వాత వారంరోజులు పట్టంలోనే
ఉండి సువర్చల, భర్తతో కలిసి తెల్ల
వారుజామున ఇంటికి తిరిగివచ్చేసరికి
వంటదయ్యం గదిలో కొబ్బరిపచ్చడి నూరుతూ
కనిపించింది. సువర్చల దాన్ని సమీపించి,
“అయ్యో, అత్తయ్యా! మీ అబ్బాయికి పట్టం
వెళ్ళాక ఇప్పుడు పచ్చళ్ళు నచ్చడం లేదు.
బెండకాయ తాళింపు చెయ్యి,” అన్నది.
వంటదయ్యం కళ్ళింతచేసి ఆశ్చర్యపోతూ,
“నువ్వు పట్టం వెళ్ళింది, మా అబ్బాయి
ఆనందుణ్ణి పెళ్ళాడడానికన్నమాట!” అన్నది.

"అవునత్తయ్యా! మీ అబ్బాయి కొన్నాళ్ళ
పాటు, ఈ ఇంట్లోనే వుంటాడు. రోజూరెండు
కూరలూ, పప్పుపులుసూ చేయండి. నా
కోసం, కందిపాడి, నువ్వులపాడి అవ్వడ
ప్పుడు చేయండి. అలసటగా ఉంది, వెళ్ళి
పడుకుంటాను," అన్నది సువర్చల ఆవిలిస్తూ.

ఆ వెంటనే వంటదయ్యం కళ్ళెర్రజేసి,
“ఆగాగు కోడలుపిల్లా! నీ గడుసుదనం ఇప్ప
టికి నాకు తెలిసింది. అత్తగారిచేత పనులు
చేయిస్తూ, నువ్వెళ్ళి సుఖంగా నిద్రపోతావా?
ఎవరో ఇంకొకరై ఉంటే విడిచిపెట్టే దాన్ని
కాదు. సరే, నన్నిలా చూస్తే, నా కొడుకు
బాధపడతాడు. నీ వంటగది నీకప్పగిస్తాను.
నా కొడుకును జాగ్రత్తగా చూసుకో!" అంటూ
మాయమైంది.

అత్తగారిమీది గౌరవం కొద్దీ సువర్చల,
వంటదయ్యం గురించి భర్త ఆనందుడికి
చెప్పలేదు. అమ్ముకున్న ఇల్లు దక్కినందుకే
గాక, సువర్చల వంటి అనుకూలవతి భార్యగా
లభించినందుకు ఆనందుడు ఎంతగానో
సంతోషించాడు.