చందమామ కబుర్లు

అతి వింత నవ్వు

సుప్రసిద్ధమైన 'గిన్నిస్ బుక్ ఆఫ్ రికార్డ్'లాగే రిప్లేస్ సంస్థ ప్రవంచం నలుమూలలో జరిగే వింత వింత విశేషాలను, సంఘటనలను సేకరించి, "రిప్లేస్ బిలీవ్ ఇట్ ఆర్ నాట్" అనే పుస్తకం ప్రచురిస్తున్నది. ఆ పుస్తకంలో నమ్మశక్యం కాని విషయాలు చాలా ఉంటాయి. ఇప్పుడు రిప్లేస్ సంస్థ అమెరికాలోని హాస్య వ్రియులైన టెక్సాస్ నగర పౌరులకు ప్రత్యేకంగా ఒక నవ్వుల పోటీ ఏర్పాటు చేస్తున్నది. అతి వింతగా నవ్విన వారికి బహుమతి 150 డాలర్లు (దాదాపు 15,000 రూ). పోటీలో పాల్గొనదలచిన వాళ్ళు, రిప్లేస్ నవ్వుల పోటీ నెంబరుకు ఫోన్ చేసి, నవ్వడం ప్రారంభించాలి. ఆ నవ్వు అప్పటికప్పుడే అవతలి చివర రికార్డు చేయబడుతుంది.

వారిలో మరీవింతగా నవ్వినవారికి బహుమతి అందజేస్తారు.

కోర్టుకు వెళ్ళిన కుక్క

అమెరికాలోని లాస్ఏంజెలెస్‌లో హెరాల్డ్ మార్ష్ అనే న్యాయవాది 'దెవిల్ మార్ష్' అనే కుక్కను మూడేళ్ళుగా పెంచుతున్నాడు. ఆయన హోటల్‌కు వెళ్ళేప్పుడు ఆ కుక్కను వెంట బెట్టుకుని వెళ్ళేవాడు. ఒకనాడు హోటల్ యజమానులు కుక్కను తీసుకురావడానికి అభ్యంతరం తెలియజేశారు. హోటల్‌లోకి కుక్కలను అనుమతించరాదని ఆరోగ్యశాఖాధికారులు చెప్పారట. అంతే! తన కుక్క తరపున లాయర్ హెరాల్డ్ మార్ష్ కోర్టులో కేసు పెట్టాడు. "కుక్క దాదాపు 10,000 సంవత్సరాలుగా మనిషితో పాటు తింటూ, తిరుగుతూ, నిద్రపోతూ సహజీవనం సాగిస్తున్నది. పిచ్చికుక్క కరిస్తే 'రాదీస్' వస్తుంది తప్ప, మామూలు కుక్కల ద్వారా ఎటువంటి వ్యాధులూ వ్యాపించినట్టు దాఖలాలు లేవు," అని వాదిస్తున్నాడా న్యాయవాది!

క్యాలండర్ రికార్డ్

మూడు విలక్షణమైన సంకలనాలు కలిపితే దాదాపు 2,500 పేజీలు ఉన్నాయి. ఈ పుస్తకాలకు ఉపయోగించిన కాగితం ఖరీదు 5,000 రూపాయలు. ఈ మూడు పుస్తకాలు ఒకే కాపీ మాత్రమే ఉన్నది. ఈ పుస్తకంలోని విషయం ఏమనుకుంటున్నారు? క్యాలండర్! క్రీ॥ శ॥ 1వ సంవ॥ నుంచి 10,000 సంవత్సరం వరకు గల రోజుల, తారీఖుల వివరాలు ఇందులో ఉన్నాయి. 9999 సం॥ జూన్ 1వ తేదీ ఏ రోజు వస్తుందో తెలుసుకోవాలని ఉన్నదా? ఈ క్యాలండర్ మూడవ వాల్యూమ్ తిరగేస్తే తెలిసిపోతుంది. బ్రహ్మండమైన ఈ క్యాలండర్‌ను మద్రాసు నగరంలోని వెస్ట్‌మాంబళానికి చెందిన కుమార్ అనే యువకుడు తయారు చేశాడు. 10,000 క్యాలండర్లు రాయడానికి అతడికి 48 రోజులు పట్టింది. జిల్లా కలెక్టర్, రోటరీ క్లబ్, లయెన్స్ క్లబ్, జూనియర్ ఛాంబర్ ప్రతినిధుల సమక్షంలో కుమార్ దీనిని పూర్తి చేశాడు. ఆ ప్రముఖులిచ్చిన యోగ్యతా పత్రాల ఆధారంగా అతడు గిన్నిస్ బుక్ ఆఫ్ రికార్డ్‌లో స్థానం సంపాదించాడు!