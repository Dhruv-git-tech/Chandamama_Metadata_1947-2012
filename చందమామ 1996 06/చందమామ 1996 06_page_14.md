రంగన్న నవ్వి, “అందువల్ల సమస్యకు శాశ్వత పరిష్కారం లభించదు. ఇలా పదవి లోకి వచ్చేవారందరికి తలచిరుసు పోవడానికి ఏదైనా ఉపాయం ఆలోచించాలి,” అన్నాడు.

సుధీరుడు అవునన్నట్లు తలాడించి, “రాజు ఇంద్రకాంతుడికి కూడా తలచిరుసెక్కువే. కొద్దిరోజులుగా అస్వస్థతతో మంచం పట్టా డాయన. రాజ్యపాలనా వ్యవహారాలన్నీ యువ రాజు చంద్రకాంతుడే చూస్తున్నాడు. చంద్ర కాంతుడు సమర్థుడు, బుద్ధిమంతుడు, వినయ శిలి. తండ్రివల్ల జరిగిన పారపాట్లకు ఆయ నెంతో బాధపడుతున్నాడు. నీ సమస్యకాయన మంచి పరిష్కారం చూపగలడు,” అన్నాడు.

తర్వాత సుధీరుడు రంగన్నను, యువరాజు చంద్రకాంతుడి వద్దకు తీసుకు వెళ్ళాడు. ఆయన జరిగినదంతా విని, “ఇదంతా నా తండ్రిగారి కారణంగానే జరిగింది. ఆయనను చూసిన రాజోద్యోగులూ, రాజప్రతినిధులూ, ఆఖిరుకు గ్రామాధికారులూ – అందరూ తల బిరుసుతనం అలవర్చుకున్నారు. ఇది సరి దిద్దాలంటే ఒక్కటే ఉపాయం! నేను మీ గ్రామానికి వస్తాను. గతంలో నా తండ్రిగారు ఉత్తపుణ్యాన గోవిందుడిపై మండిపడ్డాడు గదా? అందుకు గాను అతడికి క్షమాపణ చెప్పుకుంటాను. నన్ను చూసి గోవిందుడు మారవచ్చు,” అన్నాడు.

“అయితే తమరు క్షమాపణను సంస్కృతంలో చెప్పండి. నేను దాన్ని తర్జుమా చేసి

గోవిందుడికి వినిపిస్తాను. అతడికి సంస్కృతం రాదు,” అన్నాడు రంగన్న.

రంగన్న అలా ఎందుకన్నాడో ఊహించిన చంద్రకాంతుడు, తనలో తనే నవ్వుకున్నాడు. ఆ తర్వాత యువరాజు, రంగన్న, సుధీరుడు సీతాపురం తరలి వెళ్ళారు.

వాళ్ళను చూసి గోవిందుడు కంగారు పడ్డాడు కానీ, చంద్రకాంతుడి మాటతీరు చూశాక వాడికి దైర్యం పెరిగింది. పైగా యువరాజు తనకు క్షమాపణ చెప్పేందుకు ‘వచ్చాడనగానే, వాడి తలచిరుసుతనం కూడా పెరిగింది.’ ఇక రంగన్న ఇంటిదారి పట్టక తప్పదనుకున్నాడు వాడు. గ్రామాధికారి మందిరంలో యువరాజు, సుధీరుడు, రంగన్న,