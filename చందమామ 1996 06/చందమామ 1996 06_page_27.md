విడిచిపెట్టాలి. అధర్మం అమలు చేయాలి.
అలా కాకుండా ఇంకేదైనా ఉపాయ
ముందా?” అన్నాడు.

“వ్యాపారంలో రాణీంచాలనుకుంటే అబద్ధాలు నేర్చుకోవాలి. అయినవాళ్ళనుకూడా మోసం చేయాలి. మంచితనం నటించాలి. న్యాయం, ధర్మం, నిజాయితీల గురించి ఆలోచించకూడదు. రాజశాసనానికి దొరక్కుండా మాత్రం జాగ్రత్త పడితే చాలు, ఎన్ని తప్పులైనా చేయవచ్చు.” అన్నాడు కరటకుడు.

ఇది ధనదత్తుడికి బాగా వంటబట్టింది.
వాడాకనాడు సాయంత్రం రాముడికి, దమ
యంతికి ఈ విషయం చెప్పాడు. వాళ్ళెంతో
ఉత్సాహపడి, పెద్దయ్యాక తామూ వ్యాపారం

చేయాలనుకుంటున్నామనీ, ఇప్పటినుంచే
ఈ పద్ధతులన్నీ నేర్చుకుంటామనీ అన్నారు.

తమ పిల్లలలో వస్తున్న మార్పును గమ
నించిన కరటకుడు, వాళ్ళను నిలదీసి అసలు
సంగతి తెలుసుకున్నాడు. ఆయన ధన
దత్తుణ్ణి పిలిచి, “నేను నీకు చక్కని సలహాలిచ్చి
సాయం చేస్తూంటే నువ్వు చెడు సలహాలతో
నా పిల్లలను పాడు చేస్తున్నావు. ఇది నీకు
తగదు!” అన్నాడు.

దానికి ధనదత్తుడు, “అయ్యా! మీరు నా కిచ్చిన సలహాలనే నేను మీ పిల్లలకిచ్చాను. అవి చెడ్డవెందుకవుతాయి?” అన్నాడు.

కరటకుడు కోపంగా, “వ్యాపారం దగా,
మోసం, కుట్రా. అందుకని, నా పిల్లలు
వ్యాపారం చేయడం నాకిష్టం లేదు,” అన్నాడు.

“వ్యాపారం దగా, మోసం కుట్రా అని నన్నెందుకు హెచ్చరించలేదు?” అని అడిగాడు ధనదత్తుడు చిరాకు పడుతూ.

“అయితే విను. ఈ ప్రపంచానికి వ్యాపారుల అవసరమెంతో వుంది. అందువల్ల ఇతరులను నేను వ్యాపారానికి ప్రోత్సహిస్తాను. నా పిల్లలు వ్యాపారస్థులు కావడం మాత్రం నాకిష్టం లేదు. కాబట్టి వాళ్ళ మనసు మార్చు,” అన్నాడు కరటకుడు.

“ఇతరులకొక న్యాయం, తమ పిల్లలకొక న్యాయం అని తమరనడం నాకు నచ్చలేదు. మీకు వ్యాపారస్థుల అవసరం వున్నప్పుడు మీ పిల్లలు వ్యాపారస్థులు కావలసిందే!” అన్నాడు