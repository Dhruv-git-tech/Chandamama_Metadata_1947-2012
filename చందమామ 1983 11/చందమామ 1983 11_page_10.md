అపురూప వజ్రాలు

మణిభద్రుడు డనే వర్తకుడు దేశదేశాల్లో వ్యాపారం చేస్తూ, చివరకు అవంతీ రాజ్యం చేరుకున్నాడు. అతడు వజ్రాల వర్తకుడు. అవంతీ రాజ్యం చేరేసరికి అతడి వద్ద, ఒకే ఒక విలువైన వజ్రం తప్ప, తతిమ్మావన్నీ నాసిరకం వజ్రాలు మిగిలాయి. ఆ విలువైన వజ్రం చాలా అపురూపమైనదనీ. దాన్ని ధరించిన వారి భవిష్యత్తు గొప్పగా వుండబోతుందనీ, మణిభద్రుడు చెబుతూండేవాడు.

అవంతీ రాజుకు యీ సంగతి తెలిసి, మణిభద్రుణ్ణి పిలిపించి, 'నీ వద్ద అపు రూపమైన వజ్రం వున్నప్పుడు, మొదట మాకు చూపించవలసివున్నది. పదిమందికి దాన్ని గురించి చెప్పి అమ్మ జూపావు. నీ సంజాయిషీ ఏమిటి?' అన్నాడు.

రాజు యిలా అనగానే మణిభద్రుడు తెల్లబోయాడు. అంతకు ఒక గంట

ముందు, అవంతీ సైన్యాధ్యక్షుడు అతడికి కబురుచేసి, ఆ అపురూపమైన వజ్రం తనకే ఆ మ్మవలసివుంటుందని బెదిరించాడు. కాని, అతడు దానికి తగిన వెల చెల్లిస్తాడన్న నమ్మకంలేదు.

మణిభద్రుడు ఎంతో విన యంగా రాజుతో, 'మహాప్రభూ, నేను అవంతీ దేశంలో పుట్టి పెరిగినవాణ్ణే. కొన్నేళ్ళ క్రితం, వ్యాపారం మీద యితర దేశాలకు పోయి, తిరిగి స్వదేశం చేరాను. తమను కలుసుకుందామనుకుంటూండగానే, తమ వద్ద నుంచి కబురు వచ్చింది,' అన్నాడు.

అవంతీరాజు సగర్వంగా మీసం దువ్వు కుని, 'మా కోసం అపూర్వవజ్రాన్ని వెంట తెచ్చేపుంటావు!' అన్నాడు.

మణిభద్రుడు ఎంతో సమయ స్ఫూర్తిగా, 'వజ్రం తేలేదు. తమ ఆజ్ఞ విని కంగారుగా వచ్చేశాను,' అన్నాడు.