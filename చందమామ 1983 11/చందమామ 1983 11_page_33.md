ఆడదేవత విచారంగా, '‘అవునవును, ఇదంతా డబ్బు మహిమ! అసలు డబ్బు లేనప్పుడు అందరూ ఒక్క మాట మీద నిలబడ్డారు. అందరూ ఆడపిల్లల పెళ్ళిళ్ల గురించే ఆలోచించారు. డబ్బు కళ్ళబడ గానే అదంతా మరిచిపోయి, ఎవరి స్వార్థం కోసం వాళ్ళు పాకు లాడుతున్నారు. ఉండు, ఒక చిన్న తమాషా చేస్తాను!''

అన్నది.

ఈ లోపల ధర్మయ్యా, అతడి భార్యా, మగపిల్లలూ మేం చెప్పిన టేట్ జరగా లంటూ పెద్దగా వాదులాడుకుంటున్నారు.

ఇంతలో హతాత్తుగా మూటలో వున్న నాణేలు, చిన్న, చిన్న రాళ్ళుగా మారి పోయినై. అది చూసి అందరూ నివ్వెరపడి పోయారు.

ధర్మయ్య భార్య లబోమంటూ, '‘అయ్యో, మనం డబ్బని భ్రమపడ్డాం గాని, యివన్నీ రాళ్ళూరప్పలూ. మంత్ర తంత్రాలు నేర్చిన వాళ్ళెవరో మనను ఆట పట్టించేందుకు యిలా చేశారు,''

అన్నది.

అందరూ నిరాశతో తలలు వేళ్ళాడ వేశారు. ముందుగా ధర్మయ్య భార్య కొంచెం తేరుకుని, '‘చూశారా, మనమంతా దీన్ని డబ్బనుకుని భ్రమపడి మన కోరి కలు తీర్చుకునేందుకు తగువు ప్రారం భించాం. ఎదురుగా పెళ్ళీడుకొచ్చిన ఆడ పిల్లలున్నారు, మనలో ఏ ఒకళ్ళకూ వాళ్ళ సంగతే గుర్తు రాలేదు!''

అన్నది విచారంగా.

ధర్మయ్య వంచిన తల ఎత్తలేక, '‘అవును, ఆ మాటే మరిచాను,''

అన్నాడు.

ధర్మయ్య కొడుకులు సిగ్గుపడిపోతూ, తల్లితో, '‘ఎలాగైనా కష్టపడి పనిచేసి డబ్బు కూడబెట్టి, ఆక్కల పెళ్ళి మేం చేస్తాం, మా మాట నమ్ము. ఇప్పుడు జరి గినదంతా మరిచిపోదాం,''

అన్నారు.

వేపచెట్టు మీద వుండి, యిదంతా గమనిస్తున్న గృహదేవతలకు, ధర్మయ్య కుటుంబం వివాదాలు మాని, తిరిగి ఒక టయినందుకు చాలా సంతోషం కలిగింది.