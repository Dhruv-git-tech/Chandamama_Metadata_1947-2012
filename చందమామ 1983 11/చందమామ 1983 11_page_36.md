మాత్రం లేదు. భోజనం చేశాక దాహం ఎక్కడ తీర్చుకున్నావు?'' అని అడిగాడు బోధిసత్వుడు.

''దగ్గిర్లో ఒక సెలయేరున్నది. అక్కడికి పొయి దాహం తీర్చుకున్నాను,'' అన్నాడు బ్రాహ్మణుడు.

''నువు తినగా, సంచీలో యింకేమైనా ఆహారం మిగిలింద?'' అన్నాడు బోధిసత్వుడు.

''స్వామీ, సంచీలో వున్న ఆహారంలో సగమే తిన్నాను. తతిమ్మా సగం సంచీలోనే వున్నది,'' అని జవాబిచ్చాడు బ్రాహ్మణుడు.

బోధిసత్వుడు ఒక క్షణం ఆగి, ''నువ్వు నీటికోసం సెలయేటి దగ్గిరకు వెళ్ళే ముందు, సంచీమూతి, తాడుతో బిగించి కట్టావా?'' అని అడిగాడు.

'‘ఆ పని సెలయేటి నుంచి తిరిగి వచ్చాక చేశాను. తరవాత సంచీ తీసుకుని ఆక్కణ్ణించి బయలుదేరాను,'' అన్నాడు బ్రాహ్మణుడు.

''సంచీమూతి, బిగించేముందు, దాని లోపలికేమైనా చూశావా?'' అన్నాడు బోధిసత్వుడు.

బ్రాహ్మణుడు అప్పుడు జరిగిందేమిటో జ్ఞాపకం తెచ్చుకునేందుకు రెండు మూడు క్షణాలు ఆలోచిస్తూ వూరుకుని, తరవాత, ''స్వామీ, ఆలా చేయలేదు,'' అన్నాడు.

బోధిసత్వుడు, ఆ సమయంలో ఏం జరిగివుంటుందో ఊహించేందుకు ప్రయా