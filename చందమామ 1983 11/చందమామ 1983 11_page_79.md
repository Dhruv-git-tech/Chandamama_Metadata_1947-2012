అందుకు మరొక వజీరు, ''వాడి అంతం చూసేందుకు మార్గం ఒకటున్నది. టర్కీరాజు కూతురు అప్సరసలాంటి అందగత్తె అని మనం విన్నాంకదా! చాలా మంది రాజులు, ఆ అమ్మాయిని వివాహ మాడేందుకు రాయబారుల్ని పంపారు. కాని, వాళ్ళల్లో ఒక్కడూ తిరిగిరాలేదు. బహుశా టర్కీరాజు వాళ్ళను చంపించి వుంటాడు. మన రాజు యింకా బ్రహ్మచారి. మనం ఆ రాజకుమార్తె అందచందాలను గురించి ఆయనకు చెప్పి, రాయబారిగా అబూనుపంపమందాం,'' అన్నాడు.

అబూను తుదముట్టించేందుకు యిది తిరుగులేని పథకం అని మిగతా యిద్దరు

వజీర్లూ ఒప్పుకున్నారు. ఆ తర వాత వాళ్ళు, రాజు ఎదట టర్కీరాజకుమార్తె సొందర్యాన్ని గురించి చిలపలూ, పలపలూ అల్లి చెప్పసాగారు. ఇలా కొన్ని రోజులు గడిచాక రాజుకు ఆమె పట్ల కొంత ఆసక్తి కలిగింది.

''అంతా బాగానే వున్నది. కాని టర్కీరాజు దగ్గిరకు ఎవర్పి రాయబారిగా పంపేట్టు ?'' అన్నాడు రాజు.

''ప్రభూ, ఈ పని సాను కూలం కావడం, అక్కడికి వెళ్ళే రాయబారి తెలివితేటల మీద ఆధారపడివుంటుంది. అతడు ముందు టర్కీరాజును మెప్పించ గలగాలి. ఇందుకు, ఎంతో బుద్ధిచాతు ర్యాంతో పాటు, రాచమర్యాదలు కుఁణంగా తెలిసివుండాలి,'' అన్నాడౌక వజీరు.

''ఆ మాట నిజం. ఈ యోగ్యతలున్న వాడు, అబూ తమ్మామ్ ఒక్కడే!'' అన్నాడు మరొక వజీరు.

రాజు, అబూను పెళ్ళిరాయబారం పనిమీద టర్కీరాజు వద్దకు పంపాడు. టర్కీరాజు, అతడికి తగిన మర్యాదలు చేసి, ''సరే, వెళ్ళి నా కుమార్తెను చూడు,'' అన్నాడు.

సేవకులు అబూను రాజకుమార్తె వుండే భవనానికి తీసుకుపోయారు. అతడు, ఆమెకు నమస్కరిస్తూ, ఒకే ఒక