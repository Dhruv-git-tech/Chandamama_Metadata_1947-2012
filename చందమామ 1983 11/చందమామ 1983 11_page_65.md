ఆ జవాబుకు ఆమె యీసారి పెద్దగా నవ్వుతూ, “దొంగల్లో యింత కురుపి వాణ్ణి యింతవరకూ చూడలేదు,” అన్నది.

వస్తాదు, అతణ్ణి చేయి పట్టుకుని, డాబా మెట్ల మీదినుంచి కిందికి లాకుక్క పోయి, అక్కడ ఒక చీకటి కొట్లోకి తోసి, బయట గొళ్ళెం పెట్టాడు.

ఆదిత్యకు, యీ జరిగినదంతా ఒక కలలా తోచింది. ఆ మిగిలిన రాత్రంతా అతడికి నిద్రలేదు. తెల్లవారుతూండగా దూరం నుంచి కోళ్ళ కూతలూ, దాపుల నుంచి కాకుల ఆరుపులూ వినిపించాయి.

అతడు మతిపోయినవాడిలా మూసిన తలుపులను బాదుతూ, “నేను దొంగను

కాదు, తలుపులు తెరవండి!” అంటూ అరవసాగాడు.

కొంత సేపటికి తలుపులు తెరుచు కున్నవి. ఆ తెరిచింది, తాను చేసుకుందా మనుకున్న అందాల అమ్మాయి కాదు; అవిడ అన్న వస్తాదూ కాదు, ఎవరో నలు గురు కూలిపనివాళ్ళు.

వాళ్ళు, ఆదిత్య చీకటిగది నుంచి బయిటికి రాగానే, అతడికి కేసి ఆశ్చర్యంగా చూస్తూ, “ఏనాడో పాడుపడిపోయిన, యీ దయ్యాల కొంప లోక నువ్వెలా వచ్చావు? నయం, అవి నిన్ను పీక్కు తినలేదు!” అన్నారు.

ఆదిత్య తల వంచుకుని యిల్లు చేరాడు. అతడికి, తనను అంతగా అవ మానాలపాలు చేసిన రెండు దయ్యాల మీద పగ తీర్చుకోవాలనిపించింది. చీకటి పడి, కొంత పొద్దుపోయాక, ఒక లావు పాటి కర్ర తీసుకుని, గతరాత్రి దయ్యాలు కనిపించిన చోటుకు వెళ్ళాడు.

దయ్యాలు రెండూ అక్కడ కూర్చుని వున్నవి. అవి ఆదిత్యను చూస్తూనే పాట్ట చెక్కలయేలా నవ్వి, “నువ్వు వస్తావని మాకు తెలుసు! మీ మనుషులు పట్టుకు తిరిగే దుడ్డుకర్రలూ, బా డా కర్రలూ మాకు పూచిక పుల్లలతో సమానం,” అన్నవి.