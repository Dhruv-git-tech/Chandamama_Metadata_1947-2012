నువ్వు మహామాయుడి సమాధిలో ప్రవేశించేప్పుడు తీసుకోవలసిన జాగ్రత్తలను గురించి నేను మళ్ళీ చెప్పనవసరం లేదు గదా?’’ అన్నాడు.

‘‘పద్మపాదా, అలాంటి అవసరం ఏమీ లేదు. లోగడ తిన్న దెబ్బల కణుతులు యింకా కరిగి కూడా పోలేదు. నేను ఏం మరచిపోయినా, ఆ దెబ్బల బాధా, మీ రూపంలో నన్ను మోసగించిన, మహామాయుడి శిఘ్యుడి ముఖి కవళికలూ మాత్రం మరవను! యీసారి వాడి అంతు తేలుస్తాను,’’ అన్నాడు పింగళుడు.

పద్మపాదుడు మంత్రం జపించి, కొద్ది సేపట్లోనే నదీజలాన్ని యింకింపజేశాడు. పింగళుడు, నిర్భయంగా పాడుదేవళపు మొదటి ద్వారాన్ని సమీపించి, బుసలు కొడుతున్న పాముపడగమీద చెయ్యి వేశాడు. ఆది వెంటనే ప్రాణం వదిలి కింద పడిపోయింది. తక్షణం తలుపుల వెనకనుంచి కర్ణకోరమైన ధ్వనితో ప్రశ్న వినబడింది.

‘‘నా పేరు పింగళుడు! నేను అవంతి నగరపు జాలరిని!’’ అంటూ పింగళుడు ధైర్యంగా తలుపులను నెట్టాడు. తలుపులు తెరుచుకున్నవి. పర్వతాకారంలో వున్న నల్లనివాడు కత్తి యుళిపిస్తూ ముందుకు వచ్చాడు. ఆతడు, పింగళుణ్ణి మెడ చాచ

మనటం, పింగళుడు మెడ చాచటం పర్వతాకారుడు దభిమంటూ పడిపోవటం, అంతా పూర్వపద్ధతిగానే జరిగింది.

పింగళుడు, ఒక్కొక్క ద్వారాన్ని దాటి, చివరకు ఆరవ ద్వారాన్ని సమీపించేంతలో, ద్వారం పక్కనే, పింగళుడి తల్లి కళ్ళు నీళ్ళు కారుస్తూ, ‘‘నాయనా, ఎందుకు వచ్చిన శ్రమ, వెంటనే వెను దిరిగి పో! ఆ పద్మపాదుడు నిన్ను హత మార్చాలని చూస్తున్నాడు,’’ అన్నది దీనాతి దీనంగా.

పింగళుడు నివ్వేర పోయాడు. ఆ వెంటనే అతడికి గత అనుభవం గుర్తుకు వచ్చింది. లోగడ తనను పద్మపాదుడి