యువకుడి కథ చెబుతాను, శ్రమ తెలియ కుండా విను," అంటూ యిలా చెప్ప సాగాడు:

రత్నదీపు డనే యువకుడు కాశీకి పోయి విద్యాభ్యాసం పూర్తి చేసుకుని, దక్షిణాపథంలోని తన స్వగ్రామానికి తిరిగి వస్తూ, మహారణ్యంలో ఒక మునిని చూశాడు. రత్నదీపుడికి ఆ మునిని చూస్తూనే, ఒక ఆలోచన కలిగింది. తాను కాశీలో గురువుల వద్ద ఎంతో శ్రమించి గడించిన శాస్త్రజ్ఞానంతో సాధించలేని కార్యాలు, తపశ్శక్తితో తెలిగిగా సాధించ వచ్చు. అందువల్ల, యిం మునికి కొంత కాలం శుభూషలు చేసి, ఆయన ద్వారా

తపశ్శక్తి పొందే మార్గం తెలుసుకోవాలనుకున్నాడు.

మునికి శిష్యులంటూ ఎవరూ లేరు; ఒంటరివాడు. చెట్ల కింద వున్న ఒక చిన్న కుటీరం, ఆయన నివాసస్థానం. ఆయన దాపులనున్న సెలయేటిలో స్పానం చేసి కుటీరానికి తిరిగి వస్తూండగా, రత్న దీపుడు ఆయనకు సాప్టాంగపడి లేచి, తానెపరైనదీ చెప్పుకుని, తన కోర్కె వెల్లడించాడు. ముని ఆదరపూర్వకంగా చిరునవ్వు నవ్వి పూరుకున్నాడు.

ఆనాటి నుంచి రత్నదీపుడు మునికి సేవలు చేస్తూ, ఆరు నెలల కాలం గడిపాడు. ఈ కాలంలో ముని అతడితో ఒక్కసారైనా మాట్లాడలేదు. కుటీరం ముందున్న చెట్టుకింద పద్మాసనం వేసుకు కూర్చుని ధ్యానంలో మునిగిపోతూండే వాడు. రత్నదీపుడు ఆయనను రెండు, మూడుసార్లు తపోనిష్ఠకు అవసరం అయిన మంత్రమేదన్నా నేర్పమని ఆడిగాడు. ముని చిరునవ్వు నవ్వి పూరుకున్నాడు.

క్రమంగా రత్నదీపుడిలో భక్తి నశించి, మునిపట్ల ద్వేషభావం ఏర్పడింది. అత డేదైనా పెద్ద నేరంచేసి, రాజభటులకు దొరక్కుండా, యీ మహారణ్యం చేరిన వాడై వుంటాడన్న అనుమానం కూడా కలిగింది.