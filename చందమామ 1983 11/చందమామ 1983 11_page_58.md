ప్రత్యక్షసలహా!

కిష్టయ్య మంచి వయసులో వున్నవాడు. కండలు తేరినదేహం, బుంగమీసాలతో, చూసేవాళ్ళకు యమకింకరుణ్ణి జ్ఞపికి తెచ్చేవాడు. అతడు తానున్న గ్రామంలో కూరగాయలు పండించి, వాటిని స్వయంగా పట్టం తీసుకుపోయి ఆమ్ముకొస్తూండేవాడు. ఒకసారి అతడు పట్టంలో కూరగాయ లమ్మి, డబ్బు సంచీ రొండిన కట్టుకుని, తిరుగుప్రయాణం అవుతూండగా, అతడి స్నేహితు డొకడు, “కిష్టయ్యా, రోజులు బాగాలేవు. సలుగురికంటా పడకుండా, డబ్బుసంచి దుస్తుల్లో దాచెయ్యి,” అని సలహాయిచ్చాడు. కిష్టయ్య మీసం మెలివేసి, “నా దగ్గిరే డబ్బు దొంగ తనమా!” అని, గ్రామానికి బయలుదేరాడు.

దారిలో అతడికి దాహం వేసింది. అక్కడ కనబడిన బావిలో దాహం తీర్చుకుని, పక్కనే వున్న సర్తం అరుగుమీద బడలిక తీర్చుకునేందుకు కూర్చున్నాడు. ఆ సమయంలో బక్కచికిన వాడు అతడి దగ్గిరకువచ్చి, “బడలిక పోతుంది; ఒళ్ళు పట్టమంటారా?” అన్నాడు.

కిష్టయ్య నరేనన్నాడు. బక్కవాడు అతడి ఒళ్ళుపడుతూ, మెడదగ్గరే ఏవోసరాలు ఒత్తి, కిష్టయ్య స్పృహకోల్పోయేలా చేశాడు.

ఆరగంట తర్వాత కిష్టయ్యకు తిరిగి స్పృహవచ్చింది. అతడు గాభరాపడిపోతూ డబ్బుసంచీ కోసం వెతుకుతూండగా “బక్కవాడు వచ్చి, అయ్యా, ఇదుగో మీ డబ్బుసంచి! డబ్బు నరిగా వున్నదో లేదో లెక్కపెట్టుకోండి. పట్టంలో డబ్బు సంచీ గురించి మీకు సలహా యిచ్చిన స్నేహితుడి పేరేమిటో నాకు తెలియదు. నన్ను సలహాల సాంబయ్యా అంటారు. నేనిచ్చే వన్ని ప్రత్యక్షసలహాలే!” అన్నాడు.

కిష్టయ్య నవ్వుకుని, వాడికి ఒక వరహా బహుమానంగా యిచ్చాడు. —ఆర్. రేవతి