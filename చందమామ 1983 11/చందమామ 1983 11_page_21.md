పింగళుడు నలు వైపులా కలయచూశాడు. అతడికి ఒక మూలగా మెట్లు కనిపించినై. ఆ మెట్లకు దిగువగా, ఒక ఎత్తయిన బల్లమీద గుండ్రని చంద్ర బింబంలా మెరుస్తూన్న భూగోళం కని పించింది. పింగళుడు దాన్ని సమీపించి గోళంలోకి చూశాడు. అందులో, వివిధ దేశాలూ, వాటి సరిహద్దులూ, పనిపాట్లలో మునిగివున్న ఆయాదేశ ప్రజలూ, అతడి దృష్టికి స్పష్టంగా కనిపించారు.

మహామాయుడి సమాధి నుంచి తను సంగ్రహించవలసిన మూడు వస్తువులూ పింగళుడికి లభించినై. అతడు భూగోళాన్ని భుజం మీద పెట్టుకుని, ఆఖరి సారిగా మహామాయుడు కూర్చుని వున్న సింహాసనం కేసి చూసి, బయటికి బయలు దేరాడు.

పింగళుడు మహామాయుడి సమాధి గది నుంచి బయటికి నడిచేంతలో, ఎక్కడినుంచో చెపులకు విందు చేసే చక్కని గానం వినబడింది. “భేష్, పింగళా, నీ ధైర్యసాహసాలూ, తెలివి తేటలూ మా అందరి మెప్పును పొందినై!” అన్న మృదువైన కంఠస్వరం పింగళుడికి వినబడింది. ఆ కంఠస్వరం మహామాయుడిదేమో అనుకుని పింగళుడు వెనుదిరిగి చూశాడు. కాని, మహామాయుడిలో ఏమీ చలనం లేదు.

పింగళుడు అన్ని ద్వారాలూ దాటి బయటికి రాగానే, పద్మపాదుడు ఉత్సాహంగా చప్పట్లు చరిచి, “పింగళా, మనం జయించాం! ఇక, యీ ప్రపంచంలో మన శక్తికి తిరుగు లేదు,” అంటూ ఆమితానందంతో ముందుకు పరిగెత్తు కుంటూ వచ్చాడు.

అదే సమయంలో, నదీగర్భం నుంచి ఆగ్నిపర్వతం బద్దలయినట్టుగా పెద్ద ధ్వని వినబడింది. మరుకుణం, తాటి చెట్టు ప్రమాణంలో నీటిధార ఒకటి భూమిలోంచి లేచింది. పద్మపాదుడు, దానిని చూస్తూనే అదురుకుని, వెనకుడ్కు ఒక గంతువేశాడు.
—(ఇంకా వుంది)