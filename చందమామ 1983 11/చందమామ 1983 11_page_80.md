సారి. తేరిపార చూసి, అక్కడి తివాసి
మీద తలవంచుకు కూర్చున్నాడు.

ఆ విధంగా నాలుగైదు క్షణాలు గడి
చాక, రాజకుమార్తె అబూతో, ‘‘అక్కడ
వుంచిన బహుమతులు, నీ కోసమే,”
ఆంటూ దాపులనున్న ఒక వెండి పళ్ళాన్ని
చూపింది. అందులో విలువైన బంగారు
నగలున్నవి.

రాజకుమార్తె అక్కడినుంచి వెళ్ళి
పోయింది. తరవాత అబూ వెళ్ళి రాజును
దర్శించినప్పుడు ఆయన, ‘‘మా అమ్మాయి,
నువ్వు గుడ్డి, చెవిటి, మూగవాడివని
చెప్పింది! సంగతేమిటి?’’ అని అడిగాడు.

‘‘ప్రభూ, మా రాజుగారు, తాను మీ
కు మార్తెను వివాహమాడదలచినట్టు
తమకు విన్నవించమన్నాడు తప్ప, ఆమెను
నఖశిఖపర్యంతం పరిశీలించి చూడమని
చెప్పలేదు. ఆవిడకేసి తలఎత్తి చూస్తూం
డడం మర్యాద అనిపించుకోదు. ఆమె
మాట్లాడినదంతా విన్నాను, అయితే
జవాబు తమకు విన్నవించుకుంటు
న్నాను,’’ అన్నాడు అబూ.

“బాగానేవుంది, మరి బహుమతులు తీసుకునేందుకు నిరాకరించావెందుకు?” అని టర్కిరాజు అడిగాడు.

“మా రాజుగారి కోర్కేను తమరు అంగీకరించారో లేదో ముందుగా తెలుసు కోకుండా, బహుమతులు తీసుకోవడం తగిన పద్ధతికాదు,” అన్నాడు అబూ.

ఆబూ జవాబు వింటూనే రాజు సంతోషంతో, “లోగడ వచ్చిన రాయబారు లందరూ, నా కుమార్తెను చూస్తూనే తాము వచ్చిన పని మరిచి, అర్థంలేని వాచాలత ప్రదర్శించేవాళ్ళు. బహుమతుల్ని బిచ్చగాళ్ళలా చప్పున తీసుకుని, దుస్తుల్లో దాచుకునేవాళ్ళు. ఆ కారణంగా, వాళ్లకు పట్టిన దురవస్థ ఏమిటో చూడు!” అంటూ గది కిటికీరెక్కలు తెరిచాడు.

దిగువనున్న ఒక పెద్ద బాఠి జాగాలో
ఖైదీలైన ఇతర రాజుల రాయబారులు
అబూకు కనిపించారు.