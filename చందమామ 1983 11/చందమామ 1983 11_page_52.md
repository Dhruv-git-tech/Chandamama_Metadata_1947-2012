పాంగో నెమిలిని, '‘నిన్ను యువరాజు దగ్గిరకు తీసుకుపోతాను. ఆయనతో ఏమైనా చెప్పుకుంటావా ?'’ అని అడిగాడు.

నెమిలి తల పైకెత్తి, వాడి కేసి హుందాగా చూస్తూ, '‘నే చెప్పుకోవలసిందేమీలేదు! నేను గొంతెత్తి పాడడం ప్రారంభిస్తే, అందరూ తన్మయత్వంతో తలలూపవలసిందే,'’ అని పాడటం మొదలు పెట్టింది.

ఆ పాట విని పాంగో అద్భుతం చెందాడు. అది, యువరాజు లాంటివాడు వినవలసిన కంఠస్వరంలా వాడికి తోచింది.

పాంగో సరాసరి రాజు దగ్గిరకు పోయి, '‘మహారాజా, యువరాజు మూగతనం

పోగొట్టే రహస్యం నేను కనుక్కున్నాను. తమరు పోటీ ఏర్పాటు చేసి, గొప్పగా పాడిన వాళ్ళకు మంచి బహుమతి యివ్వండి,'' అన్నాడు.

రాజు అందుకు ఒప్పుకున్నాడు. పోటీ రోజున రాజు రాణీతో పాటు వాళ్ళ పరివారం కూడా సమావేశం అయ్యారు. పాంగో, మూగ యువరాజును దాపుల నున్న ఒక పొదరింటి చాటుకు తీసుకు పోయి, '‘ఇప్పుడు జరగబోయే పాటల పోటీలో, నేను లోగడ ఎరిగివున్న మూడు జంతువులూ, రెండు పక్కులూ పాల్గొన బోతున్నవి. నువ్వు వాటి పాటలు విని, అద్భుతంగా వున్నదనుకున్న పాటను అనుకరించి పాడాలి,'' అని చెప్పాడు.