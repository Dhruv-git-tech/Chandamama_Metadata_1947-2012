ఒకనాడు. ముని ధ్యానంలో వుండగా రత్నదీపుడు ఆయన భుజం పట్టుకుని గట్టిగా కుదిపి, ''నేను ఆరు నెలలుగా నీకు సేవలు చేస్తున్నాను. ఒక్కనాడైనా, నాతో పెదవి కదిపి మాట్లాడలేదు. ఇంత వరకూ, నీ తపశ్శక్తికి నిదర్శనంగా ఏ మహత్తూ కనిపించలేదు. నువ్వు నిజంగా మునివేనా ?'' అని అడిగాడు.

మునికి ధ్యానభంగమయింది. ఆయన రత్నదీపుడి కేసి కళ్ళెర్రచేసి, ''ఒరీ, అహంకారీ, నా తపశ్శక్తి ఏ పాటిదో యిప్పుడే తెలుసుకుందువుగాని. కేవలం స్వార్థబుద్ధితో నువ్వు నా దగ్గిర చేరావు; అది మానవ సహజం! అందుకు నేను తప్పు పట్టను. కాని, యిప్పటి నీ దుంధుడుకు ప్రవర్తన రాకససహజ మైనది, కనుక రాకసుడివైపో. కాని, రాకసుడి శక్తి మాత్రం నీకుండదు. ఆ రూపంలో ఏవైనా పుణ్యకార్యాలు చేస్తే, నీకు తిరిగి మానవ రూపం సిద్ధిస్తుంది,'' అన్నాడు.

ఆ మరుకుణం రత్నదీపుడు రాకు నుడుగా మారి, ఆ మహారణ్యంలోని మరొక ప్రాంతానికి ఎగిరిపోయాడు.

ఒకనాడు వీరసేను డనే మహావీరు డౌకడు దేశ సంచారం చేస్తూ, అరణ్యా మార్గాన పోతూండగా, రాకసుడు చెట్టుపై

నుంచి అతడి ముందు దూకి, ''ఆహా, కండబలిసిన మనిషి. ఏం, నా అదృష్టం!'' అన్నాడు.

రాకసుణ్ణిచూసి వీరసేనుడు ఏమాత్రం భయపడకుండా, ''నిన్ను ముక్కలు, ముక్కలుగా చీల్చి చెండాడబోతున్నాను. ముందు ఆ సంగతి చూసుకో!'' అంటూ కత్తి దూశాడు.

రాకసుడు నవ్వ, ''నువ్వు, నా కాలి గోరంతలేవు; అయినా నీ ధైర్యానికి మెచ్చాను. నేను కళ్ళు మూసుకుని తెరిచే లోగా, నాకు అందకుండా పారిపోగల పకంలో, నిన్ను వదిలి పెడతాను,'' అన్నాడు.