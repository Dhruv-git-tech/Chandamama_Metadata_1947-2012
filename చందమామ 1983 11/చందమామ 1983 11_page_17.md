పద్మపాదుడు 'ఉష్' అని పింగళుణ్ణి వారిస్తూ, 'పింగళా, అంత పెద్దగా మాట్లాడకు. పిశాచినులు ఏమైనా అనుకో గలవు. మనకు దాస్యం చేసేందుకు వచ్చిన పిశాచినులనైనా సరే మనం కొంచె పరచటం మంచిది కాదు. వాళ్ళను, యీ మూడు రోజులూ గంధర్వకాంతలుగానే సంభావిద్దాం !' అన్నాడు.

తరవాత పద్మపాదుడూ, పింగళుడూ భోజనాలు ముగించారు. అంతలో, కాల దేహులు యిద్దరూ కొందరు పిశాచ మల్లులనూ, యోధులనూ అక్కడికి తీసుకువచ్చారు. వాళ్ళు వివిధ రూపాలు ధరిస్తూ కుస్తీ, కత్తియుద్దాలు చేసి, పింగళుడికీ, పద్మపాదుడికీ వినోదం కలిగించారు.

ఈ విధంగా మూడు రోజులు గడిచి పోయినై. నాలుగవనాడు పద్మపాదుడు, ఆ మాయాభవనాన్ని, అందులో వున్న మాయారూపుల్ని, తన మంత్రబలంచేత మాయం చేసి, యింతకు పూర్వం తను నది దగ్గిర కూర్చుని, మంత్రం పరించిన చోటుకు వెళ్ళాడు.

పద్మపాదుడు ఇప్పుడు నదీగర్భంలో మునిగిపోయి వున్న పాడుదేవళం కేసి చేయి చూపుతూ, 'పింగళా, నేను నదీ జలాన్ని యింకింపచేస్తాను. యీ సారి

'ఆలాంటి భయం' నికేమీ అవసరం లేదు!' అంటూ పద్మపాదుడు ముందుకు నడిచి, మొదట కనిపించిన కాలదేహ లతో మెల్లిగా ఏమో చెప్పాడు. వాళ్ళు అక్కణ్ణించి హుటాహుటిగా వెళ్లిపోయారు.

పద్మపాదుడూ, పింగళుడూ ఆ పెద్ద గదిలో వున్న పట్టుపరుపులకు అనుకుని కూర్చున్నారు. కొద్దిసేపట్లో వారి దగ్గిరకు, బంగారు పళ్ళెరాల్లో వివిధ భోజనపదార్థాలు పెట్టుకుని సౌందర్యపతులైన కొందరు స్త్రీలు వచ్చారు. పింగళుడు వారిని చూస్తూనే, 'పద్మపాదా! వీళ్ళు గంధర్వ కాంతలా, లేక ఆ రూపాలు ధరించిన పిశాచినులా?' అని ప్రశ్నించాడు.