# వింత హెచ్చరిక

బ్రహ్మదత్తుడు కాశీరాజ్యాన్ని పారించే కాలంలో, వారణాసిలో సేనకు డనే ఒక గొప్ప సాధువు వుండేవాడు. బోధిసత్వుడి అనేక పూర్వజన్మలలో, యీ సాధుజన్మ ఒకటి.

అదే కాలంలో నగరానికి దాపులనున్న ఒక గ్రామంలో, భిక్షాటనతో జీవించే బ్రాహ్మణుడొక డుండేవాడు. అతడొకనాడు పొరుగు గ్రామాలలో బిచ్చం ఎత్తి, ఒక అడవిగుండా ఇంటికి తిరిగి వస్తూండగా, 'ఓయీ, బ్రాహ్మణుడా, యీ రోజు నువ్వు ఇంటికి వెళ్ళకపోతే, నీకు మరణం తప్పదు; ఇంటికి వెళ్ళడం జరిగితే, నీ భార్య మరణం ఖాయం!' అన్న మాటలు వినిపించినై.

బ్రాహ్మణుడు ఆ మాటలు వింటూనే, చుట్టూ కలయచూశాడు. ఎవరూ కనిపించ లేదు. ఆ హెచ్చరిక చేసినది ఏపిశాచమో,

యశుడో అన్న అను మానం కలిగిందతడికి.

భయంతో నిలువెల్లా వణికిపోతూ బ్రాహ్మణుడు త్వరగా. యిల్లు చేరాలను కున్నాడు. కాని, అలా చేయడం తన భార్య మరణానికి కారణం అవుతుంది. అడవిలోనే వుండిపోతే తన మరణం తప్పదు. ఇలాంటి విషమ పరిస్థితిలో ఏం చేయాలో తోచక అతడికి మతిపోయినంత పనయింది.

బ్రాహ్మణుడు ఆ సంకట స్థితిలో అడవి దాటి; నగరంలోని ఒక వీధి వెంట నడుస్తూండగా, బోధిసత్వుడైన సేనకుడు ఒకచోట చాలామంది ప్రజలకు ధర్మబోధ చేస్తున్నాడు. ఆయన ఒక ఉన్నతాసనంపై కూర్చుని మాట్లాడుతూండగా, చుట్టూ గుమిగూడిన ప్రజలు, ఆ మాటలను ఎంతో భక్తిశ్రద్ధలతో వింటున్నారు.