కుంటుందా ? మూడూ అపురూప వజ్రాలు పొదిగిన ఉంగరాలే !'' అన్నాడు.

'' వర్తకుడివి, నీ మాటలు నమ్మడం ఎలా ?'' అన్నాడు రాజు.

అప్పుడు మణిభద్రుడు ఆయనకు నగ రంలో వున్న ఒక వజ్రనిపుణుడి పేరు చెప్పి, ఆయన్ని పిలిపించి ఉంగరాలను పరీక్షకు పెట్టమన్నాడు.

మర్నాడు రాజు కబురు చేయగా వజ్ర నిపుణుడు వచ్చి, ఉంగరాలను పరీక్షించి, వాటిలో పొదిగినవి అపురూప వజ్రాలని చెప్పాడు. దానితో రాజూ, మంత్రీ, సైన్యా ధ్యక్షుడూ చాలా సంతోషించారు.

వజ్రనిపుణుడు ఆక్కడినుంచి సరా సరి మణిభద్రుడి ఇంటికి వెళ్ళాడు. ఆ సమయంలో అతడు ప్రయాణమై పొయేందుకు భార్యతో కలిసి సామానులు సర్దుతున్నాడు.

'' ఎలాంటి ఒడిదుడుకులు లేకుండా, నువ్వు చెప్పిన పని విజయవంతంగా ముగించాను. నా కిస్తానన్న అపురూప

వజ్రం మాటేమిటి ?'' అని నవ్వుతూ వజ్రనిపుణుడు, మణిభద్రుణ్ణ అడిగాడు.

మణిభద్రుడు అతడికి ఒక ఉంగరం యిస్తూ, '' ఇదీ అపురూప వజ్రంగల ఉంగరమే ! వజ్రవర్తకులూ, వజ్రనిపుణులూ అన్నదమ్ముల్లాంటి వాళ్ళు. నీ సహాయానికి చాలా కృతజ్ఞాణ్ణి,'' అన్నాడు.

'' ఇంతకూ, ఎంతో విలువైన ఆ అపురూప వజ్రం చౌకగా ఎవరి చేతుల్లో పడకుండా కాపాడుకున్నావు గదా ! మరి, నగరం వదిలి పోవడం ఎందుకు ?'' అని అడిగాడు వజ్రనిపుణుడు.

మణిభద్రుడు విచారంగా, '' రాజూ, మంత్రీ, సేనాధ్యక్షుల ముప్పు నుంచి ఎలా బయటపడ్డానో, నా భార్యకు ఇప్పుడే వివరంగా చెప్పాను. రాజాజ్ఞులు పాలిస్తూ, ఆయనతో సహకరించవలసిన మంత్రీ, సేనాధ్యక్షుడూ — ఆయనతో పోటీపడుతున్నారు. అలాంటి రాజ్యం ఏదో ఒకనాడు అల్లకల్లోలం కాక తప్పదు. అందుకే దీన్ని వచిలిపోతున్నాను,'' అన్నాడు.