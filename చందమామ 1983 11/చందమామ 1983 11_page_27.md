రాకసుడు పోయి భూషయ్య ముందు
వాలాడు. భూషయ్య వాణ్ణి చూస్తూనే
గడగడ వణికిపోసాగాడు.

“నా” పేరు చెప్పి నాలుగు రోజుల పాటు శివాలయంలో అర్చనలుచేయించు. నిన్నేమీ చెయ్యను,” అన్నాడు రాకసుడు.

“అర్చనలు చేయించాలంటే డబ్బు ఖర్చవుతుంది. అది నా వల్ల కాదు,” అన్నాడు భూషయ్య.

“అయితే, నిన్ను మింగేస్తాను !”

అన్నాడు రాకసుడు.

“మింగితే మింగు. నాకు ప్రాణం పోయినా ఫరవాలేదు. డబ్బు మాత్రం ఖర్చవకూడదు,” అన్నాడు భూషయ్య.

డబ్బు ఖర్చు పెట్టాలనేసరికి, అతడికి ఎక్కడలేని తెగింపూ వచ్చేసింది.

“నాకీ రాకసరూపం నుంచి విముక్తి లేదు !” అనుకుంటూ రాకసుడు మరో గ్రామానికి బయలుదేరాడు.

వాడు ఊరి పొలి మేర చేరేసరికి, ఆక్కడ ఉత్సాహంగా ప్రాటలు పాడుతూ, గంతులేస్తున్న సోమయ్య కనివించాడు. రాకసుడు వాణ్ణి, “ఇప్పుడు యింత ఉత్సాహంగా వున్నావేం?” అని అడిగాడు.

సోమయ్య, రాకసుణ్ణి చూస్తూనే గజి గజ వణికిపోతూ, “నన్నేమీ చెయ్యకు, నాకింకా బతకాలని వున్నది. విశాలయ్య నన్ను దత్తత చేసుకుంటా నన్నాడు. తానెలాగూ ఎంతోకాలం బతకనప్పుడు, నావంటి వాడికి ఉపకారం చేయాలని పించిందట. ఇదంతా, నీ చలవే !” అంటూ చేతులు జోడించాడు.

విషయమేమిటో తెలుసుకుందామని, రాకసుడు విశాలయ్య యింటికి వెళ్ళాడు. వాణ్ణి చూస్తూనే విశాలయ్య నిలువునా వణికిపోసాగాడు.

“నీ కూడా బతుకు మీద ఆశ పుట్టినట్టుందే !” అన్నాడు రాకసుడు.

“ఆ వైద్యుడు రంగాచారికి, నువ్వేం మంత్రం వేశావోగానీ, యింతకుముందే హడావిడిగా వచ్చి నాకొక గుళిక ఇచ్చాడు.