సైమన్

పోలండ్ దేశంలోని ఒక గ్రామంలో ఒక వసతి గృహం ఉండేది. బాటు సారులు అందులో డబ్బుయిచ్చి బసచేయవచ్చు. ఆ వసతి గృహం నడిపేవాడికి సైమన్ అని ఒక కొడుకు ఉండేవాడు. వాడికి చక్కదనమూ, తెలివితేటలూ, ధైర్యసాహసాలూ ఉన్నాయి; కాని వాడు వట్టి ఆకతాయి, సోమరిపోతూ, కొంచెంకూడా భాధ్యత తెలియనివాడు. ఏ పని చెయ్యటానికి వాడికి ఒళ్ళువంగేదికాదు, కాని లోపల ప్రపంచ మంతా జయించాలనీ, ఏ రాజకుమార్తెనో పెళ్ళాడాలనీ, అమాంతం గొప్పవాడై పోవాలని కలలు కంటూండేవాడు. అంతలేని ఆశలు లోపల ఉన్నా వాడు అస్తమానమూ అలగా వెధవల వెంట తెరుగుతూ, తాగుతూ, జూదాలాడుతూ కాలం గడిపేవాడు. వాడి సాంత ఇర్చుకు తండ్రి కొంత డబ్బు ఇచ్చే వాడు. కాని ఆది చాలనప్పుడు సైమన్

తస తండ్రి గల్లా పెట్టెలో నుంచి డబ్బు కాజేస్తూ ఉండేవాడు.

సైమన్‌కు బుద్ధి వచ్చేటట్టు చేయాలని వాడి తండ్రి సయానాభయానా ఎంతగానో చెప్పిచూశాడు, కాని ప్రయోజనం లేకపోయింది. అందుచేత ఆయన ఒకనాడు వాడికి భట్టుడి దుస్తులు తొడిగి, చేతికి ఒక ఈటె ఇచ్చి, “నువు వెళ్ళి రాజుగారి దగ్గిర కొలువుచేసుకుని బతుకు,” అని ఇంటి నుంచి తరిమేశాడు.

సైమన్ రాజుగారి కోట వద్ద గస్తి తిరిగే భట్టుడుగా చేరాడు. వాడిబుద్ది ఏమాత్రమూ మారలేదు. ఇప్పుడుకూడా వాడు పనికి మార్లిన వాళ్లను వెంటవేసుకుని తాగటమూ, తందనాలు వెయ్యటమూ, జూదాలాడటమూ, పొట్లాటలు పెట్టుకోవటమూ మొదలైన పనులు చేస్తూ వచ్చాడు. వాడి బస వృద్ధ సైనికుడి ఇంట్లో. సైమన్ రోజూ ఆ సైని