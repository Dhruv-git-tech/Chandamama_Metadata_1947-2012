ద్వితీయాశ్వాసము :

దకు డింటికి తామనమ్మున
త్రాచుపామై వచ్చె విసవిస;
అతని పెండ్లము శివుని కేమము
అడిగినంతట బుస్సుమనియెను.

"బ్రహ్మయంతటివాని చేతను
ప్రస్తుతింపగబడిన నన్నెక
తపసి మాత్రునిగాగ నెంచుచు
తాను లేవడు, చేయి మోడ్బడు.

అష్ట దిక్పతులెల్ల నను గని
ఆదరమ్మున లేచి నిల్వగ
తా నదేదో దొంగ జపమున
తత్పరుండైనట్టు లుండును.

మునులు చేసెడి యజ్ఞములలో
తనకు స్థానం బున్నదనియెడు
గర్వమున పొరగప్పియుండిన
కనుల మూటిని తెఱపజేతును.

శివుని కించుక తా వొసంగక
చేయవలయును ఒక్క యజ్ఞము;
అపుడు గానీ తెలియ దతనికి,
అహము అన్నది తగ్గ దతనికి.”

అనుచు దక్కుడు కనలుచుండగ
అతని సతి కన్నీరు గార్చుచు,
పెదవి బిగువున దుఃఖి మాపుచు,
బదులు పలుకక లోని కేగెను.

తా నొకానొక దొడ్డ యజ్ఞము
తలపుచేసితి రండటంచును.
దక్కు డపుడే దేవతలకును
తావసులకును కబురు లంపెను.

పెద్ద యల్లుని శివుని పిలువక
పిన్న యల్లుర నెల్ల పిలిచెను ;
అల్లుడగు శివుపైని ఈసున
అనుగు కూతును పిలువడాయెను.