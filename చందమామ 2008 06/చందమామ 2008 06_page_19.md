తాను, శ్రమ తెలియకుండా, విను,” అంటూ ఇలా చెప్పసాగాడు:

ప్రియవదనుడనే రాజు పరిపాలించే వైశాలి రాజ్యం దక్షిణ సరిహద్దున ఉన్న త్రిశృంగమనే ప్రాంతంలో కళాధరుడు అనే అద్భుత శిల్ప కారుడు ఉండేవాడు. అతడు చెక్కే శిల్పాలను అందరూ మెచ్చుకునేవారు.

ఒకనాటి పున్నమిరాత్రి అతడు ఆరు బయట పడుకుని ఉండగా కలలో ఒక అద్భుత సౌందర్యరాశి కనిపించి, “నా విగ్రహాన్ని నువ్వు మలిస్తే ఎలా ఉంటుందో చూసుకోవాలన్న కోరిక కలిగింది. నా కోరిక తీర్చగలవా?” అని అడిగింది.

“నీ అంతటి సౌందర్యరాశి శిల్పాన్ని రూపొందించకపోతే నా శిల్పకళానైపుణ్యానికి సార్థకత ఉండదు. అయినా, నువ్వేవరు?”

అంటూండగా ఆమె అదృశ్యమై కళాధరుడి కల చెదిరి పోయింది. కాని ఆమె రూపం మాత్రం అతడి మనోఫలకం మీద అలాగే నిలిచిపోయింది. మరునాడే అతడు సెల యేటి సమీపంలో శిల్పాన్ని చెక్కడం ప్రారం భించాడు.

కళాధరుడికి కలలో కనిపించిన అందాల రాశి పేరు నీలాంజన. గంధర్వ రాజు కుమార్తె. మరుసటి పున్నమిరేయి చెలికత్తెలతో వన విహారానికి బయలుదేరిన నీలాంజన, వారికో విశేషం చూపుతానని చెప్పి భూలోకానికి వెంటబెట్టుకుని వచ్చింది.

సెలయేటి సమీపంలో నీలాంజన పాల రాతి శిల్పం చూసి చెలికత్తెలు ఆశ్చర్య చకితులై, “నీ విగ్రహం ఇక్కడికెలా వచ్చింది?” అని అడిగారు ముక్తకంఠంతో.

“నేను కలలో కనిపించిన మాత్రాన్నే కళాధరుడనే శిల్పి దీన్ని చెక్కాడు,” అన్నది నీలాంజన.

“అద్భుతం! దీనికే గనక ప్రాణం వస్తే మరెంత బావుంటుందో,” అన్నది ఒక చెలి కత్తి.

“ప్రాణమే కాదు, దీనికి నీ తెలివి తేటలు కూడా ఉంటే చక్కని క్రీడ ద్వారా వినోదించ వచ్చు,” అన్నది రెండవ చెలికత్తె.

“ఏమిటా క్రీడ?” అని అడిగింది నీలాం జన.

“నువ్వు చాలా తెలివైన దానివని గోప్పలు పోతూంటావు కదూ. దాన్ని భూలోకంలో నిరూపించాలి. నువ్వు ఈ శిల్పానికి ప్రాణం