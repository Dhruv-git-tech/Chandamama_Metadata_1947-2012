ఋషులూ కూడా భయపడ్డారు. అప్పుడు దేవేంద్రుడు వజ్రాయుధంతో పర్వతాల రెక్కలు అనేకవేల సంఖ్యలో తెగవేశాడు. నా రెక్కలు కూడా తెగవేయటానికి ఇంద్రుడు రాగా, నీ తండ్రి అయిన వాయుదేవుడు నన్ను అతివేగంగా తీసుకుపోయి ఇంద్రుడి బారి నుంచి కాపాడాడు. ఆయన దయవల్ల నా రెక్కలు దక్కాయి. అందు చేత నువ్వు కాదన కుండా నేనూ, సముద్రుడూ ఇచ్చే ఆతి ధ్యాన్ని స్వీకరించాలి,” అని చెప్పాడు.

దానికి హనుమంతుడు, “చాలా సంతోషం! నీ మాటలే నాకు ఆతిథ్యం. మీ ఆతిథ్యాన్ని నిరాకరించినందుకు మీరు కోపగించ వద్దు. కార్యార్థినైన నేను విశ్రాంతి తీసుకోవటం అసాధ్యం. రామబాణంలాగా లంకకు పోతా నని వానరులకు మాట ఇచ్చాను,” అంటూ

మైనాకుణ్ణి తన చేతితో తాకి, సంతోషం తాండ వించే ముఖంతో ముందుకు సాగాడు.

“నీకు కార్యసిద్ధి అగుగాక!” అని సముద్రుడూ, మైనాకుడూ అతన్ని దీవించారు.

హనుమంతుడు అక్కడి నుంచి ఆకాశం లోకి మరింత ఎత్తుగా ఎగిరి ముందుకు సాగాడు. మైనాకుడిచ్చిన ఆశ్రయాన్ని నిరాక రించి దీక్షతో లంకకు వెళ్ళే హనుమంతుడికి దేవతలు పరీక్ష పెట్టగోరి, పాములకు తల్లి అయిన సురసు వద్దకు వెళ్ళి, “వాయుపుత్రుడైన హనుమంతుడు సముద్రం మీదుగా ఎగురుతూ లంకకు పోతున్నాడు. నువ్వు భయంకరాకారం ధరించి అతని దారికి అడ్డం తగులు. అతను నిన్ను జయించి పోతాడో, నిన్ను చూసి భయపడతాడో చూడగోరు తున్నాం. అతని పరాక్రమం ఎంతటిదో తెలుసు కోవాలని మా అందరి కోరిక,” అన్నారు.

సురస వారి కోరిక తీర్చటానికై కొండంత రాక్షసరూపం ధరించి, పెద్ద కోరలతోనూ, గోరోజనం రంగుగల కళ్ళతోనూ భయం కరంగా తయారై, హనుమంతుడి దారికడ్డంగా నిలబడి, “హనుమంతుడా, నిన్ను భక్తించ టానికి దేవతలు నాకు అనుజ్ఞ ఇచ్చారు. కనక నువ్వు నా నోట్లోకి ప్రవేశించు,” అన్నది.

హనుమంతుడు సురసకు నమస్కారం చేసి, నవ్వుతూ, “రాముడు వనవాసం చేస్తూండే సమయంలో, ఆయన లేనప్పుడు రావణుడు ఆయన భార్య అయిన సీతను ఎత్తుకు పోయాడు. నేను రాముడి దూతగా ఇప్పుడు సీత వద్దకు పోతున్నాను. రాముడి