హాయిగా వున్నావు. కాళ్ళూ, కళ్ళూ, చెవులూ అన్నీ వుండి ఆరోగ్యం గావున్నావు. నీ కొడుక్కి ఒక కాలు లేదు. మనవడికి రెండు కాళ్ళూ లేవు. నీకంటే ముసలివాళ్ళుగా కనిపిస్తున్నారు. కారణం ఏమిటి?” అని అడిగారు రాజుగారు.

“మా రోజుల్లో మేము కష్టపడి తిండిగింజలు పండించేవాళ్ళం. సమానంగా కష్టపడి, అందరం సమా నంగా తినేవాళ్ళం. ఇప్పుడు కష్టపడే వాళ్ళు తగ్గిపోయి, కూచుని తినే వాళ్ళు ఎక్కువయి పోయారు. నా కొడుకూ మనవడూ ఆ కోవలో వాళ్ళే. ఈ భూమిని కాయకష్టంతో దున్ని, పుడమితల్లి ఇచ్చే పంటను సమా నంగా అనుభవించమని మనకి ఇచ్చాడు దేవుడు. మనం ఆ విధంగా చెయ్యడం లేదు. అందుకనే ధాన్యం గింజలు బక్కిచిక్కిన వయ్యాయి. ఇది అంతా ఆ దేవుడి లీల,” అని తాత గంభీరంగా బదులు చెప్పాడు.

ఈ కథ ఎన్నెన్నో ఏళ్ళక్రితం మా బావగారు చెప్పగా విన్నాను. అది టాల్స్టాయ్ కథ అని అప్పట్లో నాకు తెలియదు. సూర్యచంద్రుల కంటపడనిది కూడా కథకుడు చూడగలడు. అటువంటి గొఫ్ఫు దార్శనికుడు టాల్స్టాయ్.

## మన దేశం క్విజ్

ఈ నెల క్విజ్ లో ప్రాచీన భారతదేశం గురించి కొన్ని విషయాలు గుర్తు చేసుకుందాం.

1. బాబర్ చక్రవర్తి ఆస్థానంలోని ఒక పాలకుడు మహాభారతాన్ని బెంగాలీ భాషలోకి అనువదిం చాడు. ఆయన ఎవరు?

2. ఆ సంగీత విద్వాంసుణ్ణి కర్ణాటక సంగీత పితామహుడిగా కీర్తిస్తారు. 15వ శతాబ్దంలో జీవించిన ఆయన పేరేమిటి?

3. వ్యాయామాలను లోగనివారకాలుగా యోగ శాస్త్రంలోని ఏ విభాగం ఉద్ఘాటిస్తుంది?

4. కనిష్కుడి ఆస్థానంలోని ఒక నాటకకర్త బుద్దుడి జీవిత చరిత్రను నాటకంగా రచించాడు. ఆయన ఎవరు? ఆయన రచించిన నాటకం పేరేమిటి?

5. పంచసిద్ధాంతిక అన్నది ఆరవ శతాబ్దంలో రచింపబడ్డ ఖగోళ శాస్త్ర గ్రంథం. దానిని ఎవరు రచించారు?

(సమాచానాలు 74వ పేజీలో)

జూన 2008

50

చంద్రమామ