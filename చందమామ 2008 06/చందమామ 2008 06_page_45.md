ప్రస్తుతం చెన్నయ్‌లో ఉంటూన్న సుప్రసిద్ధ రచయిత్రి శ్రీమతి మాలతి చందూర్ నూజివీడులో జన్మించారు. ఆమె తొలి కథ ప్రచురించబడిన ఆనందవాణి పత్రికలోనే ఆమె నవల ‘చంపకం-చెదపురుగులు’ కూడా సీరియల్‌గా వచ్చింది. 1952 నుంచి 45 సం.ల పాటు నిరంతరాయంగా ఆంధ్రప్రభ వారపత్రికలో ‘ప్రమదావనం’ శీర్షికను నిర్వహించారు. ఆమె రచనలు హిందీ, గుజరాతీ, ఒరియా, కన్నడ భాషలలోకి అనువదించబడ్డాయి. ఆమె దాదాపు 300 ఆంగ్లనవలలను తెలుగులోకి అనువదించారు. 1992లో ఆమె భారతీయ భాషాపరిషత్ అవార్డ్ (కొల్‌కతా)తో సత్కరించబడ్డారు. 1987లో ఆంధ్రరాష్ట్ర సాహిత్య అకాడెమీ అవార్డునూ, 1993లో కేంద్ర సాహిత్య అకాడెమీ అవార్డునూ అందుకున్నారు.

## చిన్నప్పుడు విన్న కథ

అందరి పిల్లల్లాగే నేనూ నక్కబావ-కాకి, పేదరాసి పెద్దమ్మ-వంటి కథలు వినివుండ వచ్చు. కాని, అవి నాకు అంతగా జ్ఞాపకం లేవు. ఏడెనిమిదేళ్ళ వయసప్పుడు, వెన్నెట్లో చాప పరచుకుని మా బావగారి చేత చాలా కథలు చెప్పించుకుని వినేదాన్ని. అందులో ఒకటి నాకు ఈనాటికీ కళ్ళకు కట్టినట్లుగానే వుంటుంది. ఆయన చెప్పే విధం, చెవుల్లో ఇంకా వినపడుతూనే వుంటుంది.

మా బావగారు అప్పటికి సైజామ్ రాష్ట్రంలో విద్యాశాఖలో వుండేవారు. ట్రెయినింగ్ కాలేజ్ ప్రిన్సిపాల్‌గా రిటైర్ అయ్యాక కూడా, నేను రచయిత్రిగా స్థిరపడినా కూడా, నాకు ఎన్నెన్నో కథలు చెప్పుతూనే వుండేవారు. అసలు నాలో ఒక రచయిత్రికి, నా ఊహలకి

రెక్కలు తొడిగిన వ్యక్తి మా బావగారు. అంత గొప్పగా కథలు చెప్పి, ఆకాశంలో ఎగిరేలా చేసేవారు. ఆయన చెప్పిన అనేక కథల్లో ‘కోడిగుడ్డంతధాన్యపుగింజ’ అన్నకథఈనాటికీ నన్ను తారాజువ్వలాగా ఊహాలోకాల్లోకి తీసు కుని వెడుతూవుంటుంది-అది నాకు చాలా ఇష్టమైన కథ.

ఇది జానపద కథ అనుకుంటా. ఒక సాయంత్రం వేళచిన్నపిల్లలు ఆటలాడుకుంటూండగా, వాళ్ళకి ముళ్ళ పాదల మధ్యన, ఒక కోడిగుడ్డు కనబడుతుంది. పిల్లలు గదా సహజమైన కుతూహలంతో ఆ గుడ్డును చేతుల్లోకి తీసుకుని, పరిశీలనగా చూస్తారు. ఎవరికీ అది ఏమిటో, గుడ్డు అవునో కాదో అంతు పట్టదు.