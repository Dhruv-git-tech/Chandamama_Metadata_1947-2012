మిత్రులుగా మారిన
శత్రువులు

ఇజాయెల్ సైన్యంలో పనిచేస్తూన్న గిలాడ్
స్కాల్ట్ (21) పాలస్తీనా తీవ్రవాదులు
‘హమాస్’కు పట్టుబడి ఖైదీగా ఉన్నాడు.
అతడు పదకొండేళ్ళ వయసులో ఐదవ గ్రేడు
చదువుతున్నప్పుడు ఒక కథ రాశాడు. అది చిన్న
చేపను మింగడానికి సిద్ధంగా వున్న సార్ర చేప కథ. తాము స్నేహితులుగా వుంటూ దాగుడు
మూతలు ఆడుకుంటూ ఉంటే బావుంటుందని చిన్నచేప సార్ర చేపకు చెబుతుంది. అయితే,
వాటి తల్లులు అది తగదని హెచ్చరించడంతో దూరంగా విడిపోతాయి. చాలా రోజుల తరవాత
యాదృచ్ఛికంగా రెండూ కలుసుకున్నప్పుడు, “నువ్వు నా శత్రువే, కానీ మిత్రులుగా మసలు
కుందాం,” అంటుంది సార్ర చేప. సార్ర చేపలూ, చేపలూ ఆ తరవాత ప్రశాంతంగా జీవించాయి.
ఆ కథ గిలాడ్ స్కాల్ట్ టీచర్ దగ్గరే ఉండిపోయింది. ఇప్పుడామె దానిని తీసి గిలాడ్ తండ్రికి
ఇవ్వడంతో ఆయన దానిని 29 పేజీల పుస్తకంగా ప్రచురించాడు.

మ్యూజియంలో ఓడ

30 మీ. పాడవూ, మూడంతస్థుల మేడ అంతటి ఎత్తూగల ఒక ఓడ ఇప్పుడు మ్యూజియంలో
ఉంటోంది. దాదాపు 800 సం.లకు పూర్వం చైనాలోని గువాన్‌డాంగ్ ప్రాంతం సముద్రంలో
మునిగి పోయి, ఇటీవల పైకి తీసేంతవరకు 30 మీ. లోతు జలగర్భంలో ఉండిపోయింది.
చరిత్రకారులు దక్షిణ చీనా సముద్రం నం. 1 అని దానికి పేరు పెట్టారు. చైనాకు పాశ్చాత్య
దేశాలతో జరిగిన వర్తక సంబంధాల మీద ఇది మరింత
వెలుగును ప్రసరించగలదని వారు భావిస్తున్నారు.
దానిని పైకి తీశాక, పగలగొట్టకుండా, సము
ద్రంలోని ఉష్ణోగ్రత, ఒత్తిడి వుండేలా నీళ్ళ
మధ్య ఉంచాలని నిర్ణయించారు. ప్రస్తుతం
‘స్ఫటిక భవనం’గా పిలువబడుతూన్న మ్యూజి
యంలో సందర్శకులు దానిని ట్యాంక్ కిటి
కీల గుండా చూడగలుగుతున్నారు. ఈ ఓడలో
బంగారం, వెండితో పాటు వేలాది అమూల్య
మైన కళాఖండాలు లభించాయని చెబుతారు.