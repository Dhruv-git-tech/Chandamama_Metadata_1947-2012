ఆమె స్త్రీ అని తెలియగానే మహారాణి
పరమానందం చెంది, “వారసులు లేని
మనం ఆమెను దత్తత తీసుకుందాం,” అన్నది
రాజుతో. రాజు కూడా సంతోషించి నీలాంజ
నను దత్తత తీసుకోవడమే గాక, వైశాలి రాజ్య
సామ్రాజ్ఞిగా పట్టాభిషేకం చేశాడు. నీలాంజన,
విభారకుడు పరస్పరం ప్రేమించుకుంటు
న్నారని తెలియడంతో వారి పెళ్ళి ఏర్పాట్లు
ప్రారంభించారు రాజదంపతులు.

ఆ విధంగా తన తెలివితో ఉన్నత స్థానానికి
ఎగబ్రాకి గంధర్వలోకంలోని చెలికత్తెలు
పెట్టిన పరీక్షలో నెగ్గింది నీలాంజన. భూలో
కపు నీలాంజన, గంధర్వ లోకపు నీలాంజన
ఇరువురికీ ఒకే మనసు కావడంతో, సున్నిత
మైన సందర్భాలలో భూలోక నీలాంజనకు
కలిగే భావోద్వేగాలు గంధర్వలోక నీలాంజ
నకు కూడా కలగసాగాయి. విభాకరుడి పట్ల
ఆమె మనసులోనూ ప్రేమ అంకురించ
డంతో, ఆమె భూలోక నీలాంజనకు అంతం
పలకాలని, ఆమె ఉన్నఏకాంతమందిరానికి
వచ్చింది. ఆమెను చూసి, “అచ్చం నా ప్రతి
బింబంలా ఉన్నావు. ఎవరు నువ్వు?” అని
అడిగింది భూలోక నీలాంజన ఆశ్చర్యంతో.

“నేను కాదు. నువ్వు నా ప్రతిబింబం.
నువ్వు నా రూపంలోని ఒక శిల్పానివి. నీకు
ప్రాణం పోసింది నేనే. నీలో ఉన్నది కూడా
నామనసే. నెచ్చెలులతో క్రీడావినోదం కోసం
నిన్ను పంపాను. ఇప్పుడు నీ పాత్రకు
ముగింపు పలకడమే తరువాయి. అందుకే
వచ్చాను,” అన్నది గంధర్వలోక నీలాంజన.

“జీవితంలో నుప్పెప్పుడైనా ఓడిపోయావా?”
అని అడిగింది భూలోక నీలాంజన.

“లేదు,” అన్నది గంధర్వలోక నీలాం
జన.

“నీ మనసే నాలో ఉన్నప్పుడు నీకున్న
మనోబలం నాకూ ఉంటుంది కదా? నీ
చేతిలో నేనెలా ఓడిపోగలను? నా పాత్రకు
ముగింపు పలకడం నీకు సాధ్యం కాదు,”
అన్నది భూలోక నీలాంజన దృఢమైన కంఠ
స్వరంతో.

“నీలో కలిగే స్పందనలే నాలో కలుగుతు
న్నాయి. అది నాకు కష్టంగా ఉంది. మన
ఇద్దరిలో ఒకరి జీవితం పరిసమాప్తమై పోవాలి.
కష్టాలు అనుభవిస్తూన్న మానవ కాంతవైన నీ
పాత్రకు ముగింపు పలకడం న్యాయం,”
అన్నది గంధర్వలోక నీలాంజన.