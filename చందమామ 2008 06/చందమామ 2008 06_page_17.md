గురువు తన మంత్రశక్తితో అక్కడ వున్న
అందరి నోళ్ళూ కట్టేశాడు," అన్నాడు.

ఆ తరవాత జగభోజీ, బ్రహ్మదండి మాంత్రి
కుడూ కలిసి లోయలోకి కొంత దూరం వెళ్ళి,
అక్కడ చెట్ల కింద కూచుని వున్న పులుగు
రాయుణ్ణీ, స్థూలకాయుణ్ణీ, జిత శక్తివర్మ
లనూ కలుసుకున్నారు. ఆ సమయంలో
తూర్పు దిక్కు కొంచెం తెలతెల్లనవుతున్నది.

“ఇక మనం లోయ మధ్యకు పోదాం. ధన రాసులు నిక్షేపమై వున్న రావిచెట్టూ, ఆ పాము పుట్టా ఎక్కడున్నవో, నాకు తెలుసు!” అంటూ జగభోజి ముందుండి దారి తీశాడు.

జగభోజి, బ్రహ్మదండితో కలిసి గుహవిడిచి
పోవటం; రాజకుమారికి కింకరుడి కాపలా
సంగతీ-అంతా కేశవుడూ అతడి స్నేహి
తులూ చూశారు. వాళ్ళకు చీకట్లో ఒక గుహ
ముందు అటూ ఇటూ పచారు చేస్తున్న
కింకరుడి ఆకారం కనబడింది.

వాళ్ళు ముగ్గురూ, కింకరుడు కాపలా
కాస్తున్న గుహదగ్గిరకు వెళ్ళేసరికి, కింకరుడు
గుహముందు బయట ఆగి, గుహలో వున్న
కల్పకవల్లి నుద్దేశించి, “హా, రాకుమారీ!

బ్రహ్మపుర రాజ్యంలోని సరస్సు దగ్గిర చూడ
గానే, నిన్ను నేను ప్రేమించేశాను. నువ్వు మా
గురువు జగభోజిని ఎలా ప్రేమించి వివాహ
మాడతావో, నా కర్థం కావటం లేదు. అడవి
పంది కోరల్లా వున్న వాడి పళ్ళూ, దబ్బనాల్లా
పైకి లేచిన వాడి కనుబొమలూ, నెత్తిన
చింకికుళాయీ-ఏ కన్య అయినా వాణ్ణి ఎలా
ప్రేమిస్తుంది? నన్ను, చూడు! ఈ తలలో
వున్న ఈకలు రాజభేరుండానివి! వాటిని
సంపాయించేందుకు నేను చేసిన సాహసం...

కింకరుడు మాట మధ్యలోనే పెద్దగా
అరవబోయి, ప్రాణం కడబట్టుతున్న వాడిలా
కీచు మన్నాడు. దానికి కారణం, కేశవుడు
ఉచ్చు బిగించి విసిరిన అడవితీగ, గురిగా
వాడి కంఠానికి పడి బిర్రబిగుసుకుపోవటం.

“కేశవా! వాడు ఊపిరాడక చచ్చేట్టున్నాడు.
వాడితో మనకు కొంతపని వున్నది. ఆ ఉచ్చు
కాస్తవదులు చెయ్యి,” అంటూ జయమల్లు
రాళ్ళచాటు నుంచి ఒక్కగెంతున ముందు
కురికాడు. కేశవుడు, కింకరుడి మెడకు
బిగుసుకు పోయిన ఉచ్చును కొద్దిగా వదులు
చేశాడు.
-(ముగింపు వచ్చే సంచికలో)