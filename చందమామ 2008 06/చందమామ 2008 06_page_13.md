రాజగురువు అన్నట్టే గురు మౌనానం
దుడూ, కోయ గడేజంగ్ తమ తమ అనుచరు
లతో రాకాసిలోయ నుంచి పైకి ఎక్కి పారి
పోయేందుకు వీలున్న దారులన్నీ వేయి
కళ్ళతో కాపలా కాస్తున్నారు. మౌనానందుడి
అనుచరుల్లో ముఖ్యులు బిడాలీ, శ్వానకర్ణీ;
కోయ గడేజంగ్ అనుచరుల్లో ముఖ్యుడు
నరమాంస భక్షకుల నాయకుడైన చండ
మండూకుడు.

బ్రహ్మపుర రాజు వెంట వీరే కాక పెద్ద సేన
కూడా వున్నది. అందులో గజాశ్వదళాలు
కూడా వున్నవి. కోయగోమాంగ్ తనకు విన
బడుతున్నవని చెప్పే గంటల సవ్వడులు; ఆ
గజసైనిక దళాల్లోని, ఏనుగుల మెడలకు
వేలాడుతున్నకంచుగంటలు అప్పుడప్పుడు
చేసే ధ్వనులు.

రాత్రి గడుస్తున్న కొందికీ, లోయకు
కొంచెం ఎగువగా రాళ్ళ మీద కూచునివున్న
కేశవుడూ అతడి మిత్రులకు, అన్నివైపుల
నుంచీ రకరకాల శబ్దాలు వినబడుతున్నవి.
వెన్నెల కొంతిలో వాళ్ళకు, దిగువనున్న లోయ
స్పష్టంగా కనబడుతున్నది. జయమల్లు
లోయ కేసి కొంచెంసేపు పరీక్షగా చూసి,
‘కేశవా! ఈ వెన్నెల వెలుగులో ఇక్కణ్ణించి
మనం లోయలోకి దిగటం ఏమంత కష్టం
కాదు. నా ఉద్దేశం, ఆ పులిరాజును సూర్యో
దయం లోపలే చంపి, దాని చర్మం వలిచి,
నువ్వు ధరించటం మంచిదని. తెల్లవారితే,
మన ఉనికి జగభోజికీ, వాడి అనుచరుడికీ
తెలిసి పోవచ్చు,’’ అన్నాడు.

“నువ్వన్నట్టు ఆ పని ఎంత త్వరగా ముగించుకుంటే అంత మంచిది. ఈ లోయ చుట్టూ ఎవరో చేరి, మన కంటె ముందుగా లోయలోకి దిగే ప్రయత్నంలో వున్నారని నా అనుమానం. వాళ్ళు శత్రువులో, మిత్రులో మనకు తెలుసుకునే అవకాశం లేదు,” అన్నాడు కేశవుడు.

ఆ తరవాత ముగ్గురూ, కోయగోమాంగ్ దగ్గిరవున్న విషం పూసిన అంబులను సమానంగా పంచుకుని, ఎగుడు దిగుడుగా వున్నరాళ్ళ మీది నుంచి, అడవి తీగను ఆసరాగా పట్టుకుని, లోయలోకి దిగారు.

లోయ అంతా నిశ్శబ్దంగా వున్నది. ఉండి
వుండి ఏదో ఒక మహావృక్షం మీది నుంచి
గండభేరుండపక్షి ఒకటి వికృతంగా అరుస్తు
న్నది. నల్లని చెట్ల నీడలూ, ఆ నీడల్లో అటూ