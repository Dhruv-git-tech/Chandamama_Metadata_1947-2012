నువ్వెక్కడ? నేను ఇక్కడికి తిరిగి వచ్చాను.
ఈ రాకాసిలోయలో నీ కంఠధ్వనీ, పులిరాజు రంకెలూ విని, నా చెవులకు పట్టిన తుప్పు వదిలించుకుందా మనుకున్నాను. కాని మీ రెండు గొంతులూ వినబడవేం?”

ఆ వెంటనే జగభోజి గొంతు పెద్దగా జవా బిచ్చింది: “సోదరా! ఎవరు? బ్రహ్మదండేనా? ఆహా, ఎంత అదృష్టం! ఎన్నాళ్ళకు తిరిగి వచ్చావు!”

కేశవుడూ, జయమల్లూ, కోయగోమాంగ్ ముఖముఖాలు చూసుకున్నారు. వాళ్ళకు బ్రహ్మదండి మాంత్రికుడి గొంతు భయాళ్చర్యాలను కలిగించింది. సమయానికి ఈ దుర్మార్గుడూ ఈ లోయ చేరాడన్న మాట! ఇప్పుడే మిటి కర్తవ్యం?

బ్రహ్మదండి మాంత్రికుడు, జగభోజి నివసించే గుహను చేరిన గుర్తుగా, అటువైపు నుంచి, మాటల ధ్వనులు వినబడసాగినై. ఒకటి రెండు నిమిషాలు గడిచిన తరవాత, బ్రహ్మదండి గొంతుస్థాయి కాస్తపెంచి, “సోదరా! నువ్వు, ఆ బ్రహ్మపుర రాకన్నె కల్పకవల్లిని అపహరించుకుని ఇక్కడికి తేవటంలో పెద్ద ప్రమాదాన్ని కొని తెచ్చుకు న్నావు. బ్రహ్మపుర, కపిలపుర రాజ్యాల్లో నివసించే, అనాది ఆటవిక జనాలను వెంట బెట్టుకుని, ఆమె తండ్రిమనరాకాసిలోయను చుట్టు ముట్టాడు. నేను, నీ రక్షణకుగాను, పులుగురాయుడనే ఒక పక్షితల వెధవతో కలిసి ఒక రహస్యసారంగ మార్గాన ఇక్కడికి వచ్చాను,” అన్నాడు.

“నాక్షేమం గురించి, నువ్వుపడిన ఆదుర్దా చూసి, నాకు చాలా సంతోషం కలుగుతు న్నది. మనం ఇద్దరం పాతిక ముప్పై సంవత్సరాలు, ఒకే గురువు దగ్గిర మంత్రశాస్త్రం అభ్యసించాం. సరే, ఇంతకూ నువ్వెళ్ళినపని, ఏమయింది?” అని అడిగాడు జగభోజి.

జగభోజి ప్రశ్నకు, బ్రహ్మదండి ఛీత్కారం చేసి, “మనం గురువు గురువు అనుకునే ఆ నీచుడు, చచ్చి ఎక్కడున్నాడో గాని-వాడు మనకు మనసిచ్చి మంత్రశాస్త్రం బోధించలేదు. బ్రహ్మపుర రాజ్యంలోని ఒకానొక కొండలో కాలభైరవుణ్ణి ప్రతిష్ఠాపన చేసి, మనకు కావలసిన జాతకుడు, కేశవుడనేవాణ్ణి పట్టుకుని, వాడిచేత ఇక్కడ దొరికే ధనరాసుల విషయం చెప్పించే ప్రయత్నం చేశాను. కాని, నా పని పూర్తయ్యే లోపలే, బ్రహ్మపుర రాజ