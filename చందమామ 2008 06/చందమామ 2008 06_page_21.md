ప్రకటించాడు. సైనిక బలంలో ఆ రాజు మనకన్నా అధికుడు. అత్యయిక పరిస్థితిని ఎదుర్కోవడానికి మనరాజు ఇంటికొకరు సైన్యంలో చేరవలసిందిగా ప్రకటించాడు. అందుకే నేను వెళుతున్నాను. నువ్వు పురుష వేషంలో సైన్యంలో చేరి, నీ శక్తి ద్వారా స్త్రీలు అబలలు కారని నిరూపించి, ఆ తరవాత నిజం చెప్పవచ్చు,” అన్నాడు విభారకుడు.

“నీ ఆలోచన బావుంది,” అన్న నీలాం జనపురుషవేషం ధరించి అతనితో కలిసి వెళ్ళి సైన్యంలో చేరింది.

మరుసటి రోజు బలవంతుడైన శత్రువును ఎదుర్కోవడం ఎలాగా అని రాజు మంత్రులతో, సేనాధిపతితో, చర్చిస్తూండగా పురుష వేషంలోని నీలాంజన రాజును దర్శించి, “మహారాజా, నేనొక వ్యూహం రచించాను.

అది మీకు నచ్చితే ఆచరించండి. లేకుంటే నా శిరశేదం చెయ్యండి,” అన్నది.

“ఏమిటో చెప్పు,” అన్నాడు రాజు అత్రుతగా.

‘శత్రువు మనకన్నా బలవంతుడైనప్పుడు వెంటనే ముఖాముఖి పోరాడకూడదు. మొదట యుక్తిగా అతణ్ణి చీకాకుపెట్టాలి. శత్రు సైన్యంలో అలజడి పుట్టించి అతడి ఆత్మస్థైర్యాన్ని దెబ్బతీయాలి. ఆ తరవాత యుద్ధానికి దిగాలి,” అంటూతన వ్యూహరచనను వివరించింది నీలాంజన.

అది రాజుకెంతో నచ్చి వెంటనే అమలు పరిచాడు. మొదట వైశాలి సైన్యంలోని విలు కాండ్రు యాస్యంగా తూర్పుకొండలను చేరుకు న్నారు. అక్కడి నుంచి అకస్మాత్తుగా బాణాల ద్వారా తేళ్ళను, సర్పాలను ఆ తరవాత మంట లను అవంతి సైన్యం మధ్యలోకి వదిలారు. దాంతో ఆ సైన్యం గందరగోళానికి గురయింది. ఆ తరవాత వాళ్ళ మీదికి వేటకుక్కలను ఉసిగొల్పారు. శత్రు సేనలు చీకాకుగా ఉన్న సమయంలో నాలుగు వైపుల నుంచీ వైశాలి సేనలు దాడి చేసి చిత్తుచేశారు. అవంతి ఓడిపోయి రాజు బందీ అయ్యాడు. వైశాలి ప్రజలు సంబరాలు జరుపుకున్నారు.

రాజు పురుషవేషంలోని నీలాంజనను ఎంతగానో మెచ్చుకున్నాడు. అప్పుడు నీలాంజన పురుషవేషం తొలగించి, “మహారాజా, మిమ్మల్ని పురుషుడిగా మభ్యపెట్టినందుకు నన్ను క్షమించండి. నాకు నా అన్నవారు ఈ లోకంలో లేరు,” అన్నది.