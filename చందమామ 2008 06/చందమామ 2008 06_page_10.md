“నీకు హరిద్వారం వెళ్ళి గంగాస్నానం చేయాలని కోరిక ఉన్నట్టు తెలిసింది. నేనూ హరిద్వారం వెళ్ళాలనుకుంటున్నాను. నువ్వు వస్తానంటే నిన్ను నాతో తీసుకువెళతాను,” అన్నాడు నారాయణస్వామి.

“అయ్యా, నాకు అంతటి భాగ్యమా!” అంటూ కంటతడితో చేతులు జోడించాడు శివన్న. నారాయణస్వామి ఆప్యాయంగా శివన్న భుజం తట్టి, “వచ్చే పంచమి రోజు హరిద్వారం బయలుదేరుదాం. సిద్ధంగా ఉండు,” అని చెప్పి వెళ్ళాడు.

పంచమి నాటి ఉదయం శివన్న గుడిసె ముందు గుర్రుపు బగ్గీ వచ్చి ఆగింది. అందులో నారాయణస్వామి కూర్చుని ఉన్నాడు. ఆయన శివన్నను సాదరంగా పిలిచి పక్కన కూర్చో బెట్టుకుని బగ్గీని ముందుకు నడపమని నౌకరును ఆదేశించాడు. నెలరోజుల ప్రయాణం తరవాత వాళ్ళు హరిద్వారం చేరారు. అక్కడి గంగా నదిలో స్నానం చేసి, గంగామాతను పూజించారు. శివన్న జన్మ సాఫల్యం పొంది నంతగా ఆనంద పడ్డాడు. మరో నెల పాటు సాగిన తిరుగు ప్రయాణంలో మార్గ మధ్యం లోని పుణ్యక్షేత్రాలను దర్శించుకుంటూ వచ్చి ఇరువురూ లక్ష్మీపురం చేరారు.

శివన్న ఇంటికి బయలుదేరుతూ చేతులు జోడించి, “అయ్యా, నా జీవితంలో హరిద్వార దర్శనం చేసుకుంటానని అనుకోలేదు. మీ దయవలన నా కోరిక తీరింది. మీకు జీవి తాంతం రుణపడి ఉంటాను,” అన్నాడు.

అందుకు నారాయణస్వామి, “శివన్నా,

నన్ను మరీ అంతగా పొగడవద్దు. నీకు హరి ద్వారం చూపించడంలో నాకూ కొంత స్వార్థం ఉంది,” అన్నాడు.

“అడగకుండానే నాకా దివ్య క్షేత్రం చూపిన పూణ్య పురుషులు మీరు. మీకు స్వార్థమా? నమ్మను,” అన్నాడు శివన్న.

“అవును, శివన్నా. నేను నిజమే చెబుతు న్నాను. సముద్ర వ్యాపారం చేసి కోట్లకు కోట్లు సంపాదించాను. కాని మనశ్శాంతి మాత్రం లేదు. ప్రేమాభిమానాలు కరువై పోయాయి. ఉన్న ఇద్దరు కొడుకులూ పరమ స్వార్థ పరులు. నేను పోతే వచ్చే ఆస్తి గురించే తప్ప నాక్షేమం గురించి ఆలోచించరు. రేపు నేను చనిపోతే చిత్తశుద్ధితో దహనసంస్కారాలు చేయగలరన్న నమ్మకం కూడా లేదు. ఒకవేళ చేసినా అది నాకు సంతృప్తికరం కాదు. దాన్ని