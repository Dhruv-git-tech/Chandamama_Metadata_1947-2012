“అలాంటి ప్రయత్నాలు చేసే తరుణం ఇంకా రాలేదు,” అంటూ జయమల్లు గుహలో నుంచి ఓమారు బయటికి తొంగి చూసి, “ఇక మనం ఇక్కడ సాధించవల సింది ఒకే ఒక కార్యం వున్నది. కాలభైరవుడు చెప్పిన, ఆ పెద్ద రావిచెట్టూ, దాని పాదంలో వున్న పాము పుట్టా ఈ లోయలో ఎక్కడున్నవో కనుక్కోవాలి,” అన్నాడు.

“ఆ గుర్తుల్ని బట్టి మనం రావిచెట్టును కనుక్కోవచ్చు. అక్కడ వున్న ధనరాసుల్ని తవ్వుకు పోవటం కూడా వెంటనే చేద్దా మంటావా?” అని అడిగాడు కోయగోమాంగ్.

జయమల్లు అతడి ప్రశ్నకు జవాబు చెప్పుకుండా, చెవులు రిక్కించి వినసాగాడు. దూరంగా ఎక్కడో మనుషులు అటుకేసే నడిచి వస్తున్న సవ్వడి అతడికి చిన్నగా వినిపి స్తున్నది.

“ధనం మాట తరవాత. ముందు రాజకుమార్తెను ఆ జగభోజి బారి నుంచి కాపాడాలి. మనం ఆమె రాజ్యపౌరులం!” అన్నాడు కేశవుడు ఆవేశంగా.

జయమల్లు, కేశవుణ్ణి సమీపించి భుజం మీద చెయ్యివేసి, “కేశవా! కాస్త గొంతు తగ్గించి మాట్టాడు. ఈ లోయలో జగభోజి, కింకరులతో పాటు మరెవరో కూడా వున్నారని నా అనుమానం. జాగ్రత్తగా విను... ఏవైనా అడుగుల చప్పుడులు...

జయమల్లు మాట పూర్తి కాకుండానే, అల్లంత దూరం నుంచి పెద్దగా పిలుస్తున్న ఒక గొంతు వినబడింది: “సోదరా, జగభోజీ!

“అంతా తెల్లవారి తెలుస్తుంది, గురో! ఆ పులి ఆఖరున పెట్టిన కేక వింటే-అది గాండ్రింపుగానూ లేదు, గోండ్రింపుగానూ లేదు-గొంతులో ప్రాణమేదో గురగురమన్నట్టు న్నది. మీరు ఇక హాయిగా నిద్రపొండి. ఉదయమే చూసుకుందాం,” అన్నాడు కింకరుడు.

గుహలో ప్రవేశించిన కేశవుడూ, జయమల్లూ, గోమాంగ్ కలిసి, క్షణాల మీద పులి రాజు చర్మం వలిచారు. జయమల్లు ఆ చర్మాన్ని కేశవుడి నడుం దగ్గిర నుంచి తిప్పి, భుజం మీదుగా చుట్టాడు. కోయగోమాంగ్ కేశవుడి ఈ కొత్త వేషం చూసి, ఎక్కడలేని ఉత్సాహంతో, “కేశవా, ఇప్పుడు నీ రూపం చూపరుల్లో భయం, భక్తీ కూడా రేకెత్తించేలా వున్నది. ప్రయత్నిస్తే నువ్వు మా కోయజాతి కంతా నాయకుడివి కాగలవు,” అన్నాడు.