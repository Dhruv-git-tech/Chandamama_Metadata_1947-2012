## కోణార్క

మనదేశంలో సూర్యభగవానుడికున్న అతి కొద్దిదేవాలయాలలో చాలా ముఖ్యమైనది కోణార్క సూర్యదేవాలయం. భువనేశ్వర్‌కు 65 కి.మీ. దూరంలో ఉన్న ఈ దేవాలయం రధాకృతిలో రెండు వైపులా 12 చక్రాలతో 7 గుర్రాలు లాగుతున్నట్టు నిర్మించబడి ఉన్నది.

ఈ దేవాలయం 261 మీ. పాడవు, 160 మీ. వెడల్పుతో తూర్పుకు అభిముఖంగా ఉన్నది. బ్రహ్మాండమైన, అద్భుతమైన ఆలయ నిర్మాణానికీ, శిల్పకళకూ ఈ దేవాలయం ప్రసిద్ధిగాంచింది. లోపల, బయట, గోడల మీద ఎటు తిరిగినా, మానవ మృగరూపాలలో అందమైన శిల్పాలు కనుల విందు చేస్తాయి. ఇదే ఈ దేవాలయ ప్రత్యేకత.

ఈ దేవాలయాన్ని 13వ శతాబ్దంలో తూర్పు గాంగ వంశానికి చెందిన మొదటి నరసింహదేవుడు (1238-64) నిర్మించాడు. నల్లరాతితో నిర్మించినందువల్ల దీనిని 'బ్లాక్ పగోడా' అంటారు. దాదాపు 1,200 మంది శిల్పులు 12 సం.లు శ్రమించి ఈ ఆలయాన్ని నిర్మించారు. ఆలయ నిర్మాణానికి అంచనాకు మించి వ్యయం కావడంతో త్వరగా పూర్తి చేయమని రాజు ప్రధాన శిల్పాచార్యుడు మహా బిసురాణాను ఆజ్ఞాపించాడు. గోపుర శిఖరశిలా నిర్మాణం తెలియక విచారపడుతున్నప్పుడు ప్రధాన శిల్పాచార్యుడి పన్నెండేళ్ళ కొడుకు బిసు ఇచ్చిన సలహా ఉపయోగపడిందని చెబుతారు.

యునెస్కో 1982 అక్టోబర్ 15వ తేదీ కోణార్క దేవాలయానికి దాని విలక్షణమైన కళాప్రాభనానికి గుర్తింపుగా ప్రపంచ వారసత్వ అంతస్థు కల్పించింది. విశ్వకవి రవీంద్రనాథ టాగూర్ ఈ ఆలయాన్ని సందర్శించినప్పుడు, “ఇక్కడి శిలాభాష మానవ భాషను అధిగమి స్తోంది!” అని రాశాడు.