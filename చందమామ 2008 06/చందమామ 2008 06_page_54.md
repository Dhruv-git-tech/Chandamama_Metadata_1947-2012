వేషంలో రథం మీద నగరం దాటి పల్లెపట్టుల వెంట ప్రయాణం చేస్తూ, తనను గురించి ప్రజలు ఏమనుకుంటున్నారో వినటానికి పూనుకున్నాడు. ఆయన ఎన్ని గ్రామాలకు వెళ్ళినా, కాశీరాజు గురించి పల్లెత్తు ఆక్షేపణ ఎక్కడా వినపడలేదు.

చివరకు రథం రాజ్యపు సరిహద్దు చేరు కుని సరిహద్దు బాట వెంబడి తిరిగి రాజధా నికి వస్తున్నది.

ఆ సమయంలో కాశీ రాజెక్కిన రథానికి మరొకరథం ఎదురు వచ్చింది. రెండు రథాలూ ఒకదాన్నోకటి తప్పుకుపోయే అవకాశం లేదు. ఎందుకంటే, అది ఒక రథం మాత్రమే వెళ్ళ గలిగినంత ఇరుకు బాట. దానికి రెండు పక్కలా ఎత్తయిన గట్లున్నాయి.

రెండు రథాలూ ఒకదానికొకటి అంత దూరంలో ఆగాయి. “మేము ముందుకు వెళ్ళాలి! మెల్లగానే రథాన్ని వెనక్కు తిప్పుకో!” అన్నాడు కాశీరాజు సారథి.

“నన్ను రథం తిప్పమనటానికి నీకేమి అధికారం ఉన్నది? నువ్వే నీ రథాన్ని వెనక్కు తిప్పు!” అన్నాడు రెండవ రథంలోని సారథి.

ఇద్దరు సారథులూ కోపావేశంతో వాదు లాటకు దిగారు.

“ఈ రథంలో ఉన్నదెవరో తెలుసా? కాశీ రాజుగారు!” అన్నాడు కాశీరాజు సారథి పట్ట రాని కోపంతో.

“ఈ రథంలో ఉన్నది కోసల రాజుగారు!” అన్నాడు రెండవరథం తోలేవాడు ఏమాత్రం తొణక్కుండా.