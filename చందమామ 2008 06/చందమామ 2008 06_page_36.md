ఉన్న చచ్చిన పామును చూసింది. వెంటనే ఆ గుడిసె మీదవాలి, వజ్రాల హారాన్ని అక్కడపడేసి చచ్చిన పామును తన్నుకుని ఎగిరివెళ్ళింది.

అదే సమయంలో రాజభవనంలో మహా రాణి వజ్రాల హారం కనిపించలేదని వెతక సాగారు. ఎలాగైనా దాన్ని మళ్ళీ తెప్పిస్తానని రాజు రాణిగారికి మాట ఇచ్చాడు. ఆ తరవాత రాణిగారి వజ్రాల హారం ఎక్కడైనా కనిపిస్తే తెచ్చి ఇచ్చినవారికి కోరిన బహుమతి ఇస్తానని రాజ్యం నాలుగు చెరగులా చాటింపు వేయమని భటులను ఆజ్ఞాపించాడు.

మధునాటి ఉదయం కట్టెలు కొట్టేవాడు ఇంటి కప్ప మీదికి విసిరిన చచ్చిన పామును తీసివేద్దామని నిచ్చెన వేసి ఇంటి కప్ప మీదికి ఎక్కాడు. అక్కడ మిలమిలా మెరుస్తూన్న హారాన్ని చూసి బిత్తరపోయి, “యువరాణీ! ఇలా వచ్చి చూడు. ఇంటి కప్ప మీద ప్రకాశం! క్షుకు నిప్పంటుకుందేమో చూడు!” అంటూ కేకలు పెట్టసాగాడు.

యువరాణి వచ్చి చూసి నవ్వుతూ, “అది నిప్ప కాదు. మా తల్లిగారి విలువైన వజ్రాల హారం! విధియే దాన్ని మన దగ్గరికి చేర్చింది. నన్ను మా తండ్రిగారు సరిగొంటే అర్థం చేసుకునేలా చేయడానికి మంచి అవకాశం దొరికింది!” అన్నది.

అమె మాట ముగించే లోపలే దండోరా శబ్దం, ఆ తరవాత, “అందరూ వినండహా! మహా రాణిగారి అమూల్యమైన వజ్రాల హారం కనిపించడం లేదు. అది దొరికితే, తెచ్చి అప్పగించే వారికి కోరిన బహుమతి ఇవ్వబడుతుంది! ఇది రాజుగారి ప్రకటన! అందరూ వినండహా!” అన్న భటుల చాటింపు వినిపించింది.

యువరాణి భర్త కేసి తిరిగి, “నువ్వు వెంటనే వజ్రాలహారంతో వెళ్ళి దాన్ని మహా రాజుకు అప్పగించు. నువ్వు ఎవరు అన్నది చెప్పవద్దు. ఎలాంటి బహుమతినీ కోరవద్దు. రేపు మధ్యాహ్నం మహారాజు వచ్చి మన ఇంట్లో భోజనం చెయ్యాలి. అదే ఆయన మీకిచ్చే బహుమతిగా చెప్పండి,” అన్నది.

కట్టెలు కొట్టేవాడు అప్పటికప్పుడే బయలు దేరి వెళ్ళి, రాజును సందర్శించి వజ్రాల హారాన్ని అప్పగించి, “మహారాజా! మహారాణి గారి వజ్రాల హారాన్ని విధి మా ఇంటి కప్ప మీదికి చేర్చింది,” అన్నాడు.

హారాన్ని తీసి పరిశీలనగా చూసిన మహా రాజు, “మహారాణి పోగొట్టుకున్న వజ్రాల హారం ఇదే. తెచ్చి ఇచ్చినందుకు చాలా సంతోషం. ఏం బహుమతి కావాలో కోరుకో. ఇప్పుడే ఇస్తాను,” అన్నాడు ఎంతో ఆనం దంగా.