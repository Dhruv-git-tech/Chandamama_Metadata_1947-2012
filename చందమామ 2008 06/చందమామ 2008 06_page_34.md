పంజాబ్ జానపద కథ

తండ్రిని ఉప్పులాగా ప్రేమించిన యువరాణి

ఒకానొకప్పుడు పరమ గర్విష్ఠి అయిన ఒక రాజుకు ఏడుగురు కుమార్తెలు ఉండేవారు. యుక్త వయస్కులయ్యాక వారికి వివాహాలు జరిపించాలని రాజు నిర్ణయించాడు. అంతకు ముందు తన కుమార్తెలు తనను ఎవరెవరు ఎంతగా ప్రేమిస్తున్నారో తెలుసుకోవాలన్న వింత కోరికరాజుకు కలిగింది. వెంటనే వారిని పిలిపించి, “మీరు నన్ను ఎలా ప్రేమిస్తు న్నారో, ఒక్కొక్కరుగా చెప్పండి,” అన్నాడు.

“నాన్నా, నేను నిన్ను తియ్యటి పంచ దారను ప్రేమించినట్టు ప్రేమిస్తున్నాను,” “మధురమైన తేనెలా ప్రేమిస్తున్నాను,” “తియ్యటి మిఠాయిలా ‘ప్రేమిస్తున్నాను,’ ” అంటూ ఆరుగురు పెద్ద కూతుళ్ళూ ఒకరితో ఒకరు పోటీపడి తమ మనోభావాలను వెలి బుచ్చారు.

ఆ మాటలు విని రాజు పరవసించి పోయాడు. ఆ తరవాత మౌనంగా ఉన్న చిన్న కుమార్తెను దగ్గరికి పిలిచి, “నువ్వు నన్ను ఎంతగా ప్రేమిస్తున్నావో, చెప్పు తల్లీ,” అన్నాడు ఆప్యాయంగా.

“నాన్నా, నేను మిమ్మల్ని చాలా గొప్పగా ఉప్పులాగా ప్రేమిస్తున్నాను,” అన్నదామె మృదువైన కంఠస్వరంతో.

ఆ మాట విని రాజు దిగ్గ్భాంతి చెందాడు. తను ఎంతగానో ప్రేమించే చిన్న కూతురు

ఇంతతేలిగ్గా తీసిపాయేందేమిటి అనుకుంటూ, “నిరుపేదలకుసైతం అందుబాటులో ఉండే ఉప్పుతో నన్ను పోలుస్తూ గొప్పగా ప్రేమిస్తు న్నాను అంటావేమిటి? అదెలా సాధ్యం? నన్నెలా ప్రేమిస్తున్నావో చెప్పు,” అని అడిగాడు రాజు ఆశ్చర్యమూ కోపమూ కలిసిన కంఠ స్వరంతో.

అయితే, యువరాణి మళ్ళీ, “నేను నిజమే చెబుతున్నాను నాన్నా! మిమ్మల్ని ఉప్పులాగానే ప్రేమిస్తున్నాను,” అన్నది.