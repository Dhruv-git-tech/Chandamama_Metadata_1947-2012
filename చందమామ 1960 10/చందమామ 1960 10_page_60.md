“పంతెనమీద ఎప్పుడూ జనం తిరుగు తూంటారే!” అన్నాడు జైలు అధికారి.

“నదిలో బట్టలు ఉతకటానికి వెళ్ళినట్టుగా గంప తీసుకుపొండి. డబ్బు తీసి గంపలో పెట్టుకుని, దాని పైన గుడ్డలు కప్పేస్తే నరమానవుడికి తెలియదు!” అన్నాడు ఖైదీ.

అధికారి ఆ ప్రకారమే చేసి వీశెడు వెండి తెచ్చుకున్నాడు. అతరవాత ఇద్దరికీ మధ్య ప్రాణస్నేహం ఏర్పడింది. ఆ రాత్రి జైలు అధికారి ఖైదీతో కలిసి తాగటానికి సారా కూడా పట్టుకువచ్చాడు.

“చూడు, అన్నా! ఈ రాత్రి నేను ఇంటికి వెళ్లి వస్తాను. తెల్లారేసరికల్లా తిరిగి వస్తాను, నీపైన ఒట్టు! పారిపోతానని భయపడకు. పారిపోతే నా నేరం నేనే ఒప్పుకున్నట్టుకాదా? పైగా పారిపోవటం ఆర్థం లేని పని. ఇవాళ కాకపొతే రేపైనా న్యాయాధికారిగారు నన్ను వెదిలి పెట్టాల్సిందే. నేను దోషినికానుగద!” అన్నాడు ఖైదీ నమ్మకంగా.

ఖైదీని పోనివ్వటం తనకు ప్రమాదమేనని తెలిసికూడా, కాదు కూడదనటానికి అధికారి మొహమాటపడి, సరేనన్నాడు. ఖైదీ బయటికి వెళ్లడానికి జైలు గేటు తలుపులు ఉపయోగించక కప్పమీదికి ఎక్కి వెళ్ళిపోయాడు.

మళ్లీ తెల్లవారుజామున కప్పమీదినుంచె దిగివచ్చి, ఇంకా నిద్రలేవని జైలు అధికారిని లేవగొడుతూ, “ఇదుగో వచ్చాను! ఇదుగో వచ్చాను!” అన్నాడు.

“మొత్తంమీద అన్నమాట నిలబెట్టుకున్నావే! భలే మంచివాడివి,” అన్నాడు అధికారి సంతోషిస్తూ.

“ఆమ్మమ్మా! లేకపొతే నీ పరువు పోదా, అన్నా? నువు నాకు చేసిన ఈ మేలు ఎన్నటికి మరవను. నా కృతజ్ఞత చూపటానికి ఉడతాభక్తిగా మీ ఇంట చిన్న కానుక పడేసి