ఆ పేదవాడు ఆ రొట్టును తిని, “ఎక్కడికి పోతున్నావు, బాబూ?” అని అడిగాడు.

“రాముణ్ణి చూస్తే డబ్బిస్తాడట, చూడ బోతున్నాను. ఎవరినడిగినా దారి చెప్పుకుండా ఉన్నారు. తెలిస్తే కాస్త చెబుదూ!” అన్నాడు రైతు.

పేదవాడు నవ్వి, “నేనే రాముణ్ణి. నువు ఎక్కడికీ పోనవసరంలేదు. ఇదుగో ఈ శంఖం తీసుకో. దీన్ని ఎలా ఊదాలో నేను చెబుతాను. నువు ఏది కోరినా ఈ శంఖం ఊదగానే ఆ కోరిక సిద్ధిస్తుంది,” అన్నాడు. రైతు ఆ రాముడి సహాయంతో ఆ శంఖం ఊదటంలో గల కిటుకు తెలుసుకుని ఇంటికి తిరిగి వచ్చాడు. అది మొదలు రైతుకు ఏలోటూ లేదు. ఏది కావాలన్నా శంఖం ఊదగానే దానంతట అదే వచ్చేసేది.

ఒకనాడు వడ్డీవ్యాపారి రైతుదగ్గిరికి వెళ్ళి సంగతంతా తెలుసుకున్నాడు. తరవాత రైతు శంఖం దొంగిలించి తన ఇంటికి తీసుకుపోయాడు.

కాని వాడికి దాన్ని ఊదే వైనం తెలియలేదు.

అందుచేత వడ్డీవ్యాపారి రైతువద్దకు వచ్చి, “ఇదుగో చూడు, నీ శంఖం నా దగ్గిరికి వచ్చింది. నీకు దాన్ని ఒక్క షరతు మీద ఆయితే యిస్తాను. ఆ శంఖంవల్ల నీకు ఎంత కలిగితే నాకు రెట్టింపు కలగాలి. అలా కాదంటే నేనా శంఖాన్ని నీ పాతబాకీకింద జమ వేసుకుంటాను,” అన్నాడు.

విధిలేక రైతు సరేనన్నాడు. వడ్డీవ్యాపారి శంఖం తిరిగి ఇచ్చాడు. అది మొదలు శంఖం రైతుకు ఏమిచ్చినా వడ్డీవ్యాపారికి రెట్టింపు ఇస్తూ ఉండేది.

ఇంతలో ఒకనాడు రైతుకు ఒక గౌప్ప ఆలోచన వచ్చింది. వాడు తన మనస్సులో, “నా కన్ను ఒకటి పోవాలి!” అని కోరుకుని శంఖం ఊదాడు. రైతుకు ఒక కన్ను పోయింది. వడ్డీవ్యాపారి రెండు కళ్ళూ పోయాయి. రైతుకు తృప్తి కలిగింది.