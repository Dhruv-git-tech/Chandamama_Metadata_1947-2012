CHITRA

న్యాయనిర్ణయం

ఒక గ్రామంలో ముగ్గురు అన్నదమ్ములుండే వారు. ఆస్తి పంపకంలో వారికి ఒక పాలం గురించి తగాదా వచ్చింది. ఆ పాలం తనకే రావాలని ఎవరిమటుకు వారు వాదించారు. ఆ పాలంమీద ప్రతి ఒక్కడికీ పూర్తి హక్కు ఉండటంచేత మధ్యపర్తి నిర్ణయం చెయ్యటం ఎవరికీ సాధ్యంకాలేదు.

చివరకు ముగ్గురు అన్నదమ్ములూ ఒక న్యాయాధిపతి వద్దకు వెళ్లి తమ తగాదాలో తీర్పు చెప్పమన్నారు. ముగ్గురి వాదాలూ విని న్యాయాధికారి వారితో, “రేపల్లా ఆలోచించి ఎల్లుండి తీర్పు చెబుతాను. ఎల్లుండి నా వద్దకు రండి,” అని చెప్పాడు.

న్యాయాధికారి ఆలా చెప్పాడేగాని, ఎంత ఆలోచించినప్పటికీ ఎవరిపకేంగా తీర్పు చెప్పాలో ఆయనకు తోచలేదు. ఆ పాలం మీద ఆ ముగ్గురికీ సమంగానే పూర్తి హక్కు ఉన్నట్టు కనబడింది. ఆ యినప్పటికీ,

న్యాయాధికారి ఆయినవాడు తగాదాలో ఏదో ఒక విధంగా తీర్పు ఇచ్చి తీరాలిగనక, యుక్తిని ప్రయోగించి తీర్పు చెప్పటానికి న్యాయాధికారి నిశ్చయించుకున్నాడు.

గడువునాటికి ముగ్గురు అన్నదమ్ములూ న్యాయాధికారి వద్దకు వచ్చారు.

"చట్టరీత్యా ఆ పాలంమీద మీకు గల హక్కులన్నీ పరిశీలించాను. కాని నేను తీర్పు చెప్పేముందు మీగురించి కొన్ని విషయాలు నాకు తెలియాలి. అందుకని నేను కొన్ని ప్రశ్నలు వేస్తాను. వాటికి సమాధానాలు చెప్పండి. మీరు ముగ్గురూ సోమరి పోతుల్లాగే ఉన్నారు, కాని మీ ముగ్గురి లోనూ ఎవరు ఎక్కువ సోమరిపోతు?" అని న్యాయాధికారి అడిగాడు.

ముగ్గురూ నేనంటే నేను అన్నారు.

"నేను దారికి అడ్డంగా పడుకుని ఉండగా ఆటుగా పశువులమంద వస్తే వాటి