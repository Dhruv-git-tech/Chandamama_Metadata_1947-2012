శంఖచూడుడనే నాగుడి వంతు. వాడి తల్లి ముసలిది. ఆమెకు వాడు ఒక్కడే కొడుకు. పథ్యచిహ్నమయిన ఎర్ర బట్టలను పట్టుకుని శిలపడ్డ కింకరుడొకడున్నాడు. ఆ బట్టలు కట్టుకుని శిలపైన పడుకుంటే గరుత్మంతుడు వచ్చి తిని పోతాడు.

శంఖచూడుడు చావటానికి సంసిద్ధుడై ధైర్యంగానే ఎర్రబట్టలు తీసుకున్నాడు. కాని వాడి తల్లి కడుపు పగిలేటట్టు ఏడు స్తున్నది. వాడు ఆమెను సముదాయించలేకుండా ఉన్నాడు. ఈ సమయంలో జీమూతవాహనుడు అక్కడికి వచ్చి సంగతంతా గ్రహించాడు. పుత్రశోకంతో మతి

పోయి ఉన్న ముసలిది జీమూతవాహనుడి కాళ్ళమైన పడి, “ఓ గరుత్మంతుడా, ఇవాళ నాగరాజు నీకు నన్నే ఆహారంగా పంపాడు. నన్ను తిను!” అని ఏడ్చింది. ఆమె స్థితి చూసి జీమూతవాహనుడి గుండె కరిగిపోయింది.

“అమ్మా, నేను గరుత్మంతుణ్ణి కాను. ఆ ఎర్ర బట్టలు నాకిచ్చినట్టయితే నేను గరుత్మంతుడికి ఆహారమై నీ కొడుకు ప్రాణాలు కాపాడు తాను,” అన్నాడు జీమూతవాహనుడు.

“ఆంతమాట అన్నవాడివి నాకు శంఖచూడుడికన్న ఎక్కువైనవాడివి, నాయనా! అటువంటి పనికి ఒప్పుకోను!” అన్నది