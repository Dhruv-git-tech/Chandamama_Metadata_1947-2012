ఆ సమయానికే ఏడుస్తూ, ఎర్రబట్టలతో శంఖచూడుడు అట్టుగా వచ్చాడు. వాడి మాటలను బట్టి జీమూతవాహనుడు గరు త్మంతుడికి ఆహారమైనట్టు స్పష్టమయింది. జీమూతకేతువూ, ఆయన భార్యా, మలయ వతి కూడా అగ్నిప్రవేశం చెయ్యటానికి నిశ్చయించుకున్నారు.

“నేను ముందుగా వెళ్లి ఆ గరుత్మంతుణ్ణి కలునుకుంటాను. మీరు అగ్ని తీసుకుని రండి,” అంటూ శంఖచూడుడు బయలు దేరాడు. గరుత్మంతుడు జీమూతవాహనుణ్ణి ఒకవంక పీక్కుతింటూనే అతనిలో భయాందోళనలు లేకపోవటమూ, ముఖాన సంతేష చ్ఛాయలూ గమనించి, “ఎపరయ్యా, నువు?” అని అడిగాడు.

“ఆకలిమీద ఉన్నావు. ముందు నీ కడుపు నించుకో!” అన్నాడు జీమూతవాహనుడు. ఇంతలో శంఖచూడుడు, “గరుత్మంతుడా, పదులు, పదులు! ఇంతను నాగుడు కాడు. నన్ను భక్తించు!” అంటూ పరిగెత్తు కుని వచ్చాడు.

అద్దరు ఎర్రబట్టలవాళ్ళను చూసేసరికి గరుత్మంతుడికి ఎవరు నాగుడో తెలియలేదు. శంఖచూడుడు తన పడగలు చూపాడు. తాను తింటున్నది విద్యాధరుడని తెలిసి గరుత్మంతుడు చాలా నొచ్చు కున్నాడు. అతనికి పశ్చాత్తాపం కలిగింది, కాని ప్రాయశ్చిత్తం తెలియలేదు. ఎన్నటికి జీపహింస చేయవద్దని జీమూతవాహనుడు గరుత్మంతుడికి ఉపదేశం చేశాడు.

గరుత్మంతుడు స్వర్గానికి వెళ్లి ఆమృతం తెచ్చి జీమూతవాహనుడి పైనా, పాముల ఎముకల గుట్టలపైనా చల్లాడు. జీమూత వాహనుడితోబాటు నాగులందరూ బతికారు. తరవాత జీమూతవాహనుడు తన రాజ్యం పొందటమే గాక విద్యాధరుల కందరికీ చక్రవర్తి అయి మలయవతితోబాటు సుఖంగా రాజ్యపాలన చేశాడు.