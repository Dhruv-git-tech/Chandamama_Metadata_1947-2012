మహారధుడైన సాత్యకి దారిలో అడ్డు తగి
లిన యోధులనూ, సైన్యాలనూ చించి
చెండాడుతూ అర్జునుడు యుద్ధంచేసే
చోటును సమీపించాడు.

అయితే ధర్మరాజుకు అర్జునుడేమయాడో
నన్న విచారం పట్టుకు న్నది. అర్జునుడికి
తోడు వెళ్ళిన సాత్యకి కూడా తిరిగి రాలేదు.
ఆయన భీముడితో, “అర్జునుడి జాడగాని,
అతనికోసం వెళ్లిన సాత్యకి జాడగాని తెలియ
రాలేదు. నువు వారిద్దరికీ అండగా వెళ్ళు,”
అని చెప్పాడు.

భీముడు ధర్మరాజును కాపాడే భారం
ధృష్టద్యుమ్నుడి పైన పెట్టి తానుకూడా
రథంలో అర్జున సాత్యకులు వెళ్లిన దిక్కుగా
బయలు దేరాడు. అతన్ని ముందుగా
ద్రోణుడు అడ్డగించాడు. అర్జున సాత్యకుల
లాగే భీముడుకూడా తనకొక ప్రదక్షణం
చేసి ముందుకు సాగిపొతాడని ద్రోణుడు

అనుకున్నాడు. కాని భీముడు అలాటిదేమీ
చేయకపోగా ఒక బ్రహ్మాండమైన గదను
గిరగిరా తిప్పి ద్రోణుడి రథంపైన విసిరాడు.
అది చూస్తూనే, ద్రోణుడు రథంపైనుంచి
కిందికి దూకేశాడు.

ఆ కౌరవ వ్యూహ ముఖాన భీముడు
ధృతరాష్ట్రుడి కొడుకులతో తలపడి భయం
కరమైన యుద్ధం చేసి, కుండభేది, సుషే
ణుడు, దీర్ఘనేత్రుడు, బృందారకుడు, అభ
యుడు, రౌద్రకర్ముడు, దుర్విమోచనుడు,
సుశర్ముడు, సుదర్శనుడు మొదలైనవారిని
చంపేశాడు.

భీముడు అర్జునుడు యుద్ధంచేసే
ప్రాంతానికి చేరుకున్నాడు. అంతదూరాన
అర్జునుడు కనిపించగానే భీముడు దిక్కులు
విక్కటిల్లే ఒక పెడబొబ్బ పెట్టాడు. అది
విని ధర్మరాజు, అర్జునుడు కేమంగా ఉన్నా
డని గ్రహించి ఎంతో సంతోషించాడు.