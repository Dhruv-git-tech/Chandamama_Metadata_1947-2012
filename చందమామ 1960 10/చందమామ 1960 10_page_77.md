ఆ ముగ్గురినీ నగర ద్వారంకేసి పోనిచ్చారు.
కాని, తీరా వారు నగరద్వారం చేరేసరికి
ద్వారానికి అడ్డంగా ఒక కొండలాటి ఏనుగు
అడ్డుగా నిలిచి ఉంది. వెనకనుంచి వారిని
పట్టుకు నేవారు తరుముకు వస్తున్నారు.
సంకోచించకుండా తారాబాయి తన వాడి
అయిన ఖడ్గంతో ఏనుగు తుండం నరికింది.
భయంతోనూ, బాధతోనూ ఏనుగు ఘంక
రించుతూ, జనాన్ని తొక్కుకుంటూ
పరిగెత్తింది.

ఆ సందులో ముగ్గురూ నగర ద్వారం
దాటి వెలపలికి పరిగెత్తారు. ఇంకా వారి
వెంట ఒక పెద్ద గుంపు ఉండనే ఉంది.
అకస్మాత్తుగా ఈ గుంపుకు అయిదువందల
మంది ఆశ్విక సైనికులు ఎదురయారు.
గుంపులో చచ్చినవారు చావగా మిగిలినవారు
చెల్లాచెదరైపోయారు.

పృథ్వీరాజు సైనికులు ఒక్కుమ్మడిగా
నగరం ప్రవేశించి వీధులన్నీటా భీభత్సం

కలిగించి నగరాన్ని కేణంలో వశపరుచు
కున్నారు. ఈవిధంగా నగరం లొంగిపోగానే,
చేసేదిలేక పఠాను పాలకులు చల్లగా జారు
కుని, మహమ్మదీయ పరిపాలన సాగే
ప్రాంతాలకు వెళ్లిపోయారు.

రాయ్ సుర్తాన్ తన రాజధానికి మహా
వైభవంతో తిరిగి వచ్చాడు. ఆయనను పృథ్వీ
రాజు స్వయంగా తీసుకు పోయి సింహా
సనంపై కూర్చోబెట్టాడు. తరవాత కొద్దికాలా
నికే పృథ్వీరాజుకూ, తారాబాయికి వివాహం
జరిగింది.

టొంక్ తోడా నుంచి పఠానులను పార
దోలినందుకు అజ్మీరు సుల్తాను ఆగ్రహించి
యుద్ధం తల పెట్టాడు. పృథ్వీ రాజు
ఈ సంగతి పసిగట్టి ముందుగానే తారా
బాయితోసహ తానై వెళ్లి సుల్తానును ఓడించి
అజ్మీరును స్వాధీనపరచుకున్నాడు.

ఇప్పటికీ అజ్మీరు సమీపంలో కొండపై
ఒక దుర్గం ఉన్నది. దీని పేరు తారాఘడ్.