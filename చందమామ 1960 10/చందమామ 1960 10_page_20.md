అంతలోన పాలవెల్లి
అడుగునుండి విషము వెడలె,
భుగభుగమని దానితోడ
పాగ లెగసెను, సెగ లెగసెను!

విష వహ్నుల కాగలేక
విలవిలమని తన్నుకొనుచు,
వాసుకి నట వదలిపెట్టి
వారందఱు పరుగెత్తిరి!

విషమొక సెనుభూతమగుచు
వెంబడించెనని, వారలు
వెనుక చూపు లేకుండగ
వేగముగా పరుగెత్తిరి!

ఆలాగున పఱచి వారు
కైలాసము చేరినారు;
పరమ శివుని కాళ్ళమీద
పడి సాగిలి మొక్కినారు!

“హరహరహర! మహాదేవ!
కరుణింపుము సాంబశివా!
పాలవెల్లిలో పుట్టిన
హాలహలము మాన్పు, శివా!”

అని వారలు ప్రార్థించిన
ఆనందము పొంది శివుడు,
“విషము బట్టి·భక్తింతును,
విశ్వము రకీంతు,”ననెను.

పార్వతి నొడ బజాచి శివుడు
పాలకడలి కరుదెంచెను,
వినువీధికి పొంగులెత్తు
విషవహ్నుల పరికించెను.

శివు డప్పుడు మేను పెంచి,
చేయి సాచి హుంకరించి,
విషపు ముద్ద నొడిసిపట్టి
వెన్నను వలె కబళించెను.

కడుపున పడకుండ విషము
కంఠమందు గదియించెను.
“జేజే శ్రీకంఠ!” యనుచు
శివు నెల్లరు స్తుతియించిరి.