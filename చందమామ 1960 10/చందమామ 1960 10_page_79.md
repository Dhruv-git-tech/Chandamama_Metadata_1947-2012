కాలేదు. తన వ్యాధి నిమ్మశించదని హరిశర్మ నిరాశకూడా చేసుకున్నాడు.

తన మిత్రుడైన హరిశర్మకు జబ్బుగా ఉందని దేవశర్మకు తెలియవచ్చింది. అతణ్ణి చూసి పరామర్శించి పద్దామని బయలు దేరాడు. తనకు మరి చెప్పుడుగద. చాలా సేపు మాట్లాడుతూ కూచుని ప్రయోజనం లేదు. అవతలివాళ్లు చెప్పేవి తనకు ఎలాగూ వినపడవు. తనకు చెప్పుడని అందరికి తెలిసి పోతుంది. అంచేత ముచ్చటగా మూడే ప్రశ్నలు వేసి, స్నేహితుణ్ణి పరామర్శించి వచ్చేద్దామనుకున్నాడు.

తనను చూడటానికి దేవశర్మ వచ్చాడన గానే హరిశర్మ సంతోషించి కూచోమని చెయ్యి ఊపాడు.

“జబ్బు ఎలా ఉంది?” అని అడిగాడు దేవశర్మ.

“ఇది నయమయేట్టు లేదు,” అన్నాడు హరిశర్మ.

ఆ మాట దేవశర్మకు వినపడదుగా! “భగవంతుడి దయవల్ల అలాగే జరగాలి.... బౌషధం ఏమిటి?” అని మళ్ళీ అడిగాడు దేవశర్మ.

“మృత్యువే ఇక నాకు బౌషధం!” అన్నాడు హరిశర్మ.

“అదే మంచి మందు... ఇంతకూ వైద్యు తెవడు?” అని దేవశర్మ మళ్ళీ హరిశర్మను ప్రశ్నించాడు.

“ఎవడా? యమధర్మరాజు!” అన్నాడు హరిశర్మ వళ్లు మండి.

“అతణ్ణె నమ్ముకో! చాలా గట్టివాడు!” అన్నాడు దేవశర్మ.

ఇదంతా వింటున్న హరిశర్మ బంధువులు దేవశర్మ ధోరణికి మండిపడి, అతణ్ణి పట్టుకు చావగొట్టి, వీధిలోకి గెంటారు...

“చూశారా, అవతలివాడి మాటలు విన కుండా జవాబిప్పటం ఎంత తప్పొనూ!” అన్నాడు తాతయ్య.