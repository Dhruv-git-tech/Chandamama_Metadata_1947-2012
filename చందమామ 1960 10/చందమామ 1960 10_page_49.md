ఈ ముట్టడిని ఖాతరు చెయ్యలేదు. ఎందుకొంటే వారికి కావలిసిన సంబారాలన్నీ నీటిమీదుగా వారికి చేరుతూవచ్చాయి. అందుచేత ముట్టడి పూర్తిగా విఫలిమయింది. పెద్దఖాను కొలువులో ఉన్న పొలోలు—మార్కో, అతని తండ్రులూ—సహాయపడక పోయినట్టయితే సియాంగ్-యాంగ్-ఫూ ఎన్నటికీ పెద్దఖానుకు లోబడేదికాదు.

ఒకనాడు సియాంగ్-యాంగ్-ఫూనుంచి కొందరు మనుషులు పెద్దఖానువద్దకు తిరిగి వచ్చి, మూడేళ్లుగా నడిచిన ముట్టడి ఎందుకూ కొరగాకపోయిందని విన్నవించారు.

“ఈ సగరాన్ని జయించటానికి వీదో ఒకటి చేయాలిగద!” అన్నాడు పెద్దఖాను.

అప్పుడు పోలోలు ఆ నగరాన్ని జయించే సాధనం ఒకటి ఉన్నదనీ, దానిని నిర్మించగలవారు తమవెంట ఉన్నారనీ పెద్దఖానుకు విన్నవించారు. ఆది రాళ్లను విసిరే యంత్రం—వంద వీశెల బరువు గల కొండరాళ్ళను

సయితం, వడిసెలలాగా, ఎంతో దూరం విసరగలదు.

“అయితే అలాటి యంత్రాన్ని వెంటనే తయారుచేయించండి!” అని పెద్దఖాను పోలోలకు ఉత్తరువిచ్చాడు. పోలోల పరివారంలో ఈ యంత్రాలు చెయ్యగలవాళ్ళు ఇద్దరున్నారు. వారు త్వరలోనే మూడు వడిసెల యంత్రాలను తయారుచేశారు. పెద్దఖానూ, అతని పరివారమూ వాటి ప్రయోగాలను చూసి అనందపరవశులయారు.

పెద్దఖాను సైనికులు ఈ యంత్రాలను సియాంగ్-యాంగ్.ఫూ వద్దకు చేరవేశారు. ఒక్క యంత్రంనుంచి విసిరిన రాయి నగరంలోని ఇళ్లపైన పడి మహోత్పాతం కలిగించేసరికి నగర ప్రజలు బెదిరిపోయి, ఈ ఉత్పాతానికి విరుగుడు లేదని నిశ్చయించుకుని, ఇతర నగరాలు లొంగిపోయిన షరతులమీదనే పెద్దఖానుకు లొంగిపోవాలి. —(ఇంకావుంది)