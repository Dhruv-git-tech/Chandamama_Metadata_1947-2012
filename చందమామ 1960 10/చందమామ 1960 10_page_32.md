నుడు తాను ప్రేమించిన స్త్రీ రూపాన్ని అరుగుపైన రచించాడు. అది మలయవతికి కనిపించలేదు. తాను ఇంతగా ప్రేమించే జీమూతవాహనుడు మరెవతెనో ప్రేమిస్తున్నా డనుకుని ఆమె ఈర్ష్య చెందిందికూడా.

ఇంతలో జీమూతవాహనుణ్ణి వెతుకుతూ మలయవతి అన్న మిత్రాపసువు ఆక్కడికి వచ్చాడు. జీమూతవాహనుడు తాను చిత్రించిన బొమ్మను అరటి ఆకుతో కప్పి మిత్రా వసువుతో మాట్లాడాడు.

“మా నాన్నగారు నా చెల్లెలైన మలయ వతిని నీకిచ్చి పెళ్లిచెయ్యాలని ఉన్నట్టు చెప్పమన్నారు,” అన్నాడు మిత్రావసువు.

“మీతో సంబంధం చేసుకోవటం చాలా గొప్ప విషయమేగాని, నా మనస్సు మరొక చోట లగ్నం అయి ఉండటంచేత నేనీ సంబంధానికి ఒప్పుకోలేను,” అన్నాడు జీమూతవాహనుడు. తాను ప్రేమించే స్త్రీ మలయవతేనని అతనికి తెలియదు.

జీమూతవాహనుడి ఈ మాటలు వింటూనే మలయవతి మూర్ఛపోయింది.

“ఇతను పెళ్లికి ఒప్పుకునేదేమిటి? ఇతని తండ్రిచేత చెప్పిస్తే తప్పక ఒప్పుకుంటాడు!” అనుకుంటూ మిత్రాపసువు వెళ్లిపోయాడు.

ఈలోపల చెలికత్తె చేసిన సపర్యలతో మలయవతి మూర్ఛ తెలిసి, “మా అన్న