మర్చాడు సూర్యోదయం వేళకు గ్రీష్క రేపు చేరాడు. అక్కడ వర్తకుడి నౌక బయలుదేరటానికి సిద్ధంగా ఉన్నది. గ్రీష్క ఎక్కగానే నౌక ప్రయాణమయింది. ఆది చాలా రోజులు సముద్రంపైన పోయి, పోయి చివరకు ఒక లంక చేరింది. లంకలో మంటలు లేస్తున్నట్టుగా గ్రీష్కకు కన బడింది. వర్తకుడితో ఆ మాట చెబితే, “అవి మంటలు కావు. నా బంగారు భవనం ఎండ పడి అలా మెరుస్తోంది!” అన్నాడు.

వర్తకుడి నౌక లంకను చేరగానే ఒడ్డున వర్తకుడి భార్యా, కూతురూ కనిపించారు. వర్తకుడి కూతుర్పి చూసి గ్రీష్కకు ప్రేమ

పుట్టుకొచ్చింది. ప్రపంచంలో అంత అంద గత్తె ఉంటుందని వాడెన్నడూ వినలేదు. గ్రీష్క కూడా అందమైనవాడు కావటంచేత ఆ పిల్లకూడా వాణ్ణి చూస్తూనే ప్రేమించింది.

ఆ రాత్రి వర్తకుడి బంగారు భవనంలో గొప్ప విందు జరిగింది. “ఈ పూటకు తనివి తీరా తిను, తాగు! రేపు పని ప్రారంభింతాం!” అన్నాడు గ్రీష్కతో వర్తకుడు. ఆ రాత్రి గ్రీష్క మహారాజులు చేసే భోజనం చేశాడు.

భోజనాలయినాక వర్తకుడి కూతురు గ్రీష్కను అవతలికి తీసుకుపోయి, ఒక అగ్గి పెట్టె వాడి చేతిలో పెట్టి, “ఇది ఎప్పుడూ నీదగ్గిరే ఉంచుకో. ఇందులో ఉక్కు