ఇష్టం లేక ఎవరూ ఈ షరతును ఆమో దించలేదు.

మేవార్ రాణాకు ముగ్గురు కుమారులు.
పెద్దవాడు సంగరాణా, రెండోవాడు పృథ్వీ రాజు, మూడోవాడు జయమల్లు. మేవార్ రాజు కావాలన్న దురాశతో ఈ ముగ్గురూ కలహించుకున్నారు. అనంతరం పృథ్వీ రాజు తన దేశం విడిచి వెళ్లి గోద్వార్ ఆనే చిన్న సంస్థానానికి ఆధిపతి అయాడు. జయమల్లు కొంతకాలం అక్కడక్కడా తల దాచుకుని అకస్మాత్తుగా బేదోర్లో ప్రత్యక్షమై తారాబాయిని వివాహం చేసు కుంటానన్నాడు.

తారాబాయి అందరితో చెప్పినట్టే జయ మల్లుతో కూడా, “నా తండ్రి రాజ్యం తిరిగి సంపాదించి పెట్టినవాణ్ణి చేసు కుంటాను,” అని చెప్పింది. జయమల్లు అందుకు వెంటనే సమ్మతించాడు. అయితే పఠానులతో పోరాడి జయించే ఉద్దేశం జయమల్లుకు ఏ కోశానా లేదు. ఒక బొంకు బొంకి తారాబాయిని పెళ్ళాడేస్తే తనకు రంభలాటి భార్య దొర కటమే గాక, రాయ్ సుర్తాన్ సేనలపై తనకు ఆధిపత్యం వస్తుందనీ, వాటి సహాయంతో తాను సంగరాణాను యుద్ధంలో ఓడించి మేవార్ రాజ్యానికి రాజు కావచ్చుననీ జయ మల్లు ఆలోచించాడు.