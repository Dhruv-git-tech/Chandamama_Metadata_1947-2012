నడుస్తూ లోపలికి దారి తీశాడు. “ఇది నట్టిల్లు, ఈ పక్క వంటిల్లు, ఇవతలపక్క పడకగది. వెనక వసారా, సామాన్యగదీ ఉన్నాయి,” అంటూ అతను ఇంటి వివరా లన్నీ ఆమెకు చెప్పాడు.

హేమ అంత పేద ఇంట్లో ఏనాడూ జీవించలేదు సరికదా, ఏనాడూ ప్రవేశించను కూడా లేదు. కప్పు ఎక్కడ చూసినా మని బారి బూజు వేళ్లాడుతున్నది. అన్ని గోడలూ పెళ్ళలూడి, దుమ్ము కొట్టుకుని ఉన్నాయి.

పడకగది అన్నది కూడా. తతిమ్మా వాటి కన్న ఏమి శుభ్రంగా లేదు. ఆ గదిలో ఒక పాత కుర్చీ ఉన్నది.

“ఇల్లు బాగుచేసేవాళ్లు ఇప్పుడే వచ్చారు. వాళ్ళతో మాట్లాడి ఇప్పుడే వస్తాను. ఈ లోపుగా ఈ కుర్చీలో కూచుని ఇంటికి కావలి సిన వేమిటో ఆలోచించు. కొద్ది ఖర్చుతో మనం ఈ ఇంటిని వీలయినంత సుఖంగా చేసుకోవచ్చు!” అని హేమతో చెప్పి విన యుడు బయటికి వెళ్ళాడు.

హేమకిదంతా కలలాగా ఉన్నది. ఆమె కుర్చీలో కూచుని దానిపై చెయ్యి అనించే సరికి చేతికి దుమ్ము తగిలింది. ఆమె చివాలున లేచి, మెడ వెనక్కు తిప్పి తన చీరె అంతా దుమ్ము అయినట్టు తెలుసుకున్నది. ఆమెకిక దుఃఖం ఆగలేదు. “ఛీ, ఛీ! వెధవ కొంప! ఎక్కడ చూసినా మసీ, దుమ్మూ, బూజూనూ!” అని తిట్టుకుని ఏడుస్తూ పమిట కొంగుతో కళ్ళు తుడుచుకున్నది. ఆమె కళ్ళూ, చెంపలూ మట్టితో నల్లగా అయిపోయాయి.

ఆమె దుఃఖం మరింత అయింది. చీరె కొంగుతో ముఖం కప్పుతున్నది.

ఆమె ఈ దుఃఖంలో ముఖిగి ఉండగా వినయుడు తిరిగి పచ్చాడు. “ఏమిటి? ఏమయింది? ఎందుకు ఏడుస్తున్నావు?” అని అతను హేమను ఎంతో ప్రేమగా అడిగాడు.