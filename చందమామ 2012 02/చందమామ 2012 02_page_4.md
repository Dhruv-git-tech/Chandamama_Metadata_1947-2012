ప్రియమైన పాఠకులకు!!!

కనురెప్పపాటులో మనం 2012లోకి అడుగుపెట్టడమే కాకుండా పని రీత్యా ఇప్పటికే రెండో నెలలోకి ప్రవేశించాము కూడా.

నూతన సంవత్సరాన్ని సాదరంగా ఆహ్వానిస్తున్న ఉద్వేగ క్షణంలో, మనందరం కొత్త సంవత్సరంలో నిర్వర్తించవలసిన పనుల గురించి తీర్మానాలు చేసుకుని ఉంటాము. ఇప్పుడు వాటిని చిత్తశుద్ధితో అమలు పెట్టవలసిన సమయం వచ్చేసింది.

చందమామలో మేము కూడా ఊరిస్తున్న కొత్త సంవత్సరం కోసం సన్నద్ధమవు తున్నాము. ఈ వేసవి సెలవుల్లో మా పాఠకులకు కొన్ని విశిష్ట అంశాలను అందివ్వ డానికి పథకం రచిస్తున్నాము. మా బృందం కొన్ని కొత్త అంశాల గురించి ఆలోచించింది. రాబోయే నెలల్లో వీటిని అమలు పెడతామని ఆశిస్తున్నాము.

ఈ నెలలో, మనం పరిణామ సిద్ధాంతకర్త చార్లెస్ డార్విన్, చత్రపతి శివాజీ జన్మదినం జరుపుకుంటాము. డార్విన్ తన పరిశోధన, బౌద్ధిక విశ్లేషణ ద్వారా మానవజాతి పరిణామంపై అద్వితీయ సిద్ధాంతాన్ని ప్రతిపాదించాడు. ఇది భూమిపై జీవం, దాని పరిణామంపై మన అవగాహననే సమూలంగా మార్చివేసింది. కాగా ఛత్రపతి శివాజీ తన మానసిక ప్రతిభ, సాహస ప్రవృత్తిని ఉపయోగించి సకల అణిచివేతలకు వ్యతిరేకంగా నాయకత్వం వహించడం ద్వారా చరిత్ర సృష్టించాడు.

ఈ క్రమంలో ప్రజలను విముక్తి చేసి, తన స్వంత సామ్రాజ్యం స్థాపించాడు. ఒక ఆదర్శ పాలకుడిగా చరిత్రలో నిలిచిపోయాడు.

ఈ నెల కథల నిధి మీ కోసం రాబోతోంది.

- సంపాదకులు