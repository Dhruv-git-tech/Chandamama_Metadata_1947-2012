వీరిని చంపితిమా, మన రాజ్యం మనకు దక్కదు కనుక, వచ్చినదారినే వీరిని పంపి వేయడం మంచిది.’

మంత్రి మాటలను నమ్మిన రాజు వీర బలుడితో ‘మిమ్మల్ని చంపమని మీ రాజు జాబు వ్రాసి పంపాడు. ఆజ్ఞ నెరవేర్చడానికి మేమేం వారి సేవకులం కాము. నిర్దోషు లను చంపిన పాపం మాకు వద్దు. వీరిని మీరే చంపుకోండి, అని మేము చెప్పినట్టు మీ రాజుతో చెప్పండి. పొండి!’ అన్నాడు.

ఇందుకు వీరబల్ ‘మహారాజా! ఇది తమకు న్యాయం కాదు. నేను మొదటి చెప్పానుగా, మా రహస్యం వెల్లడిస్తే మాకు హాని వస్తుందని? అనుకున్నట్లే అయింది’ అన్నాడు దీనంగా.

‘అదంతా మాకు తెలియదు. తెలిసి విషమెవరు తాగుతారు? పొండి పొండి. లేకుంటే బైటికి తరిమించివేస్తా,’ అని బెది రించాడు రాజు.

వీరబల్ భయం నటిస్తూ, ‘సెలవు! సెలవు!’ అని తాన్సేన్‌ను వెంటబెట్టుకుని బయటపడి మళ్లీఢిల్లీనగరు చేరుకున్నాడు.

తాన్సేను అక్బరుని చూసి ‘ప్రభూ! వీర బలుడే లేకుంటే నేను తమ దర్శనం చేసు కోగలిగేవాణ్ణే కాదు. అతని బుద్ధికుశలతే మా ఇద్దరినీ రక్షించింది..’ అంటూ జరిగిన వృత్తాంతమంతా విన్నవించాడు.

అప్పుడు చక్రవర్తి, ఇదివరకు ఎదురు తిరిగిన ముసల్యానులందర్నీ పిలిపించి, వీరబలుని బుద్ధివిశేషం పరీక్షించడానికి తను పన్నిన పన్నుగడ, వీరబల్ బుద్ధి చాతుర్యం వారికి వివరించి చెప్పాడు. అప్పుడు ముసల్యానులందరికీ అక్బరు చక్రవర్తి చెప్పినది నిజమైన మాట అని నమ్మకం కలిగింది.

ఆ విధంగా ముసల్యానులందరికీ వీర బల్ పైన గల అసూయ పోయి, ఎంతో గౌరవభావం ఏర్పడింది.