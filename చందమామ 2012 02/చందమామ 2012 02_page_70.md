అలాగే, ఈ ఫిబ్రవరి నెలలో అట్టచివరి బొమ్మగా నారదుడు దర్శిస్తున్న శివతాండవ దృశ్యాన్ని ప్రచురిస్తున్నాము. చందమామ చిత్రకారులు శ్రీ వడ్డాదిపాపయ్యగారు 1973 మార్చి చందమామల్లో ఈచిత్రం గీశారు. శివపురాణంలో భాగంగా వచ్చిన ఈ అద్భుత చిత్రాన్ని అట్టచివరి బొమ్మగా వేశారు.

ఈ విశిష్ట నృత్యంలో పరమశివుడు బహ్మవిష్ణువులతో ఐక్యమవు తాడు. ఆ సమయంలో అక్కడున్న భరత ముని ఈ నృత్య విశేషాలను పొందుపర్చినందున దీనికి భరత నాట్యశాస్త్రం అని ప్రసిద్ధికెక్కింది. భరతనాట్యం భారతదేశంలోని అన్ని శాస్త్రీయ నృత్యాలకు మూలం. ఇది నాట్యం (ధర్మ), నృత్యం (రస మరియు భావం) మరియు నృత్తం (స్థల కాలాల్లో శరీరాన్ని తాళ, లయబద్దంగా కదల్చడం) వంటివాటితో కూడి ఉంటుంది. ఈ సకల ప్రపంచం, దేవతలు కూర్చిన లయతో స్పందిస్తూ ఉంటుందని నమ్మిక. దక్షిణ భారతీయ హిందూ దేవాలయాల్లో షట్కోణ యంత్రం సాధారణంగా దర్శనమిస్తుంటుంది. ఇది హిందూ మతంయొక్క విశిష్ట అర్థాన్ని సూచిస్తుంది. దీని వెనుకపలు సిద్ధాంతాలు ఉన్నాయి.

* ఆలయాల్లో సాధారణంగా ఆరు పూజాకాలాలను నిర్వహిస్తుంటారు. ఉష:కాలం, ప్రాత:కాలం, మధ్యాహ్న కాలం, సాయంకాలం, రాత్రికాలం, అర్ధజాము. మీరు షట్కోణాన్ని ప్రమాణంగా తీసుకున్నట్లయితే ఆరు అంశాలను ఆరు కాలాలుగా పరిగణించవచ్చు. అలాగే వలయం చుట్టూ ప్రతిబింబించే రంగులు స్థలకాలాలకు చెందిన పూర్తి వలయంగా భావించవచ్చు.

* మరొక సిద్ధాంతం ప్రకారం షట్కోణ యంత్రంలోని ఊర్ధ్వ మరియు అధో భాగంలో ఉండే త్రికోణాలు సమాంతరంగా విభజించబడి ఉంటాయి ఇది శివ, శక్తి రూపాల నిర్దిష్ట సంగమం.

* మరొక సిద్ధాంతం ప్రకారం మండల సంకేతం అనేది మానవుడికి, దేవుడికి మధ్య సాధించబడిన ధ్యాన సమతుల్య స్థితిని తెలుపుతుంది.

పంచభూతాలు అపు(నీరు), వాయు(గాలి), అగ్ని(నిప్పు) పృథ్వి(భూమి) ఆకాశం(గగనం) అనేవి శివుడిలో భాగం. హిందూమతం ప్రకారం గ్రహాలు మరియు ప్రకృతి యొక్క ఐదు వ్యక్తీకరణల కలయికతో జీవం పుట్టింది. కొందరు భావిస్తున్నట్లుగా శివుడు ప్రళయకారుడు కాదు. కాని ఒకానొక కాలంలో అఖండ స్థలంలో జీవం పుడుతుంది మరియు గిడుతుంది. ఈ స్థలకాలాల అధినాయకుడే అఖండభావం.

ఈ సూత్రాలను పక్కన బెట్టి చూస్తే, మీరు వపాగారి అద్భుతమైన కళా సృష్టిని ఈ చిత్రంలో ఆస్వాదిస్తారని ఆశిస్తున్నాము. మీరు గమనించినట్లయితే ఈ చిత్రంలో ఆయన చిన్న పాటి సరదాను జోడించారు కూడా. ఈ విశ్వ నృత్యంలో శివుడు, ఇతర దేవతలందరూ నృత్యం చేస్తుంటారు. వినాయకుడు కూడా నాట్యం చేస్తూ ఉంటాడు. ఇక్కడే తన వాహనమైన మూషికం కూడా తన యజమానితో పదం కలుపుతూ నృత్యం చేస్తుంటుంది!

రాబోయే సంచిక వరకు, మా అట్ట చివరి బొమ్మను ఆస్వాదించండి. ఈ చిత్రంలో దాగిన అనేక ఆసక్తికరమైన అంశాలను మీరు కనుగొంటారని మా నమ్మకం. - సామ్యా భరద్వాజ్