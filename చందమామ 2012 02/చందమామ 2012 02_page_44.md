నాలుగు గింజలూ ఈ విధంగా 64 గడు లకూ అయే గింజల సంఖ్యను రాజుగారికి చూపారు.

18446744073709551615

రాజు నిర్ఘాంతపోయాడు.

‘అవి ఎన్నిపుట్ల ధాన్యానికి సమానమో లెక్కవెయ్యండి,’ అన్నాడు రాజు. గణిత శాస్త్రజ్ఞులు మానికకు ఎన్ని గింజలో కొలిచి, పుట్టికి ఎన్ని గింజలో గుణించి, మగధ రాజ్యంలో ఏటా ఎన్ని పుట్లు పండుతు న్నాయో ఆరా తీసి చివరకు రాజుతో, ‘మహారాజా, మనరాజ్యంలో రెండు లక్షల ఏళ్లపాటు పండే ధాన్యం మీరు బ్రాహ్మడికి ఇవ్వవలసి ఉంటుంది,’ అని చెప్పారు.

రాజు ఆశ్చర్యానికి మేరలేదు.

‘ఔరపిడుగా! ఇదేనా నువ్వు చెప్పిన నా రెండో ఓటమి?’ అన్నాడు రాజు.

‘చిత్తం మహారాజా! నేను కోరినది చాలా తక్కువనుకున్నారు. మీరు గెలిచి ఉంటే

నేను సులువుగా నాతల ఇచ్చి ఉందును. నేను గెలిచాను కాని నేనడిగినది తమరు ఎలానూ ఇవ్వలేకు,’ అన్నాడు బ్రాహ్మడు నవ్వుతూ.

‘ఆటలో గెలిచావు గనకసరిపోయింది. ఓడిపోతే ఏమై ఉండును. ఇంత సాహసం ఎందుకు చేశావు,’ అన్నాడు రాజు.

‘నేను కోరిన ప్రకారం గింజలు ఇవ్వ టానికి ఎప్పుడైతే మీరు సమ్మతించారో, అప్పుడే మీకు గణితజ్ఞానం లేదని తెలు సుకున్నాను. మీరు ఓడిపోతారని రూఢి చేసుకుని మరీ పందానికి సమ్మతించాను. నాపాటి గణితజ్ఞానం మీకుంటే మీతో చద రంగం ఆడుండను,’ అన్నాడు బ్రాహ్మడు.

రాజు బ్రాహ్మడి జ్ఞానానికి చాలా సంతో షించి ఆయనకు బోలెడంత ధనం ఇచ్చి పంపేశాడు. అది మొదలు రాజు గర్వం మాని ఆడటానికి వచ్చిన వారందరితోనూ చదరంగం ఆడసాగాడు.