భారత దర్శిని

జంతువులు, పక్షులను ప్రేమించండి

ప్రపంచ కప్ సీరీస్ లో భారతదేశ విజయాన్ని అందరూ గొప్పగా జరుపుకున్న విషయం తెలిసిందే. అయితే మల్లి అనే రామచిలుక మాత్రం ఈ విజయోత్సవాలలో భాగం పంచుకోలేకపోయింది. ఎందుకంటే అది చనిపోయింది. 2011ప్రపంచ కప్ లో పాకిస్టాన్ గెలుస్తుందని మల్లి జోస్యం చెప్పింది. కాని దాని అంచనా తప్పడంతో దాని సంరక్షకుడైన బాబా దాని తలరాత మార్చేశాడు. జ్యోతిష్కుడి వద్ద ఉండే చిలక ముమ్మారు తప్పు జోస్యం చెప్పిందంటే అది మహాపాపమని జనం నమ్మిక. అంతకు ముందు అనేకమంది తమ భవిష్యత్తుపై జోస్యం చెప్పించుకోవాలని బాబా వద్దకు వచ్చేవారు. అయితే తన చిలక తప్పు జోస్యం చెప్పడం వల్ల తన ఉపాధి పోతుందని భావించిన బాబా ఆ చిలుకను చంపేయాలని నిర్ణయించుకున్నాడు. మల్లి చావు గురించి విన్న అనేకమంది బాబా అభిమానులు అతడి వద్దకు మళ్లీ రావడానికి ఇష్టపడలేదు.

మల్లికి పట్టినగతి ఇతర చిలుకలకు పట్టదనే ఆశిద్దాము. జంతువులు, పక్షులపై క్రూరత్వం ప్రదర్శించడం నేరం.

సరికొత్త నిరసన

ఈనెల మీకు ఓ సరికొత్త నిరసన పద్ధతిని తెలియజేస్తున్నాము. అవతార్ సింగ్ నగ్గా ఒక నీలగిరి చెట్టుపైకి ఎక్కి బలమైన కొమ్మపైభాగాన పడక తయారు చేసుకున్నాడు. తన కోరికలు నెరవేరేంతవరకు అక్కడే ఉండిపోవాలని నిర్ణయించుకున్నాడు. అతడిని సమర్థిస్తున్న వారు సమీపంలోని చెట్టుకింద ఒక గుడారం వేసుకుని అతడికి వేళకు ఆహారం అందించేవారు.

అవతార్ సింగ్ నగ్గా నిరసన అవినీతి మీదే మరి. నాలుగు దశాబ్దాలుగా పరిష్కారం కాని భూ వివాదంపై తాజా విచారణ జరపనిదే చెట్టు దిగి రావడానికి అతడు అంగీకరించ లేదు.

అయితే ప్రభుత్వం మాత్రం ఈ వివాదం అప్పటికే పరిష్కరించబడిందని ప్రకటించింది. చెట్టు మీద నుంచి కిందికి దిగిరావాలని పాలనాధికారులు, పోలీసులు తీవ్రంగా ప్రయత్నించారు. కాని వారి ప్రయత్నాలన్నీ అతడి పట్టుదల ముందు దిగదు డుపే అయ్యాయి.

ముగింపు ఏదైనా కావచ్చు అవతార్ సింగ్ మటుకు కొత్త రికార్డును సాధించాడు మరి.