కంటికి కనిపించని కానుక

స్వర్ణసునందిని రాజ్య రాజు ఆకాశదీప్తుడికి
చాలా కాలంగా సంతానం లేదు. సంతానం
కోసం రాజదంపతులు ఎన్నో యాగాలు,
వ్రతాలు చేసారు. మునులను, యోగులను
ఎందరినో కలిసారు.

చివరికి దైవం కరుణించి మహారాణి
వకుళాదేవి గర్భం దాల్చింది. నెలలునిండి
వకుళాదేవి పండంటి ఆడబిడ్డకు జన్మని
చ్చింది.

రాజదంపతుల ఆనందానికి అవధుల్లేవు.
పుట్టిన బిడ్డకు స్వర్ణదీపిక అని నామకరణం
చేసి అల్లారుముద్దుగా పెంచసాగారు.

ఏడాది గడిచింది. మహారాజు ఆకాశ
దీప్తుడు యువరాణి జన్మదిన వేడుకలు
ఘనంగా నిర్వహించాలని భావించాడు. ఆ
సమయాన రాజ్యవాసులందరికి ఘనంగా
విందు ఇవ్వాలని భావించి ఆ విషయమై
చాటింపు వేయించాడు.

మహారాజు తామందరినీ విందుకు ఆహ్వా
నించినందుకు ప్రజలందరూ సంతోషభరి
తులయ్యారు. విందుకు వెళ్ళే సమయాన
తమ శక్తి కొలదీ యువరాణికి ఏదో ఒక
కానుక పట్టుకెళ్ళాలని భావించారు.

అదే రాజ్యంలో శివయ్య అనే చెప్పులు
కుట్టేవాడు ఉండేవాడు. శివయ్యది మంచి
మనసు. శివయ్య నిరుపేద కావడంతో ఏ
రోజు సంపాదన ఆ రోజే ఖర్చయ్యేది. యువ
రాణి జన్మదినాన తను చెప్పులు కుట్టగా
వచ్చే డబ్బుతో, తను పస్తుండైనా, ఆ పాపకు
ఏదో ఒక కానుక కొని తీసుకువెళ్ళాలనుకు
న్నాడు.

అయితే ఆ రోజు శివయ్య దగ్గర చెప్పులు
కుట్టించుకోవడానికి ఒక్కరు కూడా రాలేదు.
అందుకు శివయ్య ఎంతో చింతించాడు.
యువరాణికి చిన్నకానుక అయినా కొనలేక
పోతున్న తన అశక్తతకు కుమిలిపోయాడు.