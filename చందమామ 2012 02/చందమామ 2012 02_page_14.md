ఆ మెళకువలు హర్షవర్ధనుడికి నేర్పండి.
ఎందుకంటే నాకంటే అతడికి శతృభయం
ఎక్కువ. ఖడ్గచాలనంలోని ఆ మెళకువలు
అతడికి మరింత ఉపయోగపడగలవు,
అని కోరాడు.

అప్పుడు సిద్ధయోగి 'అనంతా! నీవంటి
స్నేహితుడిని పొందిన రాజకుమారుడు
అదృష్టవంతుడు,' అన్నాడు.

కొద్దిసంవత్సరాలకు వారి విద్యాభ్యాసం
ముగిసింది.

చివరిసారిగా విద్యార్థుల మధ్య సిద్ధ
యోగి పోటీలు పెట్టదలిచాడు.

ఆ పోటీలకు హాజరుకమ్మని మహా
రాజుతో పాటు అందరి తల్లిదండ్రులకు
వర్తమానం పంపాడు.

మహరాజుతో పాటు అందరూ ఎంతో
ఆసక్తితో ఆ పోటీలకు హాజరు అయ్యారు.

అన్ని పోటీల్లో హర్షవర్ధనుడు, అనం
తుడు ప్రధములుగా నిలిచారు. చివరిగా
సిద్ధయోగి వారిరువురి మధ్య కత్తియుద్ధం
పోటీ పెట్టాడు.

వారిరువురు పోటాపోటీగా చాలాసేపు
కత్తి యుద్ధం చేసారు. వారి చేతుల్లోని
ఖడ్గాలు మెరుపు వేగంతో కదలాడాయి.
కొంతసేపటికి అనంతుడు ఒక అసాధారణ
ప్రక్రియతో హర్షవర్ధనుడి చేతిలోని కత్తిని
ఎగరగొట్టాడు. సిద్ధయోగి అనంతుడ్ని
విజేతగా ప్రకటించాడు.

అనంతుడు తన తండ్రితో కలసి గ్రామా
నికి బయలుదేరే సమయాన సిద్ధయోగి

అనంతుడిని చేరబిలిచి 'నాయనా! నీవు
వీరుడివే కాదు. వివేకవంతుడివి కూడా.
అంతకు మించి నిజమైన స్నేహితుడివి'
ఆని అభినందించాడు.

అనంతుడు గురువు పాదాలకు భక్తితో
నమస్కరించి బయలుదేరిపోయాడు.

అంతవరకూ కథ చెప్పిన బేతాళుడు
'రాజా! ఒకపర్యాయం అనంతుడు ప్రాణా
లకు తెగించి భల్లూకం బారినుంచి రాజ
కుమారుడిని కాపాడాడు. మరో సంద
ర్భంలో రాజకుమారుడిలో ఆత్మవిశ్వాసం
నింపడానికి కావాలని విలువిద్య పోటీలో
ఓడిపోయాడు.

అటువంటి అనంతుడు విద్యాభ్యాసం
ముగిసిన సమయంలో అందరిముందు
హర్షవర్ధనుడ్ని చిత్తుగా ఓడించాడు.