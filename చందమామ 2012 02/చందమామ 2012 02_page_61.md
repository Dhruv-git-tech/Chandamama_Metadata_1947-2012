ఇభ్యుల నాయకుడు తన అనుచరులను హెచ్చరించాడు.

అందరూ నదిని చేరి అక్కడ సిద్ధంగా ఉన్న తెప్పలమీద ఎక్కి నది దాటి సూర్యో దయం వేళకు గోల్భరా గ్రామం చేరారు. గ్రామంలోని ఇభ్యుజాతి వాళ్లంతా వీధుల్లో చేరి శిఖిముఖీ వాళ్లను వింతగా చూడసా గారు. గ్రామం మధ్య ఉన్న ఒక విశాల మైన చుట్టు గుడిసెను చేరగానే ఇభ్యుల నాయకుడు తన అనుచరులను గుడిసె ద్వారం దగ్గర ఆగమని చెప్పి, శిఖిముఖీ వాళ్లతో లోపలికి వెళ్లాడు.

గుడిసెమధ్య గల ఒక ఎత్తయిన ఆసనం మీద ఇభ్యుల కులపెద్దకూర్చుని ఉన్నాడు. అతడు బాగా వృద్ధుడు. వెడల్పాటి ముఖం, పెద్ద కళ్లు, పొడవాటి మీసాలూ.. అతడు చూడటానికి భయం కొల్పేటట్టున్నాడు. అతడి వెనుకగా ఇభ్యుజాతి మాంత్రికుడు నిలబడి ఉన్నాడు. దిగువన ఒక ముక్కా

లిపీట మీద తృప్తిగా చిరునవ్వు నవ్వుతూ శిథిలాలయ పూజారి కూర్చుని ఉన్నాడు.

‘పూజారి కుక్క ఇక్కడున్నదా? ఆశ్చర్యం!’ అన్నాడు శిఖిముఖీ హేళన చేస్తున్నట్టు.

‘మిమ్మల్ని శిథిలేశ్వరికి బలిపెట్టవల సినపని ఉంది గదా? అందుకు వచ్చాను,’ అన్నాడు పూజారి. ‘ముందు కాళీమూతకు బలి ఇచ్చిం తరవాత, ఆ ఎంగిలి ప్రసాదాన్ని నువ్వేమైనా చేసుకో, తెలిసిందా?’ అంటూ ఇభ్యుజాతి వాంశికుడు కోపంగా పూజారి కేసి కళ్ళురిమాడు.

‘శాంతించండి!’ అంటూ ఇభ్యుల కుల పెద్ద చేయి ఊపి, శిఖిముఖీ, విక్రమకేస రుల కేసి నిశితంగా చూస్తూ, ‘మీ నలు గుర్నీ బలిచేయాలని నాకు లేదు. మీలో నాయకుడెవరు? వాణ్ణొకణ్ణే కాళీమాతకు బలిపెడతాను. తతిమ్మా వాళ్ళు స్వేచ్ఛగా తిరిగి పోవచ్చు. నాయకుడెవరో ముందు చెప్పండి?’ అన్నాడు. - (ఇంకా ఉంది)