ధర్మబుద్దే తీశాడని చెప్పాలి,' అన్నాడు.

దానికి అతడి తండ్రి, 'ఒరే బాబూ, ఇలాటి దుష్టపథకాల వల్ల ఇద్దరమూ నాశనమవుతాము. వివేకం కలిగిన వాడు ఏ పథకం వేసినా అందులోని లోపాలు ఎలాంటివో అని జాగ్రత్తగా ఆలోచించాలి. లేకపోతే కొక్కిరాయి గతి అవుతుంది.' అన్నాడు.

‘కొక్కిరాయికి ఏమయింది?’ అన్నాడు దుష్టబుద్ధి.

తండ్రి కొక్కిరాయి కథ ఇలా చెప్పాడు:

ఒక అరణ్యంలో ఒక మర్రిచెట్టు తొరలో కొక్కి రాయి దంపుతులు నివసిస్తుండేవి. దాని దిగువన బొరియలో ఒక నాగుబాము ఉండేది. ఈ పాము చెట్టు తొరలోకి ఎక్కి, రెక్కలు రాని ఒక కొక్కిరాయి పిల్లను మింగేసి వెళ్లిపోయింది.

అది చూసిన కొక్కిరాయి చెరువుగట్టున కూర్చుని ఏడుస్తూండగా, ఒక పీత చూసి,

‘ఎందుకు మామా ఏడుస్తున్నావు,’ అని అడిగింది.

‘పాపిష్టి పాము మా చెట్టుకింద బొరి యలో ఉంటున్నది. అది ఇవాళనా పిల్లను ఒకదాస్ని తిన్నది. రేపు మిగిలిన పిల్లల గతి ఇంతే అవుతుంది. ఏడవక ఏం చెయ్య మంటావు?’ అన్నది కొక్కిరాయి.

తన శత్రువైన కొక్కిరాయిసి నాశనం చేయాలన్న దురుద్దేశంతో పీత, 'చూడు మామా, ముంగిస ఉండే బొరియ నుంచి పాము బొరియ దాకా చేపముక్కలను వెయ్యి. ముంగిస వాటిని తింటూ వచ్చి, పామును చంపుతుంది.' అని ఉపాయం చెప్పింది.

అందులో కీడు ఆలోచించక, బుద్దిలేని కొక్కిరాయి అలాగే చేసేంది. ముంగిస వచ్చి పామునైతే చంపింది, కాని చెట్టుతొరలో ఉన్న మిగిలిన కొక్కిరాయి పిల్లలను కూడా చంపి వెళ్ళిపోయింది. (ఇంకా వుంది)