చక్రపాణిగారి సృజనాత్మక మార్గదర్శకత్వంలో చందమామ పత్రిక ప్రారంభించబడినప్పుడు నేను పాఠశాలకు వెళ్తుండేవాడిని. రంగుల చిత్రాలు, చక్కటి రూపకల్పన, ఆసక్తికరమైన పాట్టి కథలు, కార్టూన్లు వగైరాలకు చందమామ పెట్టింది పేరు. చిన్న పిల్లలుగా మేము చందమామను తొలి నుంచి చివరి పుటవరకు వదలకుండా చదివి స్నేహితులతో పంచుకునేవాళ్లం.

మలి సంచిక ఎప్పుడొస్తుందా అని మేము ఆత్రుతతో ఎదురు చూసేవాళ్లం. ఆసక్తే కాదు, విద్యాపరంగా కూడా అదొక గొప్ప విలువగా ఉండేది. హత్తుకుపోయే కథలతో చందమామ పిల్లల మనస్సులలో ఉన్నత విలువలను చొప్పించి మంచి పౌరులుగా తీర్చి దిద్దేది.

ఒకసారి నా తరగతి మిత్రుడైన చాగలకొండ సూర్యనారాయణ ఒక కథ రాశాడు. వినాయకుడు ఎందుకు పెళ్లి చేసుకోలేదు అన్నది కథ సారాంశం. ఈ కథను చందమామలో బొమ్మలతోపాటు ప్రచురించారు. అతడి పేరుకన్న అతడి కథ చందమామలో ప్రచురించబడటం చూసి మేము పరవశించిపోయాము.

చిన్నపిల్లలంగా చందమామ పత్రిక చూపించే అద్భుత ప్రపం చంలోకి అడుగు పెట్టాము. ఉన్నత విద్య కోసం నేను కళాశాలలో చేరినతర్వాత కూడా చందమామ పత్రికతో చక్కటి అనుబంధాన్ని కొనసాగించాను. ఎప్పుడైనా, ఎక్కడైనా చందమామను చూస్తే వెంటనే దాన్ని పట్టుకుని పుటల్లోకి వెళ్లిపోతుంటాను.

ఈ పత్రికను ప్రారంభించిన చక్రపాణి గారినే కాకుండా తెలుగు లోగిళ్లలో, విదేశాలలో కూడా దీనికి చిరస్మరణీయ స్థానం కల్పించిన పత్రిక సిబ్బంది, వారసులకు కూడా అభినందనలు తెలుపుతున్నాను.

ఇటువంటి దార్శనిక ప్రయత్నాల ద్వారానే మనం బలమైన, ఐక్య భారతదేశాన్ని నిర్మించ గలము. ఈ రకంగానే దేశ భవిష్యత్తుకు సంకేతాలైన పిల్లలలో సౌభాతృత్వాన్ని ప్రోత్సహించడమే కాకుండా ఉన్నత విలువలను వారిలో ప్రతిష్టించగలం.

చందమామతో నా జ్ఞాపకాలు - మరాఠి

చిన్నతనంలోనే నాకు చందమామతో పరిచయం కలిగింది. చందమామ కోసం నా సోదరుడూ, నేను ఆత్రుతగా వేచి చూసేవాళ్లం. మా నాన్న ఉపాధ్యాయుడు. ప్రతి నెలా మొదటి వారంలో నాన్న చందమామను తీసుకువచ్చేవాడు. రాగానే పత్రికను ముందుగా ఎవరు చదవాలని మేమిద్దరమూ పోట్లాడుకునేవాళ్లం. తర్వాత చందమామను నెలకు ఒకరు చొప్పున ముందుగా చదివేసి ఆపై ఇతరులకు ఇవ్వాలని ఒక ఒప్పందానికి వచ్చాము.

చందమామను చదవడం అంటే మాకు పండుగతో సమానం. ఈ రోజుకూ ఇది కొనసాగు