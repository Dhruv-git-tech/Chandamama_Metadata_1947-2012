ఈ బ్రాహ్మాడికి మగధ దేశపు రాజు యొక్క వృత్తాంతం తెలిసింది. ఆయనకు రాజుమీద ఆగ్రహం కలిగింది. ఆ రాజుకు తాను గెలుస్తానని అంత గర్వం దేనికి? చందరంగం ఆటయొక్క రక్తి ఆడటంలో ఉంది కాని గెలవడంలోనూ ఓడటంలోనూ లేదు. చదరంగం ఆట అన్న తరవాత దానిలో ఒక గెలిచేవాడుంటాడు. ఒక ఓడే వాడూ ఉంటాడు. ఓడిపోయినంతమాత్రాన ఈరాజు శిరచ్ఛేదం చేయిస్తాడా? ఆయన ఎటువంటి ఆటగాడు?

మగధరాజుకు ఎట్లాగైనా బుద్ధి చెప్పాలని ఈ బ్రాహ్మాడికి అనిపించింది. ఆయన కాలినడకన ప్రయాణమై కొంతకాలానికి మగధ చేరాడు. రాజదర్శనం సంపాదించాడు.

‘మహారాజా, నేను కావేరీతీరం వాణ్ణి. తమరు చదరంగం ఆటలో సాటిలేని నిపుణులని విన్నాను. తమ ఆట చూసే అభిలాషతో ఇంత దూరం వచ్చాను.’ అన్నాడు బ్రాహ్మాడు.

‘నిజమేనయ్యా? నాకూ చదరంగం ఆడాలనే ఉంది. కాని నాతో ఆడేవాడేడీ? నాతో ఆడి ఓడిపోయినవాడికి శిరచ్ఛేదం శిక్ష విధిస్తానని చాటింపు వేసి ఉన్నాను. అందు చేత నాతో ఎవరూ ఆడడానికి దైర్యం చేయ లేకున్నారు!’ అన్నాడు రాజు.

బ్రాహ్మాడు కొంచెం ఆలోచించి, ‘అలా అయితే, నేనే తమతో ఆడతాను,’ అన్నాడు.

‘పిచ్చి బ్రాహ్మాడా! నిష్కారణంగా తల పోతుంది! ఓడితే శిరచ్ఛేదానికి సిద్ధమేనా?’ అని అడిగాడు రాజు.

‘ఆ ప్రశ్నకు సమాధానం చెప్పేముందు నాకు గల చిన్న సందేహం ఒకటి తమరు తీర్చాలి,’ అన్నాడు బ్రాహ్మాడు.

‘ఏమిటి నీ సందేహం?’ అని అడిగాడు రాజు.

నేను ఆటలో ఓడితే నా తల తీసేస్తారు. కాని దారి తప్పి నేను ఆటలో గెలిస్తే తమరు నాకేమిస్తారు?’ అన్నాడు బ్రాహ్మాడు.

‘నన్ను చదరంగంలో గెలిచినవాడు ఏది అడిగినా ఇస్తాను. ఏం కావాలి?’ అన్నాడు రాజు.

నేను గెలిస్తే ధాన్యం ఇప్పించండి. చద

Chandamama

February 2012 T