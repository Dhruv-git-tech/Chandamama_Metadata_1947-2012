మోసుకురండి! అంటూ గుడారం ఉన్న
చోటుకు కదిలాడు.

అజితవీరభద్రులున్న వలను ఇద్దరు
ఆటవికులు కర్రకు వేలాడగట్టుకుని
గుడారం దగ్గిరకు వచ్చి దింపారు. శిఖి
ముకి చేతులనూ, విక్రమకేసరి చేతు
లనూ తాళ్లతో బంధించి ఇద్దరాటవికులు
పట్టుకుని నిలబడి ఉన్నారు. ఎర్రగండు
వలలో బంధించబడి ఉన్నది.

‘వాళ్లిద్దరినీ వలలో నుంచి బయటకు
లాగి, వాళ్ల చేతులకు తాళ్లు బిగించండి.
కుక్కను మాత్రం వలలోనే ఉంచి, కర్రకు
వేలాడగట్టి భుజాన వేసుకు రండి. జాగ్రత్త,
ఇది ఇప్పటికే మనవాళ్లిద్దరి గొంతులు
కొరికింది,’ అన్నాడొక ఆటవికుడు. వాడు
వాళ్లనాయకుడు.

‘ఆ కంచరగాడిదల సంగతేమిటి,
దొరా?’ అని అడిగాడొక ఆటవికుడు.

‘కులపెద్దకు బహూకరిద్దాం. ఇంత
మంచి జాతి కంచరగాడిదలు దొరకవు,’
అన్నాడు ఆటవిక నాయకుడు.

అంతవరకూ దీన్ని నిశ్శబ్దంగా చూస్తూ
ఊరుకున్న శిఖిముఖి పెద్దగా గొంతెత్తి
అధికారం ఉట్టిపడే స్వరంతో, ‘మీరెవరో
మాకు తెలియదు. మేము మా మహా
రాజును వెతుక్కుంటూ ఈ ప్రాంతాలకు
వచ్చాం. హఠాత్తుగా దొంగల్లా మామీదపడి
మమ్మల్ని బంధించారు. ఇందుకు మీరు
తప్పక ప్రతిఫలం అనుభవిస్తారు,’ అన్నాడు.

'ఈ బెదిరింపులూ, జడిపింపులూ మా
కులపెద్ద వద్ద చేద్దువు గాని. కాళీమాతకు
ప్రసాదం అయే ముందుగా మీ అందరితో
మాట్లాడేందుకు చాలా సమయం అవ
కాశం ఉంటుంది,' అంటూ ఆటవికుల
నాయకుడు వికవిక నవ్వాడు.

‘మీది గోల్భరా గ్రామమా? మీరు ఇభ్యుజాతివాళ్లా? మేం అక్కడికి వచ్చేందుకే బయలుదేరాం. కట్లు విప్పండి. మీ వెంట వస్తాం,’ అన్నాడు శిఖిముఖి.

'అదృష్టం కొద్దీ మీరెక్కడికి బయలుదే
రిందీ మాకు ముందే తెలిసింది. అంతేకాక
మీరెంత ప్రమాదకారులో కూడా విన్నాం.
నువ్వన్నట్లు మేం ఇభ్యుజాతి వాళ్లమే. ఇక
మాట్లాడకుండా వెంట రండి,' అంటూ