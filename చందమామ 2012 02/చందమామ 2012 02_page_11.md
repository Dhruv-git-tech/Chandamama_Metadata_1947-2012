శాస్త్రాలు గాని, వీరవిద్యలు గాని లేవు. అందుకే ఎందరో రాజులు తమ బిడ్డలను సిద్ధయోగి వద్ద శిష్యులుగా చేర్పించడానికి ఇష్టపడేవారు.

అశోకవర్ధనుడు కూడా తన కుమారుడైన హర్షవర్ధనుడిని, సిద్ధయోగి సమక్షానికి తీసుకుపోయి 'మునీశ్వరా! నా కుమారు డిని శిష్యుడిగా స్వీకరించి భావి మహా రాజుగా తీర్చిదిద్దండి,' అని కోరాడు. సిద్ధయోగి అందుకు సమ్మతించాడు.

అదే సమయానికి పురుషోత్తముడు అనేరైతు తన కుమారుడైన అనంతుడిని, సిద్ధయోగి వద్దకు తెచ్చి 'మహానుభావా! నా కుమారుడికి వేద విద్యల పట్ల, వీరవిద్యల పట్ల ఆసక్తి ఎక్కువ. అందుకే మీ వద్దకు తీసుకువచ్చాను. శిష్యుడిగా స్వీకరించి

మంచి భవిష్యత్తును ప్రసాదించండి,' అని కోరాడు. సిద్ధయోగి, అనంతుడిని కూడా శిష్యుడిగా స్వీకరించాడు.

హర్షవర్ధనుడు, అనంతుడు గురువు చెప్పే విద్య పట్ల అమితమైన శ్రద్ధ చూపే వారు. సిద్ధయోగి వారిరువురూ సమ ఉజ్జీ లని గ్రహించాడు. అయితే హర్షవర్ధనుడు ప్రతిసారీ అనంతుడిని మించి ప్రతిభ కన బరచాలని ఆరాట పడేవాడు.

అనంతుడు మాత్రం హర్షవర్ధనుడిని రాజకుమారుడిగా గౌరవించేవాడు, అభి మానం చూపేవాడే గానీ అసూయ పడే వాడు కాదు. రాజకుమారుడిని మించి పోవాలని తాపత్రయ పడేవాడు కాదు.

ఒక రోజు యాగానికి అవసరమైన సమి ధలు ఏరడానికి విద్యార్ధులందరూ కలసి అరణ్యంలోకి వెళ్ళారు. అప్పుడు ఒక భల్లూకం వారి మీద దాడి చేసింది. విద్యా ర్ధులు భల్లూకాన్ని చూసి పారిపోయారు. హర్షవర్ధనుడు ధైర్యంగా దాన్ని ఎదుర్కొన్నాడు. కాని దాని బలం ముందు నిలువ లేకపోయాడు. అంతలో అనంతుడు, హర్షవర్ధనుడిని ప్రక్కకు నెట్టి, భల్లూకంతో కలబడ్డాడు. భల్లూకంతో పోరులో తీవ్ర గాయాలైనా అనంతుడు వెరవ లేదు.

శిష్యుల ద్వారా భల్లూకం విషయం తెలుసుకున్న సిద్ధయోగి అక్కడకు వచ్చి భల్లూకం మీద మంత్రజలం జల్లాడు. అంతటితో భల్లూకం స్ప్రహ తప్పి పడి పోయింది.