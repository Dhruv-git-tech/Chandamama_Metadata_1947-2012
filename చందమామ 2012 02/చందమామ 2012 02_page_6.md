చందమామ కోసం ఒక ప్రత్యేక శైలిని అలవర్చుకోవడం ఇవన్నీ చందమామే మాకు నేర్పింది. అందుకే చందమామను మేము ఎన్నటికీ మర్చిపోలేము. ఆధునిక పరిసరాలకు, కథలకు భిన్నంగా చందమామను పాత్తైలిలోనే తీర్చిదిద్దగలరని ఆశిస్తున్నాము.

- జొన్నలగడ్డ నారాయణమూర్తి, హైదరాబాద్ నా పాత కథ 'ఉత్తమ వైద్యుడు'ను పునర్ముద్రించినందుకు కృతజ్ఞతలు. చక్కని కథలను చూడ చక్కని చిత్రాలతో నవీనంగా రూపాందించి, పత్రికకు పూర్వ వైభవం పునరావృతం చేస్తున్న చందమామకు నా అభినందనలు. కొత్తతరం పిల్లల కోసం కొత్త కథలను కూడా వేస్తున్నందుకు సంతోషం.

- నందిరాజు పద్మలతా జయరాం, హైదరాబాద్ నేను మహారాష్ట్రలో ఎలక్ట్రికల్ బోర్డులో పనిచేస్తున్నాను. మా పిల్లలు స్కూల్ లైబ్రరీలో హిందీ చందమామ, ఇంగ్లీషు చందమామ ఎంతో ఇష్టంగా చదువుతుంటారు. చందమామను చదువు తున్న మా పిల్లలు 'చందమామలో నీ కథ ఎందుకు రాదు నాన్నా, తప్పకుండా చందమామకు కథలు పంపించు' అని బలవంత పెట్టడంతో ఇటీవలే చందమామకు కథలు పంపించాను. ఇన్ని సంవత్సరాలుగా చందమామ ఇన్ని భాషల్లో కొనసాగడం నిజంగా పత్రికకు, పాఠకులకు కూడా గర్వకారణం.

- మల్ల లక్ష్మీనారాయణ, చంద్రాపూర్, మహారాష్ట్ర నేను దాదాపు 55 సంవత్సరాల నుండి చందమామ పాఠకురాలిని. నవంబర్ నెలలోని చిన్న కథ 'పోటా పోటీ' పరమానంద శిష్యుల కథకు నకలు. ఇలాంటి కథలెందుకు ప్రచురిస్తున్నారు? 'అబద్దం ఖరీదు'లో లాటరీ టికెట్ చోటు చేసుకోవడం చందమామని దిగజార్చినట్లే లెక్క. చిత్రీకరణం కూడా అంత బాగా లేదు. 'షరతు' కథలోని సైకిల్ చిత్రం ఒక్క క్షణం నేను చందమామనే చదువుచున్నానా అనే అనుమానం కలుగ జేసింది. 'అమూల్యం' కథ ఎలా ఉన్నప్పటికీ 21వ శతాబ్దంలో ఉన్నట్లు తోచింపజేసింది. ఆధునిక యుగంలోకి అడుగు పెడుతున్న చందమామ పూర్వపు వైభవాన్ని కోల్పోతోంది. నవంబర్ నెల ముఖచిత్రం గురించి... ఇక నేను మాట్లాడను.

- డా. పి ప్రభావతి భట్టిపోలు, హైదరాబాద్ బేతాళ కథ 'అమృతవర్షిణి నిర్ణయం' చాలాబాగుందీ. శంకర్ గారి చిత్రాలు అద్భుతం. ముఖ్యంగా పూర్తి పేజీలో ఆయన వేసిన గద్ద చిత్రం చందమామకు పాత వైభవాన్ని తెచ్చి పెట్టింది. పేపర్ నాణ్యత లేక బొమ్మలు తేలిపోవడం చందమామకు మంచిది కాదు. ఆస్తిపంపకం, ఇంటిపెత్తనం కథలు నిఖార్సయిన పాత కథలు. అపార్థం కథ హృద్యంగా ఉంది. - చంద్రమోహన్, గుంటూరు 14వ ఏటనుంచి చందమామ చదువుతున్నాను. చందమామ కథలు పురాతనత్వాన్ని గుబాళి స్తుంటాయి. ఒకానొక్పుడు.. అనగనగనగా.. అంటూ మొదలయ్యే కథలు మమ్మల్ని గతకాలపు అంచులదాకా తీసుకెళతాయి. చందమామ కథల్లోకి 20వ శతాబ్దం రాకూడదు. చందమామ సజీవంగా ఉందంటే నాటి చిత్రా వేసిన అపురూప చిత్రాలతో కూడిన పాత సీరియల్స్తో పాటు నేటికీ శంకర్ గారు వేస్తున్న వర్ణచిత్రాలు. చిత్ర వర్ణాలతో చందమామకు నిజమైన ఆత్మను సృష్టించిన వాడు చిత్రా. చందమామలో మోడరన్ కథలు ప్రచురించకండి. 'ఒకానొక్పుడు...' అనే వాక్యంతో కథలు మొదలవుతాయని ఆశిస్తూ.. - డాక్టర్ ఎ. శ్రీనివాసరాజు, హన్మకొండ