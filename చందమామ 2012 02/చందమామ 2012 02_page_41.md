లెక్కలు రాని రాజు

పూర్వం మగధదేశాన్ని చతురంగవీరుడనే రాజు పాలిస్తుండోటాడు. ఆయన చదరంగం ఆటలో చాలా పేరు మోసినవాడు. ఎంతో నిపుణులైన ఆటగాళ్లు సైతం ఆయనతో చదరంగమాడి ఓడిపోయారు.

నిత్యమూ తనతో అడటానికి వచ్చేవాళ్లతో వేగలేక రాజు, నాతో చదరంగం ఆడి ఓడి పోయిన వారికి శిరచ్ఛేదం శిక్ష విధించబడుతుంది, అని ప్రకటన చేశాడు.

ఈ ప్రకటన విన్న తరవాత ఆటగాళ్లు తండోపతండాలుగా వచ్చి రాజును ఆటకు పిలవటం మానేశారు.

ఎప్పుడన్నా ఒకరూ, ఇద్దరూ వచ్చినా రాజుగారు వారికి మరణశిక్షగురించి చెప్పి పంపించేవాడు. కాదు కూడదని ఎవరైనా పట్టుపట్టి ఆటకు కూచుంటే రాజు వారిని

ఆటలో ఓడించి, తన ప్రతిజ్ఞ నిలబెట్టుకునే టందుకు వారికి శిరచ్ఛేదం చేయించాడు.

ఈ విధంగా ఒకరిద్దరి తలలు తెగిపో యాక రాజుగారిని చదరంగం ఆటకు కూర్చోమన్నవారే లేకుండా పోయారు.

మంచి ఆటగాళ్లెవరూ రాని కారణం చేత రాజుకు కూడా చదరంగంతో రుణం తీరినట్టయింది.

ఆ కాలంలోనే కావేరీ నది తీరాన ఒక గొప్ప శాస్త్రజ్ఞుడు ఉండేవాడు. ఆయనకు చదరంగం ఆటలో మంచినైపుణ్యం ఉంది. ఎవరైనా చదరంగం ఆడుతుంటే ఆయన ఆట మధ్యలో, తన నైపుణ్యాన్ని ఉపయో గించి ఇన్ని ఎత్తులలో నల్లరాజును కట్టించ వచ్చు, అని చెప్పేవాడు. అవకాశమిస్తే ఆట కట్టించి చూపేవాడు కూడా.