తూనే ఉంది. చిన్నప్పుడు చదివినంత ఉత్సాహంతోనే ఇప్పటికీ నేను పత్రికను చదువు తుంటాను. చదవడం మొదలెడితే చివరిపేజీ వరకు అదే ఆసక్తితో చదువుతుంటాను. పరీక్షల కాలంలో అయితే చందమామను చదవడం కోసమే పరీక్షలు ఎంత త్వరగా ముగిసిపోతా యని ఎదురు చూసేవాళ్లము. పాఠశాల రోజుల్లోనేను చదివిన చందమామ కథలను ఈరోజుకీ నేను గుర్తు పెట్టుకున్నాను. అప్పట్లోనేను చదివిన రామాయణం, మహాభారతం కథలను ఇప్పటికీ నేను మర్చిపోలేదు. తర్వాత నేను ఇతర రామాయణ, మహాభారత గ్రంధాలను చదివినప్పటికీ చందమామలో నేను చదివిన కథలే నా దృష్టిలో చాలా గొప్పవి.

Name: Varsha Bale
Occupation: Lawyer
Margoo, Goa

నా సోదరుడికి చందమామ అంటే ఎంత ఇష్టమంటే ఎవరికీ పత్రికను ఇవ్వడు. చందమామ అన్ని సంచికలను అతడు ఒక కొయ్య పెట్టెలో వేసి భద్రపర్చాడు. కాని కొన్నాళ్లకు చెదలు కారణంగా ఆ పుస్తకాలు పాడైపోయినట్లు గమనించగానే మేం చాలా బాధపడ్డాము. ఈరోజు మాపిల్లలు చందమామను ఆసక్తిగా చదువుతుండటం చూస్తున్న ప్పుడల్లా నా బాల్యం గుర్తుకొస్తుంటూంది. నా కూతురికి, చందమామ అంటే తెగ పిచ్చి. పత్రికను చదవడం మొదలెట్టిందంటే నిద్రాహారాలు మర్చిపోతుంది.

నా బాల్య స్నేహితురాలైన చందమామ మాపిల్లలకు కూడా అత్యంత సన్నిహిత మిత్రు రాలిగా ఉంటోంది. నా బాల్యంలో మధురానుభూతులను పంచిపెట్టిన చందమామ పట్ల జీవితాంతం కృతజ్ఞురాలినై ఉంటాను. చందమామ దినదినాభివృద్ధి పొందాలని కోరుకుంటున్నాను. చందమామకు నా హృదయపూర్వక శుభాకాంక్షలు.

## చందమామతో నా జ్ఞాపకాలు - కన్నడ

మాది కర్నాటక రాష్ట్రం గడగ్ జిల్లా నరగుండ తాలూకాలోని షిరోలా గ్రామం. నేను గత 30 సంవత్సరాలుగా చందమామను చదువుతున్నాను. చందమామ ప్రచురించే అర్థవంతమైన నీతికథలు, బేతాళ కథలు అంటే మాకు చాలా ఇష్టం. మా స్నేహితులమంతా వంతులు వేసు కుని మరీ చందమామను చదివేవాళ్లం. చందమామలో బొమ్మలంటే మరీ ఇష్టం మాకు. ఆ బొమ్మలే చందమామ కథను విప్పి చెప్పేవి. వాటిలో కొన్ని చిత్రాలను వేయడానికి కూడా ప్రయత్నించేవారం. ఈ బొమ్మలే చందమామను జనరంజకం చేశాయని నా ఉద్దేశం.

చందమామ పేరుకు తగినట్లుగానే అందమైనది. 'చంద' అంటే కన్నడలో 'అందమైన' అని అర్థం. చిన్నపిల్లలను చదివించడంలో చందమామకు సాటిలేదు. పిల్లలకు ఇది నిజమైన బహుమతి, విజ్ఞాన శిఖరం కూడా.

Name: P. Chidambara
Nimbaragi. Gadag
(Dist), Karnataka.