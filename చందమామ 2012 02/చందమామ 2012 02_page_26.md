ఫలించిన ప్రయోగం

తల్లితండ్రులు ఒకరి తరువాత ఒకరు వేరు వేరు కారణాలతో మరణించడం వల్లనూ, మేనమామ మొదట ఆదరించినా ఎక్కువ కాలం పోషించలేక ఏదో ఒక సాకుతో కొట్టి ఇంట్లోంచి వెళ్లగొట్టడం మూలంగానూ విశాఖుడనే కుర్రవాడు వీధిన బడ్డాడు. విశాఖుడు ఎవరైనా దయతలిచి, పెట్టింది తింటూ ఆ రోజుకి ఆకలి తీర్చుకునేవాడు. ఒకరోజు వాడినెవరూ కనికరించలేదు. సూర్యుడు పైక్కేకొద్దీ ఆకలి మంట వాడిని దహించి వేయసాగింది.

ఇంతలో నడివయస్సు ఉన్న ఓ ఆసామి కిరాణా కొట్టులో వందరూపాయల నోటిచ్చి ఏదో కొని చిల్లర నోట్లు పక్కజేబులో వేసు కోవడం విశాఖుణ్ణి ఆకర్షించింది. ఆ డబ్బు ఎలాగైనా కొట్టేయాలని విశాఖుడు ఆ వ్యక్తి వెంటబడ్డాడు. అంతకుముందు తనకు

తోడు కలిసిన వీధి బాలుడొకడు ఒడుపుగా జేబు దొంగతనం చేయడం విశాఖుడు చూశాడు.

వాడిని అనుసరిస్తూ రద్దీగా ఉన్న కూడ లిలోకి రాగానే వెనుకనుంచి ఆ ఆసామి జేబులో చెయ్యి పెట్టి విశాఖుడు నోట్లు అందుకోబోయాడు.

అంతే! క్షణంలో అప్రమత్తుడైన ఆ వ్యక్తి చటుక్కున వాడి చెయ్యి పట్టుకున్నాడు.

ఈ హఠాత్పరిణామానికి వాడు బిత్తర పోయాడు. ఆ వ్యక్తి జనాన్ని పిలిచి అల్లరి చేస్తాడని, తనకిక చావుదెబ్బలు తప్పవని అనుకుంటూ విశాఖుడు గజగజ వణికి పోసాగాడు. కానీ ఆ వ్యక్తి అలాంటిదేం చేయలేదు.

ఆయన పేరు కేశవయ్య. విశాఖుడితో, 'నాయనా, నీకు తల్లిదండ్రులు ఉన్నారా,