బతుకు తెరువా? ఏడాదంతా ఏం చేస్తాడు?
అభ్యాసమా? తన కుటుంబానికి అన్న
వస్తాలు ఎలా సంపాదించుకుంటాడు?

‘రాముడితో సంబంధం చెయ్యకపోతే మరి పుట్టింటి వారి గడప ఎలా తొక్కగలను? మావాళ్లు మన అమ్మాయిమీదే ఆశలు పెట్టుకున్నారు,’ అంది పార్వతి.

‘తన బావను పెళ్లాడటం మన అమ్మాయికి నచ్చిందో లేదో తెలుసుకున్నావా?’ అడిగాడు ముకుందుడు. అతడికి లోప ల్లోపల దహించుకుపోతోంది.

పార్వతి అతడి సందేహాన్ని గడ్డిపరక తీరులో విదిల్చిపారేసింది. మీకు అటు వంటి సందేహం అక్కర్లేదని, రాముడిని వేరే ఒకరెవరో తన్నుకు పోయే ప్రమాదం ఉందని వెంటనే బయలుదేరి వెళ్ళమని హెచ్చరించింది.

ముకుందుడు ఇక చేసేది ఏమీ లేక ఆరోజే తన బావగారి ఊరు బయలు దేరిపోయాడు.

గ్రామం పాలిమేరలు చేరేసరికి అతడు ఎండదెబ్బకు తాళలేక ఒక చెట్టు నీడలో ఆగిపోయాడు. చెట్టు కింద రెండు పెద్ద పెద్ద బానలతో మంచి నీళ్లు, తాగడానికి రెండు తాటాకు పాయలు కనిపించాయి.

ముకుందుడు నీరుతాగి సేదతీరాడు.

కొంతసేపు నీడపట్టున విశ్రమించాడు. అంతటి ఎండలోనూ కావిడిలో రెండు బిందెల నీళ్లు ఒకడు మోసుకొచ్చి ఎప్పటి కప్పుడు బానలు నింపుతూ ఉన్నాడు.

అతడు కూడా రాముడి వయస్సు ఉన్న యువకుడే! ఎండలో తిరిగి తిరిగి అతడు నల్లబడ్డాడు.

‘ఎవరు నాయనా నువ్వు?’ అడిగాడు ముకుందుడు.

ఆ యువకుడు వినయంగా నమస్కరించి, ‘ఈ గ్రామంలో వ్యవసాయం చేసు కుని జీవిస్తున్నాను. మా గ్రామానికి వచ్చే బాటసారులు దాహంతో బాధపడకూడదని వారికి మంచి నీరును ఈ విధంగా అందిస్తున్నాను,’ అన్నాడు.

ముకుందుడు అతడిని కావలించు కుని, ‘చాలా గొప్ప పని చేస్తున్నావు. ఈ సమయానికి మంచి నీరే లేకపోతే నేను అనారోగ్యంతో పడిపోయేవాడిని. నా ప్రాణాలను కాపాడావు,’ అన్నాడు.