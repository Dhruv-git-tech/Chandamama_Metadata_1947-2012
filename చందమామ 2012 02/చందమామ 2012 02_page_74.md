విల్లీ వోంకాస్ కాండీలు రోల్డ్ దాల్స్ పుస్తకాలలో మాత్రమే కనబడాతాయని మీరనుకుంటున్నారా? విల్లీ వోంకా బ్రాండ్ నెస్టెల్ కంపెనీ యాజమాన్యంలో ఉంది. ఇది గోబ్స్టాపర్స్ మరియు వోంకా బౌర్స్ వంటి బ్రాండెడ్ ఉత్పత్తులను తయారు చేస్తోంది. గోబ్స్టాపర్స్ అనేవి వివిధ రకాల రంగుల పారలతో కూడిన క్యాండీలతో తయారుచేయబడతాయి.

అధునికంగా మనం చూస్తున్న లాలీ పాప్‌ని జార్జ్ స్మిత్ అనే వ్యక్తి 1908లో కనుగొన్నాడు. గట్టిగా ఉండే క్యాండీపై పుల్లను గుచ్చితే దాన్ని చప్పరించడం సులువుగా ఉంటుందని అతడు ఆలోచించాడు. అలా తయారు చేసిన దానికి అతడు లాలీ పాప్ అని పిలిచాడు. అతడికి ప్రీతి పాత్రమైన గుర్రం పేరు లాలీ పాప్ మరి.

లాలీపాప్‌లను భారీ స్థాయిలో ఉత్పత్తి చేసిన తొలి యంత్రం నిమి షానికి 40 లాలీపాప్‌లను తయారు చేయగలిగింది. ఈ రోజుల్లో ఈ యంత్రాలు నిమిషానికి 5,900 లాలీపాప్‌లను తయారు చేస్తున్నవి.

కెండల్ మింట్ కేక్ అనేది గ్లూకోస్ ఆధారితమైన క్యాండీ. ఇది ఫ్లేవర్‌తో కూడిన పిప్పర్‌మెంట్. ఇది కొన్నిసార్లు చాకొలెట్‌తో పూత పూయబడి ఉంటుంది. కెండల్ మింట్ కేక్ ప్రత్యేతత ఏమిటి? పర్వతారోహకులు, పర్వతాలు ఎక్కేవారు తమతోపాటు కొన్ని మింట్ బార్లను తీసుకుని వెళ్లేవారు. ఎందుకంటి ఇవి బాగా శక్తిని ఇచ్చేవి. ఎవరెస్ట్ పర్వతాన్ని 1953లో తొలి సారి అధిరోహించినప్పుడు ఎడ్మండ్ హిల్లరీ, అతడి బృందం ఈ క్యాండీ బార్లను తమ వెంట తీసుకెళ్లారు.

చనిపోయినవారి గురించి వర్ధంతి జరుపుకునే సమయాల్లో, మెక్సికో డేరేజున పిల్లలు మనుషుల పుర్రెలను పోలిన క్యాండీలను తయారు చేస్తారు. వాటిని ఐస్‌తో నగలతో అలంకరిస్తారు. చక్కెరతో కూడిన ఈ పుర్రెలను పండుగలు ముగిశాక అందరూ ఆరగిస్తారు.

అమెజైకు ఒక జపాన్ క్యాండీ కళా పరిశ్రమ. ఆర్టిస్టులు తమ చేతులను, సిజర్స్‌ని, ట్వీజర్లను ఉపయోగించి బహు వర్ణాలతో కూడిన టాప్పీ ముక్కపై పనిచేసి, విశిష్టమైన పుర్రెలను తయారు చేస్తారు. పిల్లలు బాగా ఇష్టపడే జంతువులు, కీటకాలను ఆర్టిస్టులు ఎక్కువగా వేస్తుంటారు. కొంతమంది అమెజైకు కళాకారులు వీధుల్లో తమ కళ ప్రదర్శిస్తుంటారు. వీరు కాండీ క్రాఫ్ట్‌తో పాటు గారడీ విద్యలు చేస్తూ, కథలు చెబుతుంటారు.