పంపేశాడు. దెబ్బలు తిన్న కట్టెలవాడు చెప్పలేని బాధతోనూ, ఏడుస్తూ న్యాయా ధికారి వద్దకు పోయి జరిగినది విన్నవిం చుకున్నాడు.

కాని ఆ న్యాయాధికారికి క్షౌరం చేసేది ఆలీయే కావటం చేత, ఆయన కట్టెల వాడి మొర వినిపించుకోలేదు.

కట్టెలవాడు ఇంకా పెద్ద న్యాయాధి కారి దగ్గరికి వెళ్లి మొరపెట్టుకున్నాడు. ఆయనకూ ఆలీయే మంగలి కావడంతో, వాడి మొర పెడచెవిని పెట్టాడు.

‘నాకెవరూ సహాయం చేసేవాళ్లు లేరు. నా గతి అంతే!’ అనుకుంటూ కట్టెల వాడు ఇంటిదారి పట్టాడు.

వాడికి దారిలో ఒక ముసలివాడు ఎదురై, ‘ఏమిటి నాయనా, అంత విచా రంగా ఉన్నావు?’ అని అడిగాడు. దానికి కట్టెలవాడు ముసలివాడి దగ్గిర తన సాద వెళ్లబోసుకున్నాడు.

‘దీనికే ఇంత బేజారైపోతావెందుకు? నువు మన ఖలీఫా దగ్గిరికి వెళ్లి చెప్పుకో. నీకు న్యాయం జరగవచ్చు,’ అని ముసలివాడు కట్టెలవాడికి సలహా ఇచ్చాడు.

కట్టెలవాడు రాజభవనానికి వెళ్లాడు. కొద్ది సేపట్లోనే వాడికి ఖలీఫా దర్శనం లభించింది. వాడు ఖలీఫాను సమీపించి ఆయన పాదాల వద్దనేలను తాకి సలాం చేశాడు. ఖలీఫా వాడు వచ్చినపనిని విచారించాడు.

కట్టెలవాడు జరిగినదంతా చెప్పాడు.

‘న్యాయం ఆలీ పక్షానే ఉంది. అయినా నీకు ధర్మం జరిగే ఉపాయం చెబుతాను విను,’ అంటూ ఖలీఫా కట్టెలవాడి చెవిన ఒక రహస్యం చెప్పాడు.

కట్టెలవాడు ఖలీఫాకు మరొకసారి సలాం చేసి నవ్వుతూ ఇంటికి వెళ్లాడు.

కొద్ది రోజులు గడిచాక. కట్టెలవాడు మంగలి ఆలీ వద్దకు పోయి, ‘నాకూ, నా నేస్తానికీ క్షౌరం చెయ్యటానికి ఏం పుచ్చుకుంటావు?’ అని అడిగాడు.

‘రెండు రూపాయలిస్తే మీ ఇద్దరికీ క్షౌరం చేస్తాను,’ అన్నాడు ఆలీ.

‘మంచిది. ముందు నాకు క్షౌరం చెయ్యి,’ అన్నాడు కట్టెలవాడు.