ఈ పని చేస్తున్నందుకు ఆ యువకు డికి ఏ ప్రతిఫలమూ రాదని గ్రహించాడు ముకుందుడు. అతడు తన వద్ద నుంచి ఎలాంటి మెప్పునూ ఆశించలేదు కూడా.

ఆ సమయంలో ముకుందుడు అతడి వివరాలను అడిగి తెలుసుకున్నాడు. వ్యవసాయం మీద వచ్చే రాబడితోనే తృప్తిగా, తన తల్లిదండ్రులతో సంతోషంగా బతుకు తున్నానని చెప్పాడు ఆ యువకుడు.

సేదతీరిన తర్వాత ప్రయాణమై తన బావగారింటికి చేరుకున్నాడు. తన బావ గారింట అందరూ బక్కచిక్కి ఉన్నారు. ఎవరి మొహాల్లోనూ కళాకాంతులు లేవు. ఇంటి పెరట్లో మాత్రం రాముడు తన కండలతో నిగనిగలాడుతూ తీరిక లేకుండా వ్యాయామం చేస్తున్నాడు.

తన బావగారింట అందరూ ఎందువల్ల నీరసంగా ఉన్నారో తెలుసుకోదలిచాడు ముకుందుడు. అతడి బావ ముకుందుడి వైపు నీరసంగా చూసి, 'మా అందరి సంపాదన' వాడి తిండికే సరిపోతోంది. ఈ ఏడాది ప్రదర్శనల్లో పాల్గొనవలసిందిగా రాజుగారు కబురు పంపారు. మేమంతా అర్ధాకలితో ఉంటే కాని వాడి పోషణ సాగడం లేదు,' అన్నాడు.

ముకుందుడు ఇక ఆ ఇంట రాత్రికి బస చెయ్యలేదు. తన బావ కూడా రాత్రికి ఉండిపామ్మని పట్టుబట్టనూ లేదు.

బాటసారులకు మంచినీరు అందించే యువకుడి ఇంట ఆరాత్రి బస చేశాడు ముకుందుడు. అతడికుటుంబం ముకుందుడిని ఎంతో ఆత్మీయతతో ఆదరించింది. తమకున్న దానితో తృప్తిగా బతికే కుటుంబం అని ముకుందుడు గ్రహించాడు.

అతడు వారివద్ద సెలవు తీసుకుని తమ గ్రామం చేరుకున్నాడు.

ఆ యువకుడికే తన కూతురునిచ్చి పెళ్లి చేయాలని ముకుందుడు నిర్ణయించాడు. పార్వతి తన భర్తనిర్ణయాన్ని ఈసారి గౌరవించింది.