ఏటా వచ్చే కాటకాలను పోగొట్టడానికి ఏదైనా చేయడానికి సిద్ధంగా ఉన్నందువల్ల అవంతివర్మ సుయ్యాను తన వద్దకు పిలి పించాడు. సుయ్యా వచ్చి నమస్కారం చేసి నిలబడ్డాడు.

‘నీవు కాటకాలను పోగొడతానంటున్నా వట, నిజమేనా?’ అని అడిగాడు రాజు.

‘చిత్తం మహాప్రభూ! వరదలు పోతే కాటకం దానంతట అదే పోతుంది,’ అన్నాడు సుయ్యా.

‘వరదలు ఎలా పోతాయి? నువు పోగొడతావా?’ అన్నాడు రాజు.

‘చిత్తం, నేను పోగొట్టగలను!’ అన్నాడు సుయ్యా.

‘మేము చేయలేని పనిని నీవొక్కడవే ఎలా చెయ్యగలవు?’ అన్నాడు రాజు.

‘డబ్బిప్పించండి. ప్రపంచంలో డబ్బు చెయ్యలేని పనిఏముంటుంది?’ అన్నాడు సుయ్యా.

‘మా ఖజానాలో ఉన్న డబ్బంతా పట్టు కుపో. కాని వచ్చేయేడు వరదలు రాకుండా చెయ్యి,’ అన్నాడు రాజు.

మంత్రి రాజును వారించడానికి యత్నించాడు. కాని రాజు వినిపించుకోలేదు.

సుయ్యా ఖజానా నుంచి తాను మోయ గలిగినన్ని బంగారు నాణాలు మూటకట్టు కుని బయలుదేరాడు.

ప్రజలు కూడా అతని వెనకాలే కేకలు పెడుతూ, గేలిచేస్తూ బయలుదేరారు.

రాజుకు టోపీ వేసి సుయ్యా డబ్బు కాజేశాడని కొందరన్నారు. సుయ్యాతో బాటు రాజుకు కూడా పిచ్చిపట్టిందని మరి కొందరన్నారు. సుయ్యా ఆ ధనం తీసుకు పోయి ఏం చేస్తాడో చూడాలని అందరికీ బుద్దిపుట్టింది.

ఏటా వరదలు తెచ్చే వితస్తా నది కొంత దూరం వెళ్లాక కొండల సందుగా కనుమలో కూడా ప్రవహిస్తుంది. కొన్ని వందల ఏళ్లుగా బ్రహ్మాండమైన బండరాళ్లు రెండువైపులా గల కొండలమీద నుంచి దొర్లివచ్చి నదికి అడ్డంగా వంతెనలాగా పడి ఉన్నాయి. వరదలు వచ్చినప్పుడు తప్ప మిగతా సమయాల్లో ప్రజలు ఇక్కడే నదని దాటుతూ ఉంటారు కూడానూ. ఈ రాళ్ల వంతెన