శిథిలాలయం - 23

(జాంగ్‌లాను కంచరగాడిదకు కట్టించి, వాణ్ణి ముందుండి దారి తీయమని శిఖిముఖి ఆజ్ఞాపించాడు. మధ్యాహ్నం వేళకు అందరూ ఒక నదీతీరం చేరారు. అక్కడ జాంగ్‌లా పైకి ఒక చిరుత దూకింది. పులీ, వాడూ మొసళ్లున్న నదిలో పడ్డారు. ఆ సమయంలో నది అవతలి నుంచి రివ్వమంటూ బాణాలు రాసాగినై. తరవాత --)

నది ఆవలి గట్టు నుంచి జాంగ్‌లా, చిరుత పులుల కేసి బాణాలు రావడం చూస్తూనే శిఖిముఖి ఓ క్షణకాలం ఆశ్చర్యపడి, విక్ర మకేసరిని హెచ్చరించాడు.

ఆ బాణాలను వదులుతున్న వాళ్లు జాంగ్‌లా మిత్రులు అని అతడికి అను మానం కలిగింది. ఆ మిత్రులు మరెవరో కాదు. పూజారి ముఠా!

కేసరీ! మనం నదీతీరం నుంచి కొంచె వెనక్కు రావడం మంచిది. నది అవతలి నుంచి బాణాలను కొడుతున్న వాళ్లు పూజారి ముఠా. సందేహం లేదు. మనం వాళ్ల బాణం దెబ్బలకు అందుబాటులో ఉన్నాం, జాగ్రత్త!' అన్నాడు శిఖిముఖి.

శిఖిముఖి హెచ్చరిక వింటూనే కేసరీ, అజిత వీరభద్రులు నదీతీరం నుంచి బాగా వెనక్కు వచ్చేశారు. ప్రవాహంలో జాంగ్‌లా, చిరుతపులీ ఒకరి నుంచి మరొకరు వేరు పడిపోయారు. జాంగ్‌లా మునుగుతూ తేలుతూ, నది అవతలి ఒడ్డుకు చేరేందుకు ప్రయత్నిస్తున్నాడు. చిరుతపులి గిలగిల తన్నుకుంటూ ప్రవాహంలో కొట్టుకుపోతు న్నది. మొసళ్లు కొన్ని బాణాలు తగలటంతో బెదిరిపోయి దూరంగా పోసాగినై.