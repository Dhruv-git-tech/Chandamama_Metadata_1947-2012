వాడి తల నున్నగా గొరిగేసినాక ఆలీ,
‘నీ నేస్తమెక్కడ?’ అని అడిగాడు.

‘బయట ఉండొచ్చు. లోపలికి తీసు
కొస్తాను,’ అని కట్టెలవాడు బయటికెళ్ళి
తన గాడిదెను లోపలికి లాక్కొచ్చాడు.

‘ఈ మనిషి నేస్తానికి క్షౌరం చెయ్యి,
అన్నాడు కట్టెలవాడు.

‘ఏమిటీ?’ గాడిదకు క్షౌరం చెయ్య
మంటావా? అన్నాడు ఆలీ మండిపడి.

తక్షణం వెళ్లకపోతే చావగొడతానని
బెదిరించాడు.

వెంటనే కట్టెలవాడు ఖలీఫా వద్దకెళ్ళి
మంగలి ఆలీ మీద ఫిర్యాదు చేశాడు.

ఫిర్యాదును విన్న ఖలీఫా, తన భటు
లను పిలిపించి, ‘మంగలి ఆలీని కత్తు
లతో సహా తక్షణం పట్టుకురండి,’ అని
ఆజ్ఞాపించాడు.

వాళ్లు ఆలీని పట్టుకొచ్చారు.

‘ఈ మనిషి నేస్తానికి క్షౌరం చెయ్యటా

నికి మాట ఇచ్చి తరవాత చేయనని నిరా
కరించావుట. ఏమిటి కారణం? అని
అడిగాడు ఖలీఫా కోపంగా.

ఆలీ నేలకు వంగి సలాం చేసి, ‘ఏలిన
వారు చెప్పినది నిజమే గాని, మనిషికి
గాడిద నేస్తం కావటం గాని, గాడిదకు
క్షౌరం చెయ్యడం గాని లోకంలో ఎక్క
డైనా కద్దా? అని అడిగాడు.

‘నువ్వన్నది నిజమే. కాని జీనును
వంట చెరుకుకింద కొనటం మటుకు
ఎక్కడైనా కద్దా? వెంటనే ఈ గాడిదకు
క్షౌరం చెయ్యి,’ అన్నాడు ఖలీఫా.

ఆలీకి తప్పలేదు. వాడు గాడిద శరీరా
నికి సబ్బునురుగు రాచి క్షౌరం చేస్తుంటే
దర్భారులో ఉన్న వారంతా విరగబడి
నవ్వారు. ఆలీ పరువంతా బుగ్గిలో కలిసి
పోయింది.

నాటినుంచి ఎవరూ అతడి వద్ద క్షౌరం
చేయించుకునే వారు కాదు.