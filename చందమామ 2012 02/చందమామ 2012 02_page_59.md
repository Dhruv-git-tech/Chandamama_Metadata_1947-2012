శత్రువులు తెప్పలమీద నదిని దాటు తున్నారన్న సూచనగా వాళ్ల ఛాయలు అటూ ఇటూ ఊగిసలాడుతున్నవి. అలా జరిగినప్పుడల్లా నీళ్లు కలిసినట్లు శబ్దం చేస్తూన్నవి. వాళ్లు అతి జాగ్రత్తగా తెడ్లు వేస్తున్నారన్నమాట. అజితవీరభద్రులు, శిఖిముఖిని, విక్రమకేసరినీ హెచ్చరించేందుకు చప్పున ఉన్న చోటినుంచి కదిలి వెనక్కు పరిగెత్తబోయారు.

అంతలో వాళ్లమీద చిక్కగా అల్లినవెడ ల్పాటి వల ఒకటి విసురుగా వచ్చిపడింది. వాళ్ళు దాన్నుంచి తప్పుకునేందుకు ప్రయత్నించేలోపలే ఇద్దరూ అందులో కదిలేందుకు కూడా వీలులేకుండా బిగించబడ్డారు. ఈ రకం వలల్ని ఆటవికులు, జింక

లనూ, లేళ్లనూ పట్టేందుకు ఉపయోగిస్తుంటారు.

అజితవీరభద్రులు వలలో గిలగిలతున్నుకుంటూ, తమ యజమానుల్ని హెచ్చరించేందుకు అరవబోయేంతలో రెండు బలమైన చేతులు వాళ్ళ కంఠాలమీద పడినై. వాళ్లు ఉక్కిరిబిక్కిరైపోయారు.

‘అరిచేందుకు ప్రయత్నించకండి. మీ నాయకులిద్దర్నీ ఇదివరకే బంధించాం,’ అన్నదో కంఠం కోపంగా.

ఆ మాట్లాడినవాడి దగ్గిరకు మరిద్దరు ఆటవికులు వచ్చారు.

తమను బంధించిన వాళ్లు ఏనుగుచర్మలూ ధరించి ఉండటం అజిత వీరభద్రులు గుర్తించారు. అంటే వీళ్లు శిధిలా లయ పూజారి ముఠా వాళ్ళు కాదన్నమాట! ఇంతకు ముందు తమను హెచ్చరించినవాడన్నట్టు, నిజంగా వీళ్లు ఈ సరికే శిఖిముఖినీ, విక్రమకేసరినీ కూడా బంధించుంటారా?

వాళ్లిద్దరి సంశయం తొలగి పోయేట్టు మరుక్షణంలోనే శిఖిముఖీ వాళ్లు పడుకున్న గుడారం వైపు నుంచి ఎర్రగండు అరుపూ, మనుషుల కేకలూ వాళ్లకు వినిపించినై. అక్కడ కొద్ది క్షణాలసేపు గందరగోళం లేచి సద్దు మణిగిపోయింది. అంతవరకూ ఆ దిక్కుకేసి చూస్తున్న ఆటవికుడు తృప్తిగా తలాడించి, తన పక్కన ఉన్న వాళ్లతో, ఈ ఇద్దరినీ అక్కడికి