అతడు ఎందుకలా ప్రవర్తించాడు?
అందరిముందు తన గొప్పతనం ప్రదర్శించడానికా? లేక ఓడిపోయి తన తండ్రి మనసు నొప్పించడం ఇష్టం లేకనా?

అలా కానిపక్షాన మహారాజు ముందు తన శక్తియుక్తులు ప్రదర్శిస్తే తనకు మంచి పదవి దొరకగలదన్న ఆశతోనా? అలాగే సిద్ధయోగి, అనంతుడిని వివేక వంతుడని, నిజమైన స్నేహితుడని అభినందించడం ఈ సందర్భంగా ఎంతవరకు సమంజసం?' అని ప్రశ్నించాడు.

అప్పుడు విక్రమార్కుడు 'బేతాళా! అనుతుడు, రాజకుమారుడిలో ఆత్మవిశ్వాసం నింపడానికి చేసిన ప్రయత్నం అతడిలో అహంకారాన్ని నింపింది.

అందుకే రాజకుమారుడు, గతంలో అనంతుడు తన ప్రాణం కాపాడిన వైనం కూడా మరచి అతన్ని పదేపదే చిన్నచూపు చూసాడు. తోటి విద్యార్థుల దగ్గర తూల నాడాడు. కాబోయే రాజుకు అసలు ఉండ

కూడనిది అహంకారం. రాజు అహంకారం అతనికే కాదు... రాజ్యానికి కూడా చేటు తెస్తుంది.

అది గ్రహించబట్టే అనంతుడు, హర్ష వర్ధనుడిలోని తనను మించిన వాడు లేడన్న అహంకారం పార్రదోలడానికి, అతన్ని ఓడించాడు. అంతేగాని.. తండ్రిని సంతోష పెట్టడానికి గాని... రాజు మెప్పు పొంది పదవి సంపాదించడానికి గాని ఎంత మాత్రం కాదు.

నిజమైన స్నేహితుడు, తన మిత్రుడి ఉన్నతి కోరుకుంటాడే గాని.. పతనాన్ని కాదు. ఆ విషయం అవగతం చేసుకోబట్టే, సిద్ధయోగి, అనంతుడిని వివేకవంతుడని... నిజమైన స్నేహితుడని ప్రశంసించాడు,' అని చెప్పాడు.

రాజుకి ఈ విధంగా మౌనభంగం కలగ గానే బేతాళుడు శవంతో సహా మాయమై మళ్ళీ చెట్టెక్కాడు.

- కల్పితం

(ఆధారం: ఎన్. శివ నాగేశ్వరరావు)