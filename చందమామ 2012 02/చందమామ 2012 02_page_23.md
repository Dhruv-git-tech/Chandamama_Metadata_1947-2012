పంచతంత్ర కథలు

దుష్టబుద్ధి తన నూరుబంగారు కాసు లనూ త్వరలోనే ఖర్చు చేసుకుని, డబ్బు కోసం తహతూలాడుతూ ధర్మబుద్ధి వద్దకు వెళ్లి, అతన్ని వెంటబెట్టుకుని డబ్బుదాచిన చోటికి వెళ్లాడు. ఇద్దరూ మళ్లీ చెరొక నూరు కాసులూ తీసుకున్నారు. కాని సంవత్సరం తిరిగే లోపల దుష్టబుద్ధి ఆ డబ్బంతా తన దుర్వ్యసనాలకు ఎడా పెడా ఖర్చుచేసేశాడు.

దుష్టబుద్ధి ఉద్దేశం ఇలా ఒకటి రెండు సార్లు ఆ డబ్బును ధర్మబుద్ధితో పాటు తీసుకుని, అతనికి నమ్మకం కలగనిచ్చి, అంతా తానే కాజేయాలని, ఇప్పుడు దాచిన చోట ఇంకా ఆరువందల కాసులు మిగిలి ఉన్నాయి. అదంతా తానే సంగ్రహించాలనే ఉద్దేశంతో అతను అర్ధరాత్రి వేళ డబ్బు దాచిన చోటికి వెళ్లి, పాత్ర నుంచి ఆరు

వందల బంగారు కాసులూ తీసుకుని, పాత్రకు మళ్లీ మూతి కట్టి, దాన్ని ఎప్పటి లాగే పాతిపెట్టి, ఇంటికి వచ్చేశాడు.

ఒకనెల గడవనిచ్చి, అతను ధర్మబుద్ధి వద్దకు వెళ్లి, 'మిత్రమా, మిగిలిన డబ్బు కూడా పంచేసుకుందామా? కాస్త డబ్బు అమరంలో ఉన్నాను,' అన్నాడు. ధర్మబుద్ధి సరే అన్నాడు.

ఇద్దరూ డబ్బు దాచిన చోటుకి వెళ్లారు. పాత్రను తవ్వి తీసి చూస్తే అందులో ఏమీ లేదు. దుష్టబుద్ధి ఆ పాత్రతో తన తల బాదుకుని, 'అయ్యో, ధర్మబుద్ధీ! డబ్బంతా కాజేశావా? నా వంతు నాకిస్తే ఇచ్చావు, లేకపోతే ఇప్పుడే పోయి న్యాయ స్థానంలో నీ మీద వ్యాజ్యం తెస్తాను,' అన్నాడు.

'భీ, బుద్ధిహీనుడా! నేను అలా దొంగ