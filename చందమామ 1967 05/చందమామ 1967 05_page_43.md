మూడోవాడు తన గొడ్డలితో గ్రామపెద్ద నెత్తిన
ఒక్కటి పెట్టాడు. ఆ దెబ్బతో గ్రామపెద్ద
పెద్దల్లో కలిశాడు.

“ఏం పని చేశావురా, వెర్రివెధవా!
నీ ప్రాణాల మీదికి, మా ప్రాణాల మీదికి
కూడా తెస్తివే! ఈ శవాన్ని ఏం చెయ్యా
లిప్పుడు?” అన్నారు అన్నలు.

ఏం చెయ్యాలో పాలుబోక చివరకు
వాళ్ళు ఆ శవాన్ని దగ్గిరలో ఉన్న ఒక
పాడు గుడి సెలోకి తీసుకుపోయి, దాని
నేలలో గుంట తవ్వి, శవాన్ని పూడ్చి
ఇంటికి వెళ్ళారు.

కాని అంతమాత్రానికే ప్రమాదం తప్పి
నట్టు కాదు. గ్రామపెద్ద కోసం జనం
వెతుకుతారు. వెర్రివెధవ అయిన తమ
తమ్ముడు వాళ్ళకు శవాన్ని పాతిన చోటు
చూపించి, జరిగిన దంతా చెబుతాడు.

అందుకని ఆ రాత్రి అన్న లిద్దరూ
ఆ పాడు గుడిసెకు తిరిగివచ్చి, గ్రామపెద్ద

శవాన్ని తవ్వేసి, దాని స్థానంలో ఒక చచ్చిన
మేకను పాతేసి, గ్రామ పెద్ద శవాన్ని
మరెక్కడో పూడ్చి పెట్టి/ఇళ్ళకు వెళ్ళి
పోయారు. రెండు మూడు రోజులు గడిచాక
గ్రామపెద్ద కోసం గ్రామస్థులందరూ వెతక
నారంభించారు.

మూడోవాడు కొందరిని సమీపించి,
“మీరు దేని కోసం వెతుకుతున్నారో నాకు
తెలుసులే! గ్రామపెద్ద ఏమయాడని
ఒక్కడూ నన్నడగడేం? నేనే ఆయన్ని
చంపేశాను. మా అన్నలు శవాన్ని ఎక్కడ
పాతేశారో చూపిస్తా రండి,” అన్నాడు.

వాడు జనాన్ని పాడుపడిన గుడిసెకు
తీసుకుపోయి, “ఇక్కడ తవ్వండి, మీకు
శవం దొరుకుతుంది,” అన్నాడు.

గ్రామస్థులు వాడు చూపిన చోట తవ్వితే
మేకశవం దొరికింది.

“వెర్రివెధప!” అనుకుని గ్రామస్థులు
వెళ్లిపోయారు.