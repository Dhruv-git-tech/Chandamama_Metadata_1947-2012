నిద్రా మెలకువా కాని స్థితిలో అతనికి ఎవరో స్త్రీ మాట్లాడిన మాట లిలా విని పించాయి:

“నిద్ర మాయ,
కల అబద్ధం,
కళ్ళుతెరిచి
కన్యను చూడు.”

సమీరుడు ఉలిక్కిపడి కళ్ళు తెరిచి చూసి, కలగంటున్నాననుకున్నాడు. అతనికి అయిదారు బారల దూరాన, నీటి పైన కాళ్ళు ముడుచుకుని కూర్చుని ఒక అపూర్వ సౌంద ర్యవతి, చీకటి దుబ్బులాగున్న జుట్టును బంగారు దువ్వెనతో దువ్వుకుంటున్నది.

అతని నోట మాట రాలేదు. ఆమెను చూస్తున్న ఆనందంతోబాటు ఆమె ఏ కణాన అంతర్ధాన మవుతుందోనన్న భయం కూడా అతన్ని బాధించింది. కొంచెం సేపు గడిచాక అతను తస తల్లి కట్టి ఇచ్చిన రొట్టెను తీసు కుని నీటి ఒడ్డు దాకా వెళ్ళి, ఆమెను తీసుకోమన్నటుగా ఆ రొట్టెను ఆమె కేసి చాచాడు.

“మాడిన రొట్టె,
కూడని మొగుడు,”

అని పకపకా నవ్వి ఆమె బుడుంగున నీటిలోకి ముణిగిపోయింది.

ఆమెతోబాటే సమీరుడికి మతి కూడా పోయినట్టయింది. అతను మంత్రించి నట్టుగా ఆమె ముణిగిన చోటే చూస్తూ గంటల తరబడి ఆలాగే ఉండి పోయాడు. ఇంతలో ఆవులు అరవసాగాయి. అవి ఇళ్ళకు వెళ్ళే వేళ అయింది. సమీరుడు పరధ్యానంగా కదిలి, ఆవులను ఇంటికి తోలుకుపోయాడు.

“ఆలా ఉన్నా వేం రా, బాబూ?” అన్నది తల్లి, సమీరుణ్ణి చూస్తూ నే. ఆమెకు అతనిలో అంత మార్పు కనబడింది.

కొండ మీది సరస్సు వద్ద జరిగినదంతా సమీరుడు తల్లికి చెప్పాడు.