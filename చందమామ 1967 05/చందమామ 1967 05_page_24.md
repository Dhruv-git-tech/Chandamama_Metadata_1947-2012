“పురిందా, ఆగు! మేమూ వస్తున్నాం. అన వసరంగా యీ ఆడవి మృగాలతో గిల్లికజ్జాలు పెట్టుకోవటం ఎందుకు? తెప్పల మీద పోయి, ఆ రాకునుడున్న చోటనే తీరం చేరుదాం. వాడు, యీలోపల అరణ్యంలోకి ఎంతో దూరం పారిపోలేడు,” అన్నాడు ధూమకుడు.

ఆ వెంటనే అందరూ తెప్పల కేసి బయలుదేరారు. ధూమకుడూ, సోమకుడూ మాత్రం సరవానరానికి వెన్ను చూపక, జాగ్రత్తగా వెనక్కు నడవసాగారు. కాని, వాళ్ళావిధఁగా తెప్పల కేసి పోవటం చూస్తూనే, నరవానరం రొమ్ము చరుచు కుని భయంకరంగా అరిచి కుప్పిగంతేసి ముందుకు దూకింది. చెట్ల మీద వున్న మృగాలన్నీ బిలబిల మంటూ కొమ్మల మీంచి కిందికి దూకి ధూమకుడూ వాళ్ళ కేసి పరిగెత్తుకు రాసాగినై.

అది చాలా ప్రమాదకరమైన పరిస్థితి. వెన్నిచ్చి పరిగెత్తటం ప్రారంభిస్తే, తాము తెప్పలను చేరకముందే నరవానరాలూ, ఎలుగుబంట్లూ తమ మీదికి వచ్చి పడతై. ఆలాకాదని నిలబడి దెబ్బతీయాలని చూసినా, యిన్ని క్రూరమృగాలను ఎదిరించి జయించటం సాధ్యమయే పనికాదు...

ధూమకు డిలా ఆలోచిస్తూ, పక్కకు తిరిగి సోమకుడితో ఏదో చెప్పబోయేంతలో, వెనక్కు అడుగులేస్తున్న సోమకుడు కాలు జారి ముందుకు తూలాడు. అది చూస్తూనే నరవానరం అతడి కేసి దూకబోయింది. కాని, యింతలో విరూపుడు పెద్దగా, “అహ్హా, శాంభవీ!” అంటూ బొబ్బరించి, “కాల గరుడా! నీ కాలిబలం, ముక్కు వాడీ చూపించు! అందుకు యిదే మంచి తరుణం,” అంటూ భుజం మీద వున్న నల్ల గరుడపక్కిని, నరవానరం కేసి విసిరాడు.

గరుడపక్కి రెక్కలు చాచి లేస్తూనే మెరుపులా పోయి నరవానరం తల మీద