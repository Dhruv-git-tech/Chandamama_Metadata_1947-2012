# దానరహస్యం

ఒక వూళ్ళో ఒక దాసుగారుండేవాడు. ఆయన ఊరూరు తిరిగి, హరికథలు చెప్పి, శ్రోతలు తమ శక్తి కొద్దీ ఇచ్చే డబ్బులతో జీవయాత్ర సాగిస్తూ ఉండేఛాడు.

ఒకసారి దాసుగారు ఒక గ్రామానికి వెళ్ళాడు. ఆ వూరి వాళ్ళు ఆయన చేత హరికథ చెప్పించాలని నిశ్చయించారు. అందుకు తగిన స్థలం శేషయ్య అనే పెద్ద షాపుకారు ఇంట మాత్రమే ఉన్నది. అందు చేత గ్రామ ప్రముఖులు దాసుగారి విశేషయ్యగారి ఇంటికి తీసుకుపోయి, “వీరి చేత హరికథ చెప్పించాలని విర్ణయించాం. ఆది మీ యింట జరిపిస్తేనే బాగుంటుంది. దాసుగారికి మన మంతా మన మన ఉత్సాహ శక్తుల ననుసరించి తలా కాస్తా ముట్టజెప్పి గౌరవింతాం. ఏమంటారు?” అన్నారు.

శేషయ్య విజానికి రసికుడుకాడు. కాని ఊళ్ళో ఉండే పెద్దలంతా తన గౌరవం

నిలబెట్టడం ఆయనకు చాలా సంతోషం. అందుచేత ఆయన, “అయ్యో, అంత కంటేనా? తప్పక మా యింటనే హరికథ ఏర్పాటు చేతాం,” అన్నాడు. అంతేకాక, దాసుగారి బస కూడా తన ఇంటనే అని ఆయన పట్టుబట్టాడు.

ఆ రాత్రే పెద్ద షాపుకారు గారింటి ముందు గల విశాలమైన ఆవరణలో హరికథ ఏర్పాటయింది. దేవుడి పటం దగ్గిర ఒక పెద్ద పళ్ళెం పెట్టారు. హరికథ వినటానికి వచ్చిన వాళ్ళు తమ శక్తి కొద్దీ దాసుగారికి ఇవ్వ దలచినది అందులో వెయ్యవచ్చు. కొందరు ముందే తా మివ్వదలచినది పళ్ళెం లో వేశారు. కొందరు మట్టుకు చివరకు వేద్దా మని ఆగారు. శేషయ్య దాసుగారికి ఇవ్వ టానికి ఒక శాలువా, నూరురూపాయల సంచీ వసారా గదిలో పెట్టి ఉంచి, కథ ముగిసినాక ఇద్దామనుకున్నాడు.