యివ్వవలసిన హెచ్చరికేదో యిచ్చాను, తర వాత మీ యిష్టం. పాతాళదుర్గానికి వెళ్ళేందుకు దగ్గిర మార్గమేదో మీకు చెప్పతాసు, అందరూ నా వెంట రండి," అంటూ వాళ్ళను వెంట బెట్టుకుని శిథిలదేవాలయాని కేసి బయలుదేరాడు.

దేవాలయం యింకా కొంచెం దూరంలో వున్నదనగా ధూమకుడు ఆగి, “మనం వెళుతున్నది ఆ దేవాలయ ఆవరణలోకా? ఆక్కడున్న క్రూరమృగాల మాటేమిటి? ఇంతకు ముందే వాటివల్ల పెద్ద ప్రమాదంలో పడ్డాం,” అన్నాడు.

“మీకు సంగతి తెలియక వాటిని రెచ్చగొట్టారు. అవన్నీ రాకీసబంట్ల పెంపుడు జంతువులు. ఇన్ని ఆడవికాయలూ, దుంపలూ వాటి కేసి గిరవాటు వేస్తే, ఆవి పిల్లుల కన్నా సాధుజంతువులై పోతాయి,” అంటూ పాట్టిరాకీసుడు, దాపుల నున్న చెట్ల నుంచి యిన్ని కాయలు కోశాడు.

ఆతడితోపాటు ధూమకుడూ వాళ్ళు కూడా కాయలు కోసి తీసుకుని, శిథిలదేవాలయాన్ని సమీపిస్తూనే, వాటిని ఆడవిమృగాల మీదికి విసిరివేశారు.

పాట్టిరాకీసుడు అందరినీ ఆలయంలోకి తీసుకుపోయి, చికటిగా వున్న కొన్ని గదుల కుండా వాళ్ళను నడిపి, చివరకు బీటలు వారి నేలకూలడానికి సిద్ధంగా వున్న ఒక గోడ మీదికి ఏకికించి, దిగువ నున్న ఒక కందకాన్ని చూపిస్తూ, “పాతాళదుర్గానికి పోవాలంటే ఒకేఒక మార్గం వున్నది, అదే ఇది!” అన్నాడు.

ధూమకుడూ, ఆతడి అనుచరులూ తలలు వంచి కందకంలోకి చూశారు. అందులో మొసళ్ళు, పెద్ద పెద్ద సర్పాలూ వున్నవి. ఆవి ఒకదాని మీద ఒకటి కలియ బడి కుస్తీపట్లు పట్టుతున్నవల్లా, గోడ మీద మనుషులు కనబడగానే, నోళ్ళు తెరిచి పైకి చూడసాగినై. —(ఇంకావుంది)