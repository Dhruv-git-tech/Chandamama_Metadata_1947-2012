ఆమె ఇచ్చిన జవాబుకు జయంతుడు ఆశ్చర్యపోయాడు. ఆమె చాలా అందగతిగా కూడా ఉన్నది. “నీ పేరేమిటి?” అని అత నామె నడిగాడు.

“నా పేరు మాధవి. మా తండ్రి గ్రెరెల కాపరి. ఎందుకలా అడిగారు?” అన్నదామె.

‘అడగకూడదా ? తప్పా?’’ అన్నాడు జయంతు డాశ్చర్యంతో.

“తప్పు కానట్టయితే మీ పేరేమిటో, మీ రెవరో కూడా చెప్పుటవద్దా?” అని ప్రశ్నించింది మాధవి.

“నిజం చెప్పనా, అబద్ధం చెప్పనా?” అని జయంతు డడిగాడు.

“మీ స్వభావానికి తగినట్టు ఏదో ఒకటి చెప్పండి,” అన్నది మాధవి.

“నిజమే చెప్పాలనుకో. కాని నే నెవరో ఇప్పుడు చెప్పలేను. తరవాత నీకు తప్పక తెలుస్తుందని మటుకు మాట ఇస్తున్నాను,” అన్నాడు జయంతుడు.

తరవాత జయంతుడూ, జయపాలుడూ అక్కడి నుంచి కదిలి తమ నగరానికి వెళ్ళిపోయారు.

మాధవి తప్ప తనకు మరొక భార్య అవసరం లేదని ఆనాడే జయంతుడు రూఢి చేసుకున్నాడు. అతని మనస్సు మారదని గ్రహించాక అతని తల్లిదండ్రులు ఈ పెళ్ళికి సమ్మతించారు.

రాజుగారి కోలుచ్చలో ఉండే ఇద్దరు పెద్ద ఉద్యోగులు, ప్రధానానికని కొన్ని రత్నాభర ణాలూ, పట్టుబట్టలూ తీసుకుని, జయ పాలుణ్ణి వెంటబెట్టుకుని, మాధవి ఉండే గ్రామానికి వెళ్ళి, ఆమె తండ్రి అయిన గ్రెరెలకాపరిని కలుసుకున్నారు.

“రాజుగారు తమ కుమారుడికి మీ అమ్మాయిని చేసుకో గోరుతున్నారు. ఈ పెళ్ళి జరిగితే, రాజుగారి అనంతరం మీ అమ్మాయి పట్టపురాణ అవుతుంది,” అని చెప్పారు వాళ్ళు గ్రెరెలకాపరితో.