పొయి, బలదేవుడి తుపాకికి మంత్రం వేశాడట. మంత్రం వేసి సరికి, మౌగ్జీకి గురిపెట్టిన తుపాకి గుండు కాస్తా పక్కకు తిరిగిపొయి, బలదేవుడి గేదెనే కొట్టిందట. సీయో నీలో బలదేవుడి లాటి గుండెదైర్యంగల వేటగాడు మరి లేడుగదా అని, గ్రామస్థులంతా కలిసి, మౌగ్జీని చంపి రమ్మని అతన్ని పంపారట. అంతటితో ఊరు కున్నారా? ఆ గ్రామస్థులు ఈ రాకాసిపిల్లాడి తల్లినీ, తండ్రినీ—అంటే, మెస్సువానూ, ఆమె భర్తనూ—వాళ్ళ గుడిసెలోనే ఖైదు చేసేశారట. చిత్ర హింసలు పెట్టి వాళ్ళ చేత నిజం చెప్పించి—అంటే వాళ్ళు కూడా మాయలూ మంత్రాలూ నేర్చిన వాళ్ళేనని ఒప్పించి—ఆ తరవాత సజీవంగా దహనం చెయ్యబోతున్నారట.

“ఎప్పుడు జరుగుతుంది, బాబయ్యా, ఈ సజీవ దహనం?” అని బొగ్గులవాళ్ళు అడిగారు. ఈ వినోదం కళ్ళారా చూడాలని వాళ్ళ ఆశ.

“ముందీ అడివి వెధవ చావాలి. అందు చేత, నేను తిరిగి వెళ్ళేదాకా జరగదు,” అన్నాడు బలదేవుడు. వాళ్ళను తగలేసి నాక, వాళ్ళ పాలాలూ, గేదెలూ ఊళ్ళో వాళ్ళు పంచుకుంటారనీ, మెస్సువా భర్తకు

దివ్యమైన గేదెలున్నాయనీ కూడా బలదేవుడు చెప్పాడు. “అయితే, బాబయ్యా, ఈ మాట ఇంగిలీషు వాళ్ళకు తెలిస్తే చిక్కేనేమో? ఆ ఇంగిలీషు వాళ్ళకు మతీసుతీ లేదుటగా? వాళ్ళు మాయదార్లని మంచిగా తగలెట్టినా ఊరుకోరంటారే?” అన్నారు బొగ్గుల వాళ్ళు.

“దాని కే ముందిలే? మెస్సువా, ఆమె మొగుడూ పాము కరిచి చచ్చారని గ్రామాధి కారి రిపోర్టు రాసేస్తాడు. ఆ ఏర్పాటంతా ఏనాడో అయింది. మిగిలి ఉన్నదల్లా ఈ రాకాసి పిల్లాణ్ణి చంపటమే. అలాటి వాడు మీకేమైనా కనిపించాడా?” అన్నాడు బలదేవుడు.