సమీరుడు నిర్ఘాంతపోయి, “నేను నిన్ను ఒక్కసారి మటుకు ఆకారణంగా ఎందుకు కోడతాను? అది అనుకోటానికే అసహ్యంగా ఉన్నది. నీ నియమానికి నేను సంతోషంగా ఒప్పుకుంటాను,” అన్నాడు.

అమె అతనితో బాటు అతని అంటికి వచ్చేసి, అతన్ని పెళ్ళాడింది. ఏ దేవతో తనకు కోడలు కాపటం తన పూర్వజన్మ విశేషం అనుకున్నది సమీరుడి తల్లి. అమె బతికి ఉన్నంత కాలమూ తన కోడలిని మహా గారాబంగా చూసుకున్నది.

సమీరుడికి నెలలూ, ఏళ్ళూ రెక్కలు కట్టుకుని పోతున్నాయి. అతను తన భార్యతో కాపరం చేస్తూ స్వర్గంలో ఉన్నట్టే భావించాడు. వారికి ముగ్గురు కొడుకులు కూడా పుట్టారు. అతని చెడురోజులు అను కోని విధంగా ఆరంభమయాయి.

పారుగున ఉన్న వారింట ఒక పాపాయి పుట్టింది. నామకరణమహోత్సవానికి భార్యా భర్తలను పిలిచారు.

“నే నిప్పుడే చిన్న పని చూసుకుని వస్తాను. ఈ లోపల నువు బట్టలు మార్పుకుని, ఆలంకరించుకుని బయలు దేరటానికి సిద్ధంగా ఉండు,” అని సమీరుడు బయటికి వెళ్ళాడు.

ఒక అరగంట అయాక అతను తిరిగి వచ్చేసరికి అతని భార్య కూర్చున్న చోటి నుంచి కదలనైనాలేదు. అతను అమె భుజం తట్టి, “ఇంకా ఇలాగే ఉన్నావేమిటి? వేగిరం సిద్ధంకా!” అన్నాడు,

“నువు నన్ను ఆకారణంగా కొట్టావు. ఇది మొదటి దెబ్బ. మూడు దెబ్బలు మాత్రం సహిస్తానని నీకు ముందే చెప్పాను,” అన్నది భార్య.

సమీరుడు నిర్ఘాంతపోయి, “దీన్ని దెబ్బ అంటావా?” అన్నాడు.

“మరేమనాలీ? అకారణమైన దెబ్బ కూడాను,” అన్నది భార్య.