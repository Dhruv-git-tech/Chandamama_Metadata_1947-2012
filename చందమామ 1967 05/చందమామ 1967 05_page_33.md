“తప్పంతా నాదేరా. ఏదో పని మీద ఉండి, రొట్టెను మాడనిచ్చాను. రేపు చూడు, ఎంత మెత్తగా చేస్తానో,” అన్నది తల్లి.

మర్నాడు తల్లి అతి శ్రద్ధగా చేసి ఇచ్చిన రొట్టె తీసుకుని సమీరుడు తన ఆవులను మళ్ళీ ఆసరస్సు దగ్గిరికే తోలుకు వెళ్ళాడు. ఈ రోజు కూడా కిందటి రోజులాగే, చల్ల గాలికి అతని కళ్ళు బరువెళ్ళి మూతపడి పోతూండగా ఆమె కంతం వినిపించింది. అతను మళ్ళీ రొట్టె చేతపట్టుకుని నీటిఒడ్డుకు వెళ్ళి ఆమె కేసి రొట్టె చాచాడు:

“కాలని రొట్టె,
చాలని మొగుడు,”

అంటూ ఆమె మళ్ళీ బుడుంగన నీటిలో ముణిగి, మళ్ళీ సాయంకాలం దాకా కని పించనే లేదు.

సమీరు డింటికి వచ్చి, “నిన్న రొట్టె మాడ్చావు. ఇవాళ పచ్చిపచ్చిగా ఇచ్చావు,” అని తల్లిని ఆకేపించాడు.

“ఈ సారి చూడరా, బాబూ,” అంటూ తల్లి మూడోసారి అతనికి అద్భుతంగా రొట్టె తయారు చేసి ఇచ్చింది.

సమీరుడు, ఈ రోజు నీటి మీద ఆమె కనిపించగానే, “అమ్మాయి, ఈ రొట్టె తీసుకుని నన్ను పెళ్ళాడతావా? నిన్ను పువ్వులలో పెట్టి పూజిస్తాను. నుండు నాకు భార్యవైతే నా అంత అదృష్టవంతుడు ప్రపం చంలో ఉండడు,” అన్నాడు.

“కమ్మని రొట్టె,
ఘనమైన మొగుడు,”

అంటూ ఆమె నీటి మీద తేలి ఒడ్డుకు వచ్చి, అతని చెయ్యి ఆధారంతో ఒడ్డుకెక్కి, “నేను నిన్ను పెళ్ళాడతాను, కాని ఒక్క నియమం. నుండు నన్ను మూడుసార్లు ఆకార ఇంగా దెబ్బ వేశాక ఇక నేను నీతో కాపరం చెయ్యిను. అది నీకు సమ్మతమైతే చెప్పు. లేకపొతే నేనిప్పుడే మా ఇంటికి తిరిగి వెళ్ళి పోతాను,” అన్నది.