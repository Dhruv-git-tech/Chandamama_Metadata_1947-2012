తల్లికీ, తండ్రికీ పుట్టనివాడంటాం. తాగి తండ్రిని కొట్టిన వాడు తల్లికీ, తండ్రికీ పుట్టని వాడని పించు కోవటంలో ఆశ్చర్యం ఏమున్నది?” అన్నాడు.

బీర్చల్ స్నేహితుడు ఈ సమాధానానికి బిత్తరపోయాడు. సభికులందరూ బీర్చల్ సమాధానానికి హర్షధ్వానాలు చేస్తూంటే అతనికి మతిపోయినట్టయింది. కొంతసేపటికి అతను తేరుకుని, మరో అర్థంలేని మాట ఈ విధంగా చెప్పాడు:

“పాదుషావారు వేటకు వెళితే, తన గుటికి పోతున్న పక్కి పాదుషావారిని చూసి నీటిలో దాగుంది.”

బీర్చల్ తడువుకోకుండా, “అది సహజమే. పాదుషావారు వేటాడుతుండగా, గుటికి వెళుతూ ఒక పక్కి కనబడింది. పాదుషావారు దాన్ని గురిగా కొట్టారు. అదికింద వున్న చెరువులో పడి ముణిగిపోయింది,” అన్నాడు.

మళ్ళీ సభికులు పెద్దగా హర్షధ్వానాలు చేశారు. ఈసారి బీర్చల్ స్నేహితుడు, “గడ్డి చాలక గాడిద సింహాన్ని తన్నింది. ఇందులో గూఢార్థమేమిటి?” అన్నాడు.

“లేకేం? సింహం మృగరాజు. గాడిద సేవకుడు. గాడిదకు గడ్డి చాలలేదంటే జీత భత్యాలు చాలలేదన్నమాట. అందుచేత గాడిద సింహాన్ని తన్నింది. ఇందులోని గూఢార్థమేమంటే, పాదుషావారు సంహం. మన మిత్రుడు గాడిద. అతనికి గడ్డి, అంటే పాదుషావారిచ్చే భత్యం చాలటంలేదు. అందుచేత అతను పాదుషావారిని తన్నాలని చూస్తున్నాడు,” అన్నాడు బీర్చల్.

తన కలాటి దురభిప్రాయం ఎన్నడూ లేదని బీర్చల్ స్నేహితుడు పాదుషావారికి మరీ మరీ తెలుపుకున్నాడు. అతనికి నిండు సభలో గౌప్ప పరాభవమయింది. అదే సభలో పాదుషా బీర్చల్ ను సత్కరించి, గౌరవించాడు.