కాంగ్రెసును ఆహ్వానించాడు. కాంగ్రెసు తరఫున ఆ ఆహ్వానాన్ని జవాహరు స్వీకరించి, జిన్నాను సహకరించ వలసిందిగా కోరాడు. కాని జిన్నా తన సహకారాన్ని నిరాకరించాడు.

జవాహరు మధ్యంతర ప్రభుత్వం ఏర్పాటు చేశాడు. ఇందులో అతని వెంట అయిదుగురు కాంగ్రెసు అగ్రనాయకు లున్నారు: సర్దారు పటేలూ, డా. రాజేంద్ర ప్రసాదు, సి. రాజగోపాలాచారీ, శరత్చంద్ర బోసూ, అసఫ్ ఆలీ. ఈ ప్రభుత్వం ఏర్పడి నట్టు 1946 ఆగస్టు 24 న వైస్రాయి ప్రకటించాడు. ఈ ప్రభుత్వం ఏర్పాటయిన అరు రోజులకు జవాహర్ రేడియోలో ప్రసంగిస్తూ, "ఈ ప్రభుత్వం సంపూర్ణ స్వాతంత్ర్యానికి ఒక మెట్టు. మన లక్ష్యం ప్రజలు అనుకునేటంత సమీపంలో లేకపోవచ్చు. ఆత్మసంతృప్తి అత్యంత అపాయకరం." అని ప్రజలను హెచ్చరించాడు.

సెప్టెంబరు 2 నుంచి ఈ మధ్యంతర ప్రభుత్వం పని చేయవలసి ఉన్నది. అనాడే జిన్నా తన వ్యతిరేకోద్యమాన్ని ప్రారంభించాడు. సింధు, బెంగాలు రాష్ట్రాలలోని ముస్లిములీగు ప్రభుత్వాలు ఆ రోజు శలవు ప్రకటించాయి. సింధు

రాష్ట్రం శాంతంగానే ఉండి పోయింది గాని, కలకత్తాలో మతకలహాలు చెలరేగి దారుణ మైన హత్యాకాండ జరిగింది. కలకత్తాలో మత రాకసి సద్దుమణుగుతూనే నపఖాలీ లోనూ, ఆ వెంబడే బొంబాయి, అహమ్మదా బాదులలోనూ అల్లర్లు సాగాయి. కాంగ్రెసు పాలితమైన బిహారు కూడా పగ తీర్చుకొన పూనింది.

"భారతదేశం స్వతంత్రం కావాలంటే ఇంతకంటే హెచ్చు మత సహనం అవ సరం," అన్నాడు వైస్రాయి.

"అందరికీ సమానావకాశాలుగల వ్యవస్థ ఏర్పడనుండగా, ఈ భయాలూ, అనుమా