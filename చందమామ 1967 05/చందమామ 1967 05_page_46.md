# వృత్తివిద్య

జయపురంరాజుకు జయంతు డని ఒకే ఒక కొడుకుండేవాడు. అతనికి జయపాలు డనే చెలికా డొకడుండేవాడు. ఈ ఇద్దరూ గురా లెక్కి రోజూ ఉదయం బయలు దేరి, కొండల్లో వేటకుపోయి, సాయంకాలానికి తిరిగి వచ్చేవారు. వేటకు పోయేటప్పుడు జయంతుడూ, జయపాలుడూ అతి సాధా రణమైన దుస్తులు, ఒకే రకమైనవి, ధరించే వారు. చూసేవారికి ఎవరు రాజు కొడుకైనదీ, ఎవడు సేవకుడైనదీ తెలిసేదికాదు.

ఒక రోజు జయంత జయపాలులు వేటాడి, అలిసిపోయి సాయంకాలం వేళ తిరిగి వస్తుండగా జయంతుడికి తగని దాహ మయింది. వాళ్ళు ఒక గ్రామం వెలపల ఉన్న బావి వద్దకు వచ్చారు. ఆ బావి దగ్గిర కొందరు ఆడపిల్లలు నీరు చేదుతున్నారు. జయంతుడు వారిని సమీపించి, తాగడానికి మంచి నీరివ్వమని అడిగాడు. ఒక పిల్ల

తన కడవలో నుంచి లోటాలోకి నీరు వంచి జయంతుడి కివ్వబోయింది. మరొక పిల్ల ఆమె చేతి లోటా లాగేసుకుని, ఆ నీరు అవతల పారబోసి, మరొకసారి లోటా నించి, ఆ నీటిని కూడా అవతల పారబోసింది. ఇలా ఆ పిల్ల ఆరుసార్లు లోటాను నీటితో నింపి అవతల పారబోసి, ఏడో సారి నింపిన లోటాను జయంతుడి చేతికి అందించింది.

జయంతు డా నీటిని అత్రంగా తాగి, “మొడటిసారే నీరెందు కిచ్చావు కావు? నన్ను ఏడ్పించడానికా, ఉడికించడానికా?” అని ఆ పిల్లను అడిగాడు.

“ముక్కూ ముఖమూ తెలియని వాళ్ళను బాధించే అలవాటు మాకు లేదు. నీరు చాలా చల్లగా ఉన్నది. మీరు మరీ వేడెక్కి ఉన్నారు. అందు చేత కాస్త బాప్యం చేశాను,” అన్నదామె.