ప్రాకారాల మధ్య నేల అడుగున ఉన్న
గుహలలో మా కోసం వెతికించు. నువు
ఆదుకోకపోతే మేమంతా చచ్చిపోతాం—
జయంతుడు.”

మాధవి ఈ సందేశం చూసుకుని కొయ్య
బారి పోయింది. ఆమె ఆ బంగారు దుప్పటి
పనితనం మెచ్చుకుంటున్న దానిలాగా చాలా
సేపు చూసి, తనను తాను తమాయించు
కుని, చివరకు, “నువన్నట్టు దీనికి విలవ
కట్టటం సాధ్యంకాదు. అర్ధరాజ్యం ఇచ్చినా
నష్టంలేదు. నువ్వడిగిన దానికన్న ఎక్కువే
ఇప్పిస్తాను,” అంటూ ఆమె తమ మంత్రికి
ఒక ఉత్తరం రాసి, నౌకరు చేతికిస్తూ,
“దీన్నీ, ఈ మనిషినీ మంత్రిగారికి అప్ప
జెప్పు,” అన్నది.

పూజారి నౌకరు వెంట వెళ్ళాడు. మంత్రి
మాధవి రాసిన ఉత్తరం చూస్తూనే, పూజా
రిని కాళ్ళూ చేతులూ కట్టేయించి, కారా
గృహంలో పడేయించాడు.

ఒక్క ఘడియ లోపల మాధవి పెద్ద
సేనను వెంట బెట్టుకుని, శక్తిపాదానికి
తూర్పుగా ఉన్న ఆలయప్రాకారం మీదికి
దాడి చేసి, ద్వారాలు పగలగొట్టి లోపలికి
ప్రవేశించింది. పెద్దపూజారి శక్తియోగితో
పాటు తతిమ్మా పూజారులందరూ దొరికారు.
శైదీలందరూ విముక్తులయారు.

ఆప్పటిక జయపాలుడు జయంతుణ్ణి
గుర్తించాడు.

అతను జయంతుడితో, “ఇవాళ మాధవీ
దేవి మన ప్రాణాలను కాపాడింది,” అన్నాడు.

“వెరివాడా, నన్ను వృత్తివిద్య నేర్చుకో
మన్ననాడే మన ప్రాణాలను కాపాడింది,”
అన్నాడు జయంతుడు.

తరవాత జయంతుడు తన భార్యనూ,
జయపాలుణ్ణీ వెంట బెట్టుకుని రాజధానికి
తిరిగి వెళ్ళి, శక్తియోగి లాటి దుర్మార్గులను
కనిపెట్టి హతమార్చుతూ, చాలాకాలంపాటు
రాజ్యం చేశాడు.