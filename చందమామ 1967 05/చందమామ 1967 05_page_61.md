ఏనాడో పోయిన తన కుమార్తె తిరిగి దొరికినందుకు వ్యాప్తమ్రద్వీపరాజు పెద్ద ఎత్తున ఉత్సవాలు జరిపించి, ఆమె పెళ్ళి గురించి తన భార్యతోనూ, మంత్రులతోనూ ఆలోచనలు సాగించాడు.

తన తల్లి దండ్రులను చేరుకున్న సంతోషం మంజరికి దక్కలేదు. ఆమెకు, ధీరమతి ఏమయాడో నన్న విచారం తప్ప మనసులో మరొకటిలేదు. అందుచేత ఒక నాడు మగవేషం వేసుకుని, ఎవరికీ చెప్పు కుండా ఇంటి నుంచి బయలుదేరి, వర్తకుల పడవలలో ఒక ద్వీపం నుంచి, ఇంకొక ద్వీపానికి ప్రయాణం చేస్తూ, తన ప్రేమ కథను ఒక పాటగా తయారు చేసుకుని, కాలక్రమాన మంజరి విక్రమపురం చేరింది.

ఆ దేశంలో అడుగుపెట్టగానే ఆమెకు, ధీరమతి రాజుగా ఏలుతున్నట్టు తెలిసింది. ఆమె ఎలాగో రాజదర్శనం చేసుకుని, ధీరమతి ముందు తాను తయారు చేసిన

పాట పాడింది. ఆది తన ప్రణయగాఫేనని తెలుసుకుని ధీరమతి అత్రంగా, “చివరకు మంజరి ఏమయింది? ఎవరిని పెళ్ళాడింది?” అని అడిగాడు.

“మంజరి మరెవరిని పెళ్ళాడుతుంది? మరొకరిని ఎలా పెళ్ళాడుతుంది?” అన్నది మగవేషంలో ఉన్న మంజరి.

“అయితే తన ప్రియుడి దగ్గిరి కెందుకు పొదు? వాడు మాత్రం మరొకతెను ఎలా పెళ్ళాడతాడు?” అన్నాడు ధీరమతి, బాధపడుతూ.

“ఆందుకే మంజరి తన ప్రియుణ్ణి వెతుకుతూ సముద్రాలు దాటి వచ్చింది... నేనే మంజరిని!” అన్నది మంజరి.

ధీరమతి పొందిన ఆనందానికి హద్దులు లేవు. అతను ఆప్పటి కప్పుడే తమ వివాహానికి ఏర్పాట్లు చేయించి, ఆమెను తన రాణిగా చేసుకుని, చాలాకాలం సుఖంగా రాజ్యపాలన చేశాడు.