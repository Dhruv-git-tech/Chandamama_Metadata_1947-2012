బేతాళు డి కథ చెప్పి, “రాజా, సమీరుడి భార్య అంత అక్రమంగా ప్రవర్తించటాని కేమిటి కారణం? పెళ్ళాడే ముందు ఆమె పెట్టిన నియమాలూ, అతను తనను చేతితో హెచ్చరించినప్పుడల్లా కొట్టాడనటమూ, తన ప్రవర్తనను ఆమె సమర్థించుకున్న తీరూ ఆక్షేపణీయమైనవి కావా? ఆమె ఎందుకలా ప్రవర్తించింది? అతని పైన ప్రేమ పోవటం చేతనా? ఈ సందేహానికి సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.

దానికి విక్రమార్కుడు, “సమీరుడి భార్య ప్రవర్తనను ఆమె దృష్టితో చూసి నట్టయితే అందులో అక్రమమూ, ఆక్షేపణీయమూ అయిన దేమీలేదు. ఆమె దేవత అయి ఉండి కూడా ఒక మానవుణ్ణి ప్రేమించి, అతనికి భార్య కావటానికి ఒప్పుకున్నది. ఆమె సమీరుణ్ణి ప్రేమించగలదు గాని, అతని జీవితంలో పాలు పంచుకో

లేదు. తమ వైవాహిక జీవితం నుంచి ఎప్పటికైనా విముక్తి పొందే మార్గం ఉండటం తనకు అవసరం కనక ఆమె ముందుగానే నియమం పెట్టింది. పుట్టుకా, పెళ్ళి, చావూ అనేవి మనుషులకూ, దేవత లకూ ఒకటి కాదు. అందుకే ఆమె భార సాలకు పోవాలని ప్రయత్నించలేదు; వివాహం జరుగుతుంటే ఏడ్చింది; అప్పటికే ఆమెకు తన వైవాహిక జీవితం చాలా బాధాకరంగా పరిణమించి ఉండాలి. తరవాత ఎవరో చనిపోయినప్పుడు అనందం పట్టలేక నవ్వింది. నిజానికి ఆమె పొందిన అనందం తనకు మానవ జీవితం నుంచి విముక్తి కలుగుతున్నందుకే. వీటన్నిటినీబట్టి ఆమెను గురించి మనం జాలిపడాలి గాని, తప్పుపట్టరాదు,” అన్నాడు.

రాజు కీ విధంగా మౌనభంగం కలగ గానే బేతాళుడు శవంతో సహా మాయమై మళ్లీ చెట్టెక్కాడు. (కల్పితం)