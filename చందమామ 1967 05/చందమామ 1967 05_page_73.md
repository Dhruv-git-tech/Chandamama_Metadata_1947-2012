బొగ్గుల వాళ్ళు భయంగా చుట్టూ కలియ జూసి, “దేవుడి దయవల్ల మేం చూడలేదు. కాక పోయినా, బాబయ్యా, నీ బోటి ధైర్య శాలికి వాడు కనిపించ కెక్కడికి పోతాడులే! మేం మీ గ్రామానికి పోయి ఆ మాయలమారి దాన్ని చూస్తాం,” అన్నారు.

“ఆ రాకసివెధవను చంపటం నా తక్కణ కర్తవ్యమే ననుకోండి. అయినా మీ లాంటి నిరాయుధులు తోడు లేకుండా అడవి దాటటం అంత క్షేమం కాదు. ఆ తోడేలు పిశాచం ఏ క్షణాస అయినా మీ ముందు ప్రత్యక్షం కావచ్చు. అందుచేత నేను మీ వెంట వస్తాను. ఆ రాకసివెధవ గాని ఎదురు పడ్డట్టాయెనా, సీయోనీలో కెల్లా గౌప్ప వేటగాడైనవాడు ఆ పరిస్థితిలో ఏం చేస్తాడో మీరు కళ్ళారా చూడవచ్చు. నాకు ఎలాటి అపాయమూ రాకుండా ఆ బ్రాహ్మడు మహత్తరమైన తాయెత్తు ఒకటి నా కిచ్చాడు,” అన్నాడు బలదేవుడు.

“ఏమిటంటాడు? ఏమిటంటాడు? ఏమిటంటాడు?” అని తోడేళ్ళు క్షణక్షణమూ అడుగుతూనే ఉన్నారు. మౌగ్గీ వాళ్ళకు తాను వినేదంతా చెప్పాడు. మాయలమారి అనే దేమిటో అతనికి అంతు చిక్కలేదు. తనను పోషించిన భార్యాభర్తలు బోనులో పడ్డారని అతను వాళ్ళకు చెప్పాడు.

“మనిషికి మనిషి బోను పెట్టటమా?” అన్నాడు బాఘుర.

“ఏమో మరి, అలాగే అంటున్నాడు. నా కా సంభాషణ పూర్తిగా అర్ధంకావటం లేదు. మెస్సువాతూ, అమె భర్తకూ నాతో ఏం సంబంధమని వాళ్ళను బోనులో బంధించినట్టు? ఎర్రపువ్వు ప్రసక్తి ఎందుకొస్తున్నది? ఏమైనా బలదేవుడు తిరిగి వెళ్ళిన దాకా మెస్సువాను ఏమీ చెయ్యురుట. కనక—” అంటూ, మౌగ్గీ తన కత్తి పిడిని వేళ్ళతో ని మురుతూ తీవ్రంగా ఆలోచించాడు. —(ఇంకావుంది)