# విదూ షకుడు

ఒక రాజుగారు తన ఆస్థానంలో విదూషకుణ్ణి ఏర్పాటు చేయగోరి, ఆ పదవికి పొటీ చేయ దలచిన వారందరూ ఫలానా రోజు తన సభకు రావలసిందని చాటింపు వేయించాడు. ఆ నాటికి కొన్ని వందలమంది విదూషకులు వచ్చి సభ సలంకరించారు.

రాజు వారితో, “తాను సప్పకుండా ఇతరులను నవ్వించగలవాడే విదూషకుడు. ఆ సంగతి గుర్తుంచుకుని, ఆస్థానవిదూషకులు కాగోరేవారు ఒకరొకరే ఈ సభను నవ్వించ యత్నించండి,” అన్నాడు.

ఒక్కొక్కరే లేచి తమకు తోచిన హాస్యప్రసంగాలు చేశారు. శ్రోతలందరూ పొటీదార్లే గనక వాళ్ళు ఏ ప్రసంగానికి నవ్వలేదు.

చివరకు ఒక పొట్టివాడు లేచి నిలబడ్డాడు. వాడు ఏం మాట్లాడుతాడోనని అందరూ చూస్తున్నారు. కాని వాడేమీ మాట్లాడలేదు. అందరి కేసీ చూస్తూ ఆలాగే నిలబడిపోయాడు. వాడి ఉద్దేశం ఏమిటి ఎవరికి అంతు చిక్కలేదు. రాజుగారికి వాణ్ణి చూస్తే చాలా కోపం వస్తుందనీ, వాడికి శిక్ష పడుతుందనీ కూడా అందరూ అనుకున్నారు.

పొట్టివాడు దిక్కులు చూస్తూ చాలాసేపు ఆలాగే నిలబడి ఉన్నమీదట సథికులలో ఏవరో, “చాల్లే, వెళ్ళి కూర్చో,” అన్నారు. వెంటనే పొట్టివాడు తన ఆసనం పద్దకు బయలుదేరాడు.

రాజుగారు పక్కున నవ్వాడు. వెంటనే సథికులందరూ కూడా నవ్వారు. రాజుగారు ఆ పొట్టివాణ్ణే ఆస్థానవిదూషకుడుగా నియమించాడు. —వై. వీరేంద్రనాథ్ (బికాం. ని. ఎ.)