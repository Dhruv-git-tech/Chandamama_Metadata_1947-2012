# అనాకారి పథుపు

పూర్వం ఒక బలసంపన్నుడైన రాజుండే వాడు. ఆయన కొక కుమార్తె ఉండేది. ఆమె చారా అనాకారి. కాని తండ్రి కళ్ళకు ఆమె అతిలోక సుందరి లాగా కనిపించేది, ఎందు కంటే ఆ రాజుకు తన కూతురంటే పంచ ప్రాణాలు. తండ్రి తనను సాటిలేని సుందరి అంటూంటే కుమార్తె కూడా తను అంద గత్తె ననే అనుకున్నది. రాజుగారి మాట కాదనే ధైర్యం లేక ఆయన కింద కొలువు చేసే వారంతా రాజకుమార్తె అందాన్ని వేనోళ్ళ పాగుడుతూ పుండేవారు.

రాజకుమార్తెకు యుక్తవయను వచ్చింది. రాజు ఆమెకు వివాహం చేయ నిశ్చయించి, ఒక దూరదేశపు రాజకుమారుణ్ణి వరుడుగా ఎన్నుకున్నాడు. ఆ కుర్రవాడు బుద్ధిమంతుడు, తెలివితేటలు గలవాడు. అతని తండ్రి రాజకీయ కారణాలవల్ల ఈ సంబంధం అనుకూలంగా భావించి, కొడు

కును పెళ్ళికి ఒప్పించాడు. రాజకుమారుడు తండ్రి చెప్పగానే ఒప్పుకున్నాడు. ఎందు కంటే అతని మనసు ఎపతి మీదా లగ్నం అయి ఉండలేదు. తనకు తండ్రి నిర్ణయించిన రాజకుమార్తె అందగత్తె అని పుకారు కూడా పున్నది.

కాని అతను తీరా బయలుదేరి వచ్చి, తాను పెళ్ళాడనున్న వధువును చూసేసరికి అతనికి కంపరం పుట్టుకొచ్చింది. అతను ఆమె సరసన కూర్చోవటానికి ఒప్పకోలేదు.

“అదేం?” అన్నాడు వధువు తండ్రి.

“అబ్బో, ఇంత అందం చూసేసరికి నా కళ్ళు జిగేలు మంటున్నాయి. ఒళ్ళంతా కంపరమెత్తుతున్నది. నన్ను క్షమించండి,” అన్నాడు వరుడు.

“నీకు కాబోయే భార్య కాదుటోయ్ ? అంత బిడియపడితే ఎలా?” అన్నాడు వధువు తండ్రి.