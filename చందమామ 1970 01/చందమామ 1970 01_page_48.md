వాటు లేదు. కొంచెం దూరం నడిచేసరికే కాళ్ళు బొబ్బలెక్కాయి. కాని వృద్ధుడు వినుకోక్కేలేదు. ఆమె కోరినప్పుడల్లా ఏ చెట్టు కిందనో విశ్రాంతి తీసుకోనిచ్చాడు. ఆ వృద్ధుడి వంటి దయాపరుడు ప్రపంచంలో ఉండడని సౌదామిని అనుకున్నది.

ఆమెకు ఆకలి అయింది. వృద్ధుడు తన వద్ద వున్న అటుకులూ, బెల్లమూ ఇచ్చాడు. ఆ అహారం తినవలసి వచ్చేసరికి ఆమెకు ఏడుపు వచ్చింది.

“అమ్మా, నిజంగా ఆకలే ఉంటే అదే అమృతం లాగుంటుంది. ఆకలి రుచి ఎరగదు,” అన్నాడు వృద్ధుడు. ఆ మాట నిజమేనని సౌదామినికి తెలిసి వచ్చింది.

ఆమెకు దాహమయింది. సమీపంలోనే ఒక నీటిగుంట ఉన్నది. అందులో నీరు మురికిగా ఉన్నది.

“ఈ నీరు ఎలా తాగటం?” అన్నది సౌదామిని.

“నీకు అంతగా దాహం లేకపోతే ఇంత కన్న మంచినీరు ముందు దొరుకుతుందేమో చూద్దాం,” అన్నాడు వృద్ధుడు.

“దాహం లేకపోవట మేమిటి? నాలుక పిడచ కట్టుకు పోతున్నది,” అన్నది సౌదామిని.

“అయితే, ఆ నీరే తాగు తల్లీ. ఇప్పుడు గత్యంతరం ఏముంది గనక?” అన్నాడు వృద్ధుడు.

ఎటూగాని చోట చికటి పడిపోయింది. సౌదామినికి అలసట వల్ల నిద్ర ముంచుకు వచ్చింది.

“పడుకునేటందుకు అనువైన చోటున్న దేమో?” అన్నదామె.

“ఇదంతా పడుకునే చోటు కాదా, ఆమ్మా? నిద్ర సుఖం ఎరగదు,” అన్నాడు వృద్ధుడు.

ఆ రాత్రి సౌదామిని కటికనేల మీదనే నిద్రపోయింది.