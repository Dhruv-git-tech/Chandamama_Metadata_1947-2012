బస దొరకలేదు. నగరం చివర ఒక పెద్ద భవంతి ఉన్నడనీ, ఇల్లుగలవారు దానిని పాడుపెట్టి, నగరం మధ్యలో తమకు గల మరొక భవంతిలో ఉంటున్నారనీ తెలిసింది.

ప్రగల్పుడు నగరం మధ్యలో ఉంటున్న ఇంటికి వెళ్ళాడు. పాడుపెట్టిన ఇంటి యజమాని చసిపోయాడు. ఆయన భార్య తన కుమా రైతో సహా ఉంటున్నది.

“అమ్మా, నేనీ ఊళ్లో కొంతకాలం ఉందామని దూరదేశం నుంచి వచ్చాను. నగరం వెలపల మీ ఇల్లు పాడుపెట్టి ఉన్న దని విన్నాను. నాలుగు రోజులపాటు నేను అందులో ఉండటానికి ఆనుమతించ గలరా?” ఆని ప్రగల్పుడు ఇల్లుగలావిడను వేడుకున్నాడు.

“నీ యిష్టం వచ్చినంతకాలం ఉండు, నాయనా. ఆ ఇంట్లో ఉండటానికి ఎవరూ ఒప్పుకోకుండా ఉన్నారు. నీకు అభ్యంతరం లేకపోతే నాకూ లేదు,” అన్నది ఇల్లుగలావిడ.

వెంటనే ప్రగల్పుడు తన సేవకుణ్ణి వెంటబెట్టుకుని పాడుపడిన ఇంటికి వెళ్ళి, ఇల్లు బాగుచేయించి, ఆ రాత్రికి వంట చేయించుకుని తిని, నిశ్చింతగా పడుకుని నిద్రపోయాడు.

ఒక రాత్రివేళ ప్రగల్పుడు మేలుకు న్నాడు. కప్పు నుంచి మాటలు వినపడ్డాయి: “నేను పైనుంచి పడితే ఏం చేస్తావు?”

“ఏమీ చెయ్యను. కావాలంటే నా పైనే పడు,” అన్నాడు ప్రగల్పుడు.

“ఎలా పడమన్నావు? మొత్తంగా పడనా, ముక్కలు ముక్కలుగా పడనా?” అన్న ప్రశ్న మళ్లీ వినిపించింది.

“నువు నుసినుసిగా రాలినా నాకేమీ అభ్యంతరం లేదు,” అన్నాడు ప్రగల్పుడు.

అతను ఆ మాట ఆన్న మరుక్కణం ఒక కాలు దభీమని పైనుంచి పడింది. దాని తరవాత ఒక చెయ్యి, ఇంకేకాలు, తలా,