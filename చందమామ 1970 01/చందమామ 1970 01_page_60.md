సర్పం వెళ్లిపోయినట్టు రూపి అయినాక సింద్‌బాద్ చెక్కలను తోసేసి బయటికి వచ్చి, సముద్రతీరాన నిలబడి చూశాడు. దూరంగా ప్రయాణం చేస్తూ ఒక ఓడ కని పించింది. అతను వెర్రిగా కేకలు పెట్టాడు; చేతులాడించాడు; ఒక చెట్టు కొమ్మకు తన తలపాగా కట్టి, గాలిలో ఆడించాడు. ఎలా గయితేనేం ఓడలో వాళ్ల దృష్టిని అతను ఆకర్షించగలిగాడు. ఓడవాళ్ళు మార్గం తప్పించి, ఓడను రేవుకు తెచ్చి, లంగరు దించి, సింద్‌బాద్‌ను ఎక్కించుకున్నారు.

అతను ఓడవాళ్లిచ్చిన మంచి దుస్తులు ధరించి, వాళ్ళు పెట్టిన భోజనం కడుపు నిండా తిని, బడలిక తీరేటట్టు సుఖంగా నిద్రపోయాడు. మృత్యుదేవత కళ్ళలోకి చూసిన కారణంగా అంతరించి పోయిన జీవచైతన్యం క్రమంగా తిరిగి కోలుకో సాగింది. గడిచిపోయిన కష్టాలు పీడకల లాగా తోచసాగాయి.

ప్రయాణం సుఖంగానే సాగింది. ఓడ సలాహితా అనే ద్వీపం చేరింది. ఓడలోని వర్తకులు క్రయవిక్రయాలు చెయ్యటానికి ద్వీపం మీడికి వెళ్ళారు. నిర్ఘాస్యుడుగా ఓడ మీద నిలిచిపోయిన సింద్‌బాద్ దగ్గిరికి సరంగు వచ్చి, “చూడు, నాయనా! నువు

నిర్దనుడివి, దిక్కులేని వాడివి. చాలా కష్టాలు పడి ఉన్నట్టు చెప్పావు. నా దగ్గిర కొంత సరుకు అనామతుగా ఉన్నది. అవి మా ప్రయాణాలలో ఒక దీవి మీద దిగబడి పోయిన వర్తకుడిది. ఆ సరుకును తీసుకు పోయి అమ్మి డబ్బు తీసుకురా. ఆ డబ్బులో లాభం వంతు నువు ఉంచుకుని, మిగతాది నా కిచ్చెయియ్యి. నేను దాన్ని ఆ వర్తకుడి బంధువులకు చేర్చుతాను,” అన్నాడు.

సింద్‌బాద్ ఇందుకు సంతోషంగా ఒప్పుకున్నాడు.

సరంగు ఒక గుమాస్తాను పిలిచి, “నావి కుడు సింద్‌బాద్ బేళ్ళన్నీ చిట్టాలో రాసి