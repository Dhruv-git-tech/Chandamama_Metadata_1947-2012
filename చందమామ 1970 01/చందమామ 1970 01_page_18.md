ప్రదీపుడు రాత్రిపూట కటిక చికట్లో తన శయనమందిరం ప్రవేశించేవాడు; మంగళ మాట్లాడిస్తే ముక్తసరిగా సమాధానం ఇచ్చే వాడు. తెల్లవారుగట్ల కటిక చికటిలోనే బయటికి వెళ్ళిపోయి మళ్లీ రాత్రి పొద్దుపోయిన దాకా మంగళ ఉన్న చాయలకు వచ్చే వాడు కాదు.

రోజురోజూ ఇలా జరుగుతూంటే మంగళ భరించలేక పోయింది. తన భర్త ప్రవర్తనకు కారణం ఏమిటో తెలుసుకునే దాకా ఆమె మనసు ముళ్ళ మీద ఉన్నట్టు అని పించింది. అందుచేత ఆమె తన వెంట ఉన్న ముసలిదాసిని సలహా అడిగింది.

" తల్లీ, నీ అందం కోసమే నిన్ను పెళ్ళి చేసుకున్నాడని ఇక్కడివాళ్ళు చాలాసార్లు చెప్పారు. అది నిజం కాదేమో మరి. నిజమైతే నీ ముఖం చూడకుండా ఉండటానికి ఇన్ని పాట్లు పడతాడా? అతను పగలల్లా గోశాల పద్ద ఉంటున్నట్టు తెలిసింది. పార పాటున నుపు కనిపిస్తావని భయం కాక పోతే, యువరాజైన వాడికి రోజూ పశువుల మందల మధ్య ఏం పని? నిన్ను చూస్తే అతను ఏం చేస్తాడో తెలుసుకోవటం అవసరం. అందుకు ఒక పని చేద్దాం నుపు సామాన్య దుస్తులు ధరించి, అలంకరణలు లేకుండా నా వెంట రా. పశువులమంద