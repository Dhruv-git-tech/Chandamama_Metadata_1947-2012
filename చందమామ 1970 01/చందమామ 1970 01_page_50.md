యతు రాత్రి పొద్దుపోయినదాకా చాలా పని చేయించారు. రెండు పూటలా ఆమె రాజ భవనంలోనే ఇతర నౌకర్లతో పాటు భోజనం చేసింది. ఆమె అలిసిపోయి ఇంటికి వచ్చే సరికి వృద్ధుడు చాలా నిస్పృహతో కని పించాడు.

“తిండి తిన్నావా? రోజల్లా ఏం చేశావు?”

అని సౌదామిని ఆతన్ని అడిగింది.

“పని కోసం తిరిగాను. రోజల్లా తిండి కూడా లేదు. నా కెవరు పని ఇస్తారు?” అన్నాడు వృద్ధుడు.

సౌదామిని చాలా బాధపడింది. తన కప్పడు ఆ వృద్ధుడే తల్లీ, తండ్రీ, తోడూ,

నీడా కూడా. అందుచేత మర్నాడు ఆమె భోజన సమయంలో ఇంటికి పోవటానికి ప్రయత్నించింది. కాని ఆమెకు అనుమతి లభించలేదు. ఆ రాత్రి ఇంటికి పాయ్యే టప్పుడు తీసుకుపోదామని కొంత భోజనాన్ని దొంగిలించి ఒకమూల దాచింది. దాన్ని మరొక దాసి పసికట్టి, రాజమాతకు చెప్పింది.

“నిన్ను చూసి జాలిదలిచి రాజభవనం లోకి అడుగు పెట్టనిస్తే తిండి దొంగగా తయారయావా?” అని రాజమాత సౌదా మినిని గద్దించింది.

అవమానంతో కుంగిపోయిన సౌదామిని తలవంచుకుని కన్నీరు కార్చింది.