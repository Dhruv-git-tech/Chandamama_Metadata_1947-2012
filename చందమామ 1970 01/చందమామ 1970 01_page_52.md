సౌదామిని అమితంగా బిడియపడి ఏమి అనలేకపోయింది.

అంతలోనే మరెవరో, “పెళ్ళికూతురికి వేసి దుస్తులు దాసీదానికి ఎలా వేస్తారు? అమెకు శుభంగా తలంటి పోసి మరీ వెయ్యండి,” అన్నారు.

కొందరు దాసీలు వచ్చి సౌదామినిని పట్టుకుపోయి రాజోపచారంగా తలంటి పోశారు. అగరు ధూపంతో తల ఆరబెట్టి చిక్కుతీసి, అందంగా జడవేసి పూలు పెట్టారు. ఒకతే వచ్చి సౌదామినికి కల్యాణం బొట్టు వగైరా ఆలంకరించింది. మరొకతే అమె చేతులకూ, కాళ్ళకూ, దండలకూ, మెడకూ నగలు పెట్టింది.

అందరూ నిలబడి సౌదామిని అవతారాన్ని నోళ్ళు తెరుచుకుని చూస్తూండగా పెళ్ళి కొడుకు అవతారంలో చిత్రాశ్వుడు వచ్చి, “పెళ్లికూతుర్ని చేసేశారే! నీ అనుమతి తీసుకున్నారా, సౌదామినీ?” అని అడిగాడు.

సౌదామిని చప్పన అతని కాళ్ళమీద పడి, “ఇన్నాళ్ళుగా, నన్ను మీరు గుర్తించలేదనుకున్నాను. నా ధూరత్వాన్ని కమించండి,” అన్నది.

“కమించే గదా నిన్ను పెళ్ళాడు తున్నాను! ఇదంతా నేనూ, మీ నాన్న గారూ కలిసి ఆడిన నాటకం. నీ వెంట ఉండే వృద్ధుడు నాకు చాలా సన్నిహితుడైన వాడు; నమ్మినబంటు. నువు నాకు చేసిన అవమానాన్ని నేను మరిచాను. నేను నీకు కలిగించిన కష్టాలను నువు కూడా మరిచిపో,” అన్నాడు చిత్రాశ్వుడు.

సౌదామిని అప్పటిక పూర్తిగా మారి పోయింది. తన పాగరు అణచటానికి ఇంకా ఎక్కువ కష్టాలు పెట్టినా పడటానికి అమె సిద్ధంగానే ఉన్నది. ఆందుచేత వారిద్దరి మధ్యా ఎలాటి విభేదాలూ మిగలలేదు. ఇద్దరూ వైభవంగా పెళ్ళి చేసుకుని, సుఖంగా జీవించారు.