ఊహాసుందరి

శూరసేన నగరపు యువరాజు ప్రదీపుడు చాలా అందమైనవాడూ, బుద్ధిమంతుడూనూ. అతనిలో ఒకేలోపం ఉండేది. అదేమిటంటే, అతనికి ముక్కుడమీడ కోపం ఉండేది; అతి స్వల్పవిషయాలకు కూడా వ్యధచెందేవాడు.

ప్రదీపుడికి యుక్తపయను వచ్చాక అతని కోసం చుట్టుపట్ల ఉన్న రాజకుమార్తె లందరి పటాలూ తెప్పించారు. అయితే అతనికి వారిలో ఏ ఒకరూ నచ్చలేదు. నిజానికి అతని మనసులో చాలాకాలంగా ఒక ఊహాసుందరి ఉన్నది. అలాటి కన్య దొరికేదాకా అతను పెళ్ళాడదలచలేదు.

ఏ రాజకుమార్తె చిత్తవు చూసినా ప్రదీపుడు, “నేను పెళ్ళాడదలచిన కన్య ఇలా ఉండదు.” అనేవాడు. అతను అస్తమానమూ ఇదే మాట అనటం వినీ, వినీ రాజుకు విసుగెత్తిపోయి, “నీకు కావలిసిన కన్యను నువే వెతుకోక్కి,” అన్నాడు.

ప్రదీపుడు కొద్దిమంది పరివారాన్ని వెంట బెట్టుకుని దూర దేశాలకు ప్రయాణమయాడు. ఎన్నిపందల యోజనాలో తిరిగినా అతనికి కావలిసిన కన్య ఏ రాజభవనంలోనూ కనిపించలేదు. ప్రాణం విసిగి అతను తిరుగు ప్రయాణమై వస్తుండగా ఒక గ్రామంలో ఒక సంత తగిలింది. సంతలో అనేక వినోదాలూ, వింతలూ ఉండేవి. వాటిని చూసి అనందించటానికి ప్రదీపుడు సంతకు వెళ్ళాడు. అక్కడ ఒక దుకాణంలో ఒక చిత్తరువు కనిపించింది. దాన్ని చూస్తూనే ప్రదీపుడు స్తంభించి నిలిచిపోయాడు. ఎందుకంటే ఆ చిత్తరువులో ఉన్న స్త్రీ ముమ్మార్తులా అతని ఊహాసుందరే!

అతను దుకాణం వాణ్ణి, “ఈ బొమ్మ ఎవరిది? లేక ఇది ఊహాచిత్రమా?” అని అడిగాడు.