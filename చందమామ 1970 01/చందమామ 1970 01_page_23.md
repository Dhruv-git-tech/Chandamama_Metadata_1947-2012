ఆ శిథిలాలయం చేరటానికి వున్న ఉపాయం ఒకటే. మనం ఆ పూజారిగాణ్ణి వెన్నంటి పోవటం, వీలైతే పట్టుకోవటం,” అన్నాడు.

పీళ్లిద్దరి సంభాషణా విన్న ఇభ్యుల కుల పెద్ద, వాళ్ళకు ధైర్యం చెబుతూ, “విచారించకండి. ఆ శిథిలాలయం వున్న లంకకు వెళ్ళ దలిస్తే, అందుకు మీకు సహాయ పడేందుకు అవసరం అయినవాళ్ళు ఒక రిద్దరు, మా జాతివాళ్ళలో వున్నారు. మా దళనాయకుడు నాంగ్‌సోమ్ చిన్నతనంలో తండ్రి వెంట ఆ లంక సమీపాసికి వెళ్లి వచ్చాడు. అతడు మీకు దారి చూపగలడు. కాని, నాసలహా....” అంటూ ఆగిపోయాడు.

“ఇభ్యునాయకా, మీ సలహా ఏదో చెప్పండి, వింటాం!” అన్నాడు శిథిముఖి.

“ఆ లంకను దూరాన పుండి చూసిన వాళ్ళున్నారు తప్ప, నా ఎరుకలో దాని మీదికి పోయి, ఆ శిథిలాలయాన్ని చూసిన వాళ్ళు మాత్రం లేరు. ఆ లంక చాలా భయంకరమైనది. కొండ చేంతాడంత పాములూ, రాక్షసి తేళ్ళూ ఆ లంక నిండా వున్నవని మా వాళ్ళు చెప్పుకుంటారు. దాని పేరే వృశ్చికలంక! ఇంతకూ మీ రాలంకకు వెళ్ళవలసిన అవసరం ఏమిటి?” అని ప్రశ్నించాడు ఇభ్యుకులపెద్ద.

ఈ ప్రశ్న చాలా సబజైనదిగా శిథిముఖికి తోచింది. తాత విక్రమకేసరి సజీవుడేమో అన్న అనుమానంతో తాము బయలు దేరారు. ఆయన చాలా కాలం కిందలే మరణించినట్టు తెలిసిపోయింది. ఇక యిప్పుడు శిథిలాలయాన్ని చూడబో యే ప్రయత్నంలో అనవసరమైన యిక్కట్లు తెచ్చుకోవటం ఎందుకు?

శిథిముఖి తన అథిప్రాయం విక్రమ కేసరికి చెప్పాడు. విక్రమకేసరి ఓకణం ఆలోచించి, “శిఖీ! మా తాతగారు చూడ దలిచి విఫలుడైన ఆ శిథిలాలయాన్ని నేను చూడాలనుకుంటున్నాను. మా తాతగారు