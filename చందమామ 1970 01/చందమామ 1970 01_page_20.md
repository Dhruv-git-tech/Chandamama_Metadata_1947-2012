పాలు పితికేవాడి చేత మంగళ నాలుగు ధారలు నోట్లో పిండించుకుని, “వస్తాను. సెలవిప్పించండి,” అన్నది ప్రదీపుడితో.

“రోజూ వస్తావుగదా? ఈ వైద్యం నలభైరోజులు చెయ్యాలంటాడ,” అన్నాడు ప్రదీపుడు. అతని గొంతులో అంతులేని ప్రేమ తొట్టికిసలాడింది.

మంగళ నవ్వు, “వస్తాను,” అంటూ మునలిదాని వెంట బయలుదేరి, ఎవరూ చూడకుండా, పక్క వాకిలి కుండా రాజు భవనం ప్రవేశించింది.

అ రాత్రి ప్రదీపుడు పడ కగదిలో గాధాంధకారంలో నిద్రపోతూండగా మంగళ అతన్ని లేపింది.

“ఏమిటి? ఏం కావాలి?” అన్నాడతను చిరాకుగా.

“అరికాలు బాధ పెట్టుతున్నది. పాద్దున ఏదో గుచ్చుకున్నది. దాని మూలంగా పాదం వాచినట్టున్నది,” అన్నది మంగళ.

చేసేది లేక ప్రదీపుడు నౌకర్లను కేక పెట్టి దీపం తెమ్మన్నాడు. దీపం వచ్చింది. అతను ఆమె చూపిన పాదాన్ని చూసి, “వాపు ఉన్నట్టు లేదే!” అన్నాడు.

“వాపూ లేదు, నొప్పి లేదు. మీ ముఖం చూద్దామని దొంగ ఎత్తు వేశాను,” అన్నది మంగళ నవ్వుతూ.

అప్పుడతను దీపం కాంతిలో ఆమె ముఖాన్ని తల ఎత్తి చూశాడు. తన ఊహా సుందరి! అతనికి ఆసందంతో మూర్ఛ వచ్చినంత పని అయింది.

మర్నాటినుంచి యువరాజుగారు పగలల్లా అంతఃపురం నుంచి కదిలేవాడు కాడు. అతని శయనమందిరం దీపాలతో దేదీప్య మానంగా వెలిగి పోతూండేది. దాని ముందున్న సడవలలో ఆడుగడుగునా దీపాలు వెలుగుతూండేవి.

యువరాజులో వచ్చిన ఈ మార్పు కూడా ఎవరికీ అర్ధం కాలేదు.