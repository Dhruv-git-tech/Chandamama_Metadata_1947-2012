అయన ఒక పథకం పన్నాడు. ఆ ఊళ్ళోనే తనకు తెలిసిన సీనయ్య అనే పేదవాణ్ణి పిలిచి, 'ఒరేయు! నేను నీకు సాయపడా లనుకుంటున్నాను. గతంలో నువ్వు దొంగ తనాలు చేసి వున్నావు. అందుకని నీకు ఎవ్వరూ పని ఇవ్వడం లేదు. నేను నీకు పని ఇస్తాను. నీవంటి వారందరికీ సాయపడాలని నా కోరిక. కానీ అలాగని చాటింపు చేయడం నాకిష్టం లేదు. నేను చెప్పినట్లు చేస్తే బాగుంటుంది," అంటూ ఒక ఉపాయం చెప్పాడు.

ఆ ప్రకారం సీనయ్య, లక్ష్మీపతి ఇంట్లో దొంగతనానికి వస్తాడు. డబ్బు గది తాళాలు లక్ష్మీపతే వాడికిస్తాడు. ఆ గది

ముందు కాపలా కాసే వీరాజును తప్పించు కుని, ఆ గదిలో వున్న డబ్బు దొంగి లించడం కష్టం. వాడు పట్టు బడక తప్పదు. ఆప్పుడు లక్ష్మీపతి వాళ్ళికమించి, తనవద్దనే పని ఇస్తాడు. పరిస్థితుల కారణంగా దొంగగా మారిన వాళ్ళందరికీ, ఈ సంఘటన కొంత ఆశలు కలిగిస్తుంది!

సీనయ్య దీనికి సంతోషంగా ఒప్పుకుని, ఒక రాత్రివేళ లక్ష్మీపతి ఇంటికి దొంగ తనానికి వెళ్ళాడు. డబ్బు గది తలుపుకు పెద్ద తాళం వేసి వున్నది. కొంచెందూరంలో వీరాజు ఆదమరిచి నిద్రపొతున్నాడు. సీనయ్య కావాలనే కాస్తఎక్కువ చప్పుడు చేస్తూ తాళం తీశాడు.

వీరాజుకు మెలుకువ వచ్చింది. ఎవడో దొంగ డబ్బు గదితాళం తీయడం, వాడికి ఆశ్చర్యం కలిగించింది. ఎందుకంటే ఇంటి చుట్టూ పటిష్ఠమైన కాపలా వుంటుంది. ఆ కాపలా తప్పించుకుని లోపలికి రావడం ఒక ఎత్తయితే, డబ్బు గదితాళాలు సంపాయించడం ఇంకో ఎత్తు.

ఇప్పుడు వీరాజు రహస్యంగా దొంగననుసరించి చూడసాగాడు.

దొంగ గది లోపలి ఇనప్పెట్టె తలుపులు తెరిచాడు. ఇనప్పెట్టె లోపల నగలు, కానులు, వజ్రాలు చూసేసరికి దొంగతో పాటు వీరాజు కళ్ళు కూడా చెదిరాయి.