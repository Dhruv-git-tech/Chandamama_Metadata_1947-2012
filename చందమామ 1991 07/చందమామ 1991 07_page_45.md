కారణం చెప్పాలి. నువ్వు చెప్పిన కారణం నాకు నచ్చితేనే, నీకు ఉద్యోగం ఇస్తాను. వాడితో నువ్వన్న మాటలన్నీ, నేను విన్నాను,'' అన్నాడు.

అందుకు సీనయ్య, ''అయ్యా! ఒక సారి దొంగ అనిపించుకున్నవాడికి మళ్ళీ ఎక్కడా పని దొరకదు. ఆ ఇబ్బంది నాకు తెలుసు. దొంగ అనిపించుకున్న నన్నే పిలిచి ఉద్యోగం ఇవ్వాలనుకున్న తమరు, దొంగ తనం చేయాలనుకున్నాడని వీరాజును పనిలోంచి తీసేస్తారా? తమరి దయా గుణం తెలిసిన వాణ్ణి కాబట్టి, వీరాజు మీద తమకెలాగూ కోపముండ దనుకున్నాను,'' అన్నాడు.

లక్ష్మీపతి కేమనాలో తోచక, ''నువ్వు చెప్పింది నిజమే! వీరాజును నేను కమించి విడిచిపెట్టేవాణ్ణే. కానీ నువ్వు నాకు, వీరాజు దొంగబుద్ది గురించి చెప్పక ఫోవడం తప్పకదా!'' అన్నాడు.

సీనయ్య తల వంచుకుని, ''తప్పే! కానీ మీరెలాగూ వీరాజును కమిస్తారు

కదా! అందుకని అతణ్ణి నేనే కమించి దయాగుణం చూపాలనుకున్నాను. మీరు గొప్పవారు. దయాగుణం చూపించే అవ కాశం మీకు చాలాసార్లు వస్తుంది. నాటోటి దొంగకు ఇలాంటి అవకాశం ఎప్పుడో కాని రాదు! అందువల్ల, ఆ అవకాశం వదులు కోవాలనిపించలేదు,'' అన్నాడు.

ఇది విన్న లక్ష్మీపతి ఆలోచనలో పడ్డాడు. ఒక దొంగకు కూడా దయా గుణం చూపించాలన్నకోరిక వుంటుంది. తన కలాంటి కోరిక, ఇంటికి వచ్చిన చలపతిని చూసేదాకా పుట్టనేలేదు. పుట్టినా—సీనయ్య చెప్పేదాకా వీరాజును కూడా కమించాలని తట్టనేలేదు!

ఒక్కసారి దయాగుణం చూపాలను కుంటేనే, వీరాజు వంటి వాడి దొంగబుద్ది బయటపడి, తనకెంతో ఉపకారం జరిగింది. ఇవన్నీ ఆలోచించి, లక్ష్మీపతి ప్రచారం, కీర్తికోసం కాక నిజంగానే దయాగుణం అలవరుచుకుని మంచి పేరు తెచ్చుకున్నాడు.