వినయభద్రుడు, రామన్నకు నూరు వరహా
లిచ్చాడు.

అది వేసవికాలం. రామన్న, యజమాని యిచ్చిన ధనంతో, గ్రామంలోని ప్రధాన వీధిలో అక్కడక్కడా చలివేంద్రాలు కట్టించాడు. ఆ వీధి వెంట బోయే బాట సారులూ, గ్రామస్థులూ అక్కడ దొరికే చల్లని నీరు తాగి, రామన్న పరోపకార బుద్దిని ఎంతగానో మెచ్చుకున్నారు.

తన నౌకరు నిజాయితీగా డబ్బు ఖర్చు
పెట్టి, నలుగురికీ మేలు చేసిన వైనం
వినయభద్రుడికి చాలా సంతోషం
కలిగించింది.

కొన్నాళ్ళ తర్వాత ఒకనాడు రామన్న,
వినయభద్రుడితో, ''అయ్యా. నా దగ్గిర
డబ్బు లేదుగానీ, ఉంటేనా — ఈ
గ్రామంలో ఏకంగా ఒక ధర్మసత్రమే
కట్టించేవాడిని!'' అన్నాడు.

వినయభద్రుడు వాడి మాటలకు నవ్వి,
“దానికయ్యే ఖర్చు నేనే భరిస్తాను. నా
పేరు బయటికి రానీయకుండా, ఆ సత్ర
మేదో ను వ్వే కట్టించు,” అంటూ
రామన్నకు పెద్ద మొత్తంలో ధనం
ఇచ్చాడు.

రామన్న మూడు నెలలు గడిచేలోపల
గ్రామంలో ఒక ధర్మసత్రం కట్టించాడు.
ఆ సత్రంలో ఎక్కడా ఆశ్రయం దొరకని

నిరుపేద ప్రజలే కాక, దూరప్రయాణాలు
చేసేవాళ్ళు కూడా తలదాచుకో సాగారు.
ఆ విధంగా ఆ సత్రానికి క్రమేణా
రామన్నసత్రం అని పేరు వచ్చి స్థిరపడి
పోయింది.

కొంతకాలం జరిగాక రామన్న ఒక
నాడు, వినయభద్రుడితో, ''అయ్యా.
ఎంతోమంది జనం పల్టెడన్నం దొరక్క
మలమల మాడిపోతున్నారు. నా దగ్గిర
డబ్బు లేదు గానీ, ఉంటేనా!'' అంటూ
ఆగిపోయాడు.

“ఉంటే ఏం చేసేవాడివిరా,
రామన్నా?” అని అడిగాడు వినయ
భద్రుడు.