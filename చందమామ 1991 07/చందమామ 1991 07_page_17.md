తోడుదొంగలు

ఒకానెక జమీందారు దివాణంలో, రాత్రివేళ దొంగతనం జరిగి, విలువైన ఆభరణాలు పోయాయి. మర్నాడు వాటిలో కొన్నిటిని పట్టంలో అమ్మజూపుతూ, భీమయ్య అనే సౌకరు దొరికిపోయాడు. ఎంతో బందేబస్తుగల, దివాణంలో దొంగతనం చేయడం ఒక్కడికి సాధ్యపడే పనికాదని, ఈ భీమయ్య అనేవాడికి మరెవరో తోడ్పడివుంటారని, జమీందారుకు అనుమానం కలిగింది. అయితే, ఎంత ప్రశ్నించినా, భయపెట్టినా భీమయ్య తోడుదొంగ లెవరో బయట పెట్టలేదు. వాళ్లీ చీకటికొట్లో పడేయమన్నాడు, జమీందారు.

ఆ సాయంత్రం దివాను, భీమయ్యదగ్గిరకుపోయి, “ఒరే, భీమయ్యా! నువ్వే నిజం ఒప్పుకుంటే, జమీందారుగారికి చెప్పి, నీ శిక్ష తగ్గించేలా చేయాలని ఆడుగుతున్నాను తప్ప, నీ తోడుదొంగలెవరో, నాకు తెలియకాదు. ఈ దొంగతనానికి నువ్వేపథకం వేశావని, వాళ్ళంటున్నారు,” అన్నాడు.

ఆది వింటూనే భీమయ్య కోపంగా, “పథకంవేసింది, నేనా! ఎవడలా చెప్పింది?” అన్నాడు.

“వాడేరావాడు! పేరు నమయానికి గుర్తురావడంలేదు,” అన్నాడు దివాను.

“ఆ దివాణం ఊడ్చే వెంకయ్య అయుంటాడు!” అన్నాడు భీమయ్య పళ్ళుకొరుకుతూ.

“వాడిపేరదికాదు!” అన్నాడు దివాను.

“అయితే, కాపలా సౌకరు వెధవ పాపయ్యా!” అంటూ కోపంగా అరిచాడు భీమయ్య.

“ఊహఁ, వాడూకాదు!” అన్నాడు దివాను.

“అదేంమాట! దొంగతనం చేసింది మేం ముగ్గురమే అయితే, మరెవడో నన్ను గురించి మీకు చెప్పడం ఏమిటి? ఇదేదో బహు చిత్రంగా వుందే!” అన్నాడు భీమయ్య తలగేకుంటూ.

దానితో జమీందారు, భీమయ్యతోపాటు మిగిలిన ఇద్దరు దొంగల్నీ తగిన విధంగా శిక్షించాడు.

—చి. రఘురామరాజు