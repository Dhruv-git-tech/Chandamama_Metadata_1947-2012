“నిధా! ఎక్కడ దొరికింది?” అని భర్త నడిగింది.

“మా నాన్న పడుకునే పెద్ద పాత కాలపు పందిరిమంచం ఎరుగుదువుగదా. దాన్ని ఏ కీలుకాకీలు విప్పి ఎండలో వేద్దామని ఊడదీస్తుండగా, పట్టుమధ్యకు విరిగిపోయి, లోపలి నుంచి నవరత్తాలు బైటపడ్డాయిట !” అన్నాడు వెంకటేశం.

“అయితే, ఇవాళతో మన దర్శిదం తిరిపోయిందన్నమాట! పదండి, త్వరగా మన ఇంటికి వెళ్దదాం,” అన్నది వరలక్ష్మి.

“మా నాన్నకు నిధి దొరికింది గనక, అది మనిల్లయిపోయిందా ?” అన్నాడు వెంకటేశం.

ఆ మాట వింటూనే వరలక్ష్మి వెలవెల పోయింది. ఆ సమయంలో అక్కడికి వచ్చిన ఆమె చెల్లెలు గిరిజ, “అక్కా, నువ్వు చేసిన పనికి, అత్తామామయ్యలకు ఎలా మొహం చూపడం అని బాధపడు తున్నావా? మరేం బాధపడకు. కోడలు మంచి మనిషిగా మారి, మళ్ళీ తమ

దగ్గిరకు వచ్చే రోజుకోసం, వాళ్ళు ఎదురు చూస్తున్నారు. ఇదంతా నేనూ, బావగారూ కలిసి ఆడుతున్న నాటకమని వాళ్ళకు తెలుసు !” అన్నది.

“నాటకమా ?” అన్నది వరలక్ష్మి ఆశ్చర్యంగా.

“అవును ! నీకు డబ్బుపై వున్న ఆశా, అయినవాళ్ళను చీదరించుకోవడం గమ నించిననేను, బావగారితోమాట్లాడి, కొన్నాళ్ల పాటు మీరు వేరే ఇంట్లో వుండడానికి ఒప్పించాను. ఆందువల్ల మేలే జరిగింది. అన్నట్టు మామయ్యకు నిధి దొరకడం అదీ, వట్టిదే నుమా !” అన్నది గిరిజ.

చెల్లెలు చెప్పినదానికి వరలక్ష్మి నవ్వి, “పోనిద్దూ, నువ్వు పూనుకుని, ఎప్పటికి తరగని జ్ఞాననిధి నాకిచ్చావు. ఇంకా ఆ రాళ్ళూ రప్పలకోసం అశపడతానా ? ఆత్మబంధువుల ఆనందంకంటే, ఇవన్నీ ముఖ్యం కావని నాకు బాగా తెలిసి వచ్చింది. పదండి, ఇప్పుడే ఈ కొంప ఖాళీచేసి, మనింటికి వెళ్దదాం,” అన్నది.