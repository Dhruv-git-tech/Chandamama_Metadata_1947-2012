పూర్వం వరాహగిరి అనే గ్రామంలో, వినయభద్రుడనే పెద్ద వ్యాపారి వుండే వాడు. అయన ఎంతో తెలివితేటలతో బాగా కప్టించి, నిజాయితీగా వ్యాపారం చేసి చాలా ధనం కూడబెట్టాడు. అయితే, ఆయనను గురించిన వింత సంగతే మంటే—ఇంట్లో ఎంతో ధనం మూలుగుతున్నా. ధర్మగుణం, దైవభీతి గల వినయ భద్రుడికి ఏనాడూ దానధర్మాలు చేయాలన్న ఆలోచన కలగకపోవడం.

వినయభద్రుడి దగ్గిర ఎంతో కాలంగా పనిచేస్తున్న. రామన్న అనే విశ్వాసపాత్రుడైన నౌకరౌకడుండేవాడు. వాడు ఒకనాడు యజమానికి కాళ్ళుపడుతూ, ''అయ్యా,

తమరు కోపగించుకోనంటే, ఒక మాట చెప్పాలనుకుంటున్నాను.'' అన్నాడు.

అందుకు వినయభద్రుడు చిన్నగా నవ్వి, ''ఒరే, నువ్వు కోపగించుకోదగిన మాట అన్నప్పుడు, నేను కోపగించుకోక పోతే, నేను యజమానినీకాదు, నువ్వు నౌకరువూ కాదు. సరే, ఇంతకూ నువ్వు చెప్పదలిచిందేమిటి?'' అని అడిగాడు.

రామన్న సంశయిస్తూనే, ''అయ్యా, తమకు ఎంతో ఆస్తిపాస్తులున్నవి. నా అనేవారు లేరు. దానధర్మాలు చేసి ఇంత పుణ్యం ఎందుకు సంపాదించుకో కూడదు?'' అన్నాడు.

నౌకరు మాటలు విని వినయభద్రుడు, ఒక కణం ఆశ్చర్యపోయి, ''ఒరే, రామన్నా! నీ దగ్గిర డబ్బు లేదు కాబట్టి ఇలా మాట్లాడుతున్నావు. నిజంగానే నీకు డబ్బిస్తే, సొంతానికి దమ్మిడీ వాడుకో కుండాదానధర్మాలకు ఖర్చుపెట్టగలవా?'' అని ప్రశ్నించాడు.

రామన్న తడువుకోకుండా, ''అయ్యా, ఖర్చుపెట్టగలను!'' అన్నాడు.

''అలా అయితే ఒకపని చెయ్యి, నీకు నూరు వరహాలిస్తాను. ఆ ధనంతో ఎలాంటి ధర్మకార్యాలు చెయ్యగలవో చూడు. ఒక సంగతిమాత్రం గుర్తుంచుకో! ఇందులో నా పేరు ఎవరికీ తెలియకూడదు,'' అని