ఆ గురుకులంలో ప్రవీణుడికి, వల్లభు డనే ఒక విద్యార్థితో మంచి స్నేహం ఏర్పడింది.

కొద్దికాలం తర్వాత, ప్రవీణుడి కోసం వెతుకుతున్న వేగులకు, జ్ఞానముని గురుకులంలో సామాన్య విద్యార్థిలా జీవిస్తున్న ప్రవీణుడు కనిపించాడు. వాళ్ళు ప్రవీణుడితోపాటు జ్ఞానముని కూడా, రాజు పద్మపాదుడి వద్దకు తీసుకుపోయారు.

జరిగింది విని పద్మపాదుడు ఆగ్రహించి, '‘అహంకారం కొద్దీ, ఒక రాజు కొడుకు చేత కందమూలాలు తినిపించి, పాదసేవ చేయించుకుంటావా ? కాబోయే రాజును అవమానిస్తే, ఆ రాజ్యాన్నే అవమానించినట్టని న్యాయశాస్త్రాలు చెబుతున్నచి. నీకు జీవితభైదు విధించాను !' అన్నాడు.

జ్ఞానముని తాను నిరపరాధిననీ, ప్రవీణుడు యువరాజన్న సంగతి తనకు తెలియదనీ ఎంత మొరబెట్టుకున్నా, కొడుకు మీది ప్రేమతో పద్మపాదుడు వినిపించుకోలేదు.

మరిపన్నెండేళ్ళు గడిచినై. ప్రవీణుడు యుక్తవయస్కుడయ్యాడు. ఒక నాడు అతడికి రాజ్యంలోని ప్రజలు తన తండ్రి పాలనను గురించి ఏమనుకుంటున్నారో తెలుసుకోవాలనిపించింది.

ఆతడు రధాలుతోలే సారధుల్లో ఒకణ్ణి పిలిచి, '‘నువ్వు నాలాగా వేషం వేసుకుని రధంలో కూర్చో. నేను సారధివేషంలో రధం తోలుతాను. ఇందువల్ల ప్రజలు ఏమనుకుంటున్నదీ తెలుసుకు నే అవ కాశం, నాకు కలుగుతుంది,' ' అన్నాడు.

సారధి యిందుకు ఒప్పుకోలేదు. ప్రవీణుడు, '‘నేను ఆజ్ఞాపిస్తున్నాను. చెప్పినట్టు చెయ్యి,' ' అన్నాడు ఆగ్రహంతో.

సారధి చేసేదిలేక యువరాజు వేషం ధరించాడు. ప్రవీణుడు సారధి వేషంలో రధాన్ని నడుపుతూ, నగర పాలిమేరలను చేరి, ఆకక్కడ ఒక చెట్టు కింద రధాన్ని ఆపాడు.