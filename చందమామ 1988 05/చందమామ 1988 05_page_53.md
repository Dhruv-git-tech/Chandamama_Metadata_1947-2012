## సౌదామిని కథ

[గత నంచిక తరువాయి]

సౌదామిని యింతవరకు కథ చెప్పి.
తండ్రితో, 'నాన్నా, కనకప్రభ కౌండిన్య దేశపు యువరాజును వివాహమాడాలా?
రాజశేఖరుణ్ణి వివాహమాడాలా? లేక గంధర్వుణ్ణి వివాహమాడాలా? అన్న అంశం వివాదాలకు కారణం అవుతుందన్నది స్పష్టమే గదా. తల్లి, కుమార్తే— తలొకరిని వరునిగా ఎంచి, మనసానిర్ణ యాలు చేసుకున్నారు. ఆయితే, కనకప్రభ, ఆ ముగ్గురిలో ఎవరిని వివాహమాడాలి? ఎవరు చేసినది, ధర్మబద్దమైన వాగ్దానం అవుతుంది? ఆ ముగ్గురిలో ఎవరి అభిప్రాయాన్ని మన్నించాలి?—ఇదే నా కథలోని సమస్య!

‘‘నన్ను వివాహమాడవచ్చిన వ్యక్తికి, యీ కథ చెప్పి, అతని సమాధానాన్ని

సాకు చెప్పండి. అది సరైనది అవునా, కాదా అన్నది నేను మీకు చెబుతాను,’’ అన్నది.

రాజు అనంగవర్మ, తన ఉత్సుకతను ఆపుకోలేక, ‘‘నువ్వు చెప్పిన కథలోని కనకప్రభ, గంధర్వుణ్ణి పెళ్ళి చేసు కుంటుంది గద, తల్లి!’’ అన్నాడు.

సౌదామిని చిరునవ్వుతో తల అడ్డంగా పూపింది.

‘‘మరెవరిని?’’ అని, అనంగవర్మ యింకేదో చెప్పబోయేంతలో, సౌదామిని ఆయన్ని వారిస్తూ, సమాధానం మీకు కాబోయే అల్లుడు చెబుతాడు. ఆయితే, నాన్నా, ముగ్గురు వరులలో, ఎవరిదో, ఒక పేరు చెబితే చాలదు. వివరణతో సహా సమాధానం చెప్పాలి,’’ అన్నది.