"ఈ పట్టణాన్ని సర్వనాశనం చేయాలి!" అన్నాడు ముని కోపా వేశంతో.

ఆయన మాటలు వినోదుడికి తప్ప మరెవ్వరికీ విని పించ లేదు. వినోదుడు ముని కేసి ఆశ్చర్యంగా చూశాడు.

"నేను మనసులలోని దురాశ, క్రోధం, లోభం మొదలైన దుర్గుణాలను దేవత ఎదుట త్యజించమన్నాసే. ఈ దుర్మార్గులు పరదేశీయులైన కొందరు అమాయకులను పట్టి బంధించి, వాళ్ళకు దురాశ, క్రోధం, లోభం అని పేర్లు పెట్టి దేవతకు బలి ఇస్తున్నారు!" అంటూ ముని గుడి ప్రాంగణం పదిలి కోపంగా వెలుపలకు నడిచాడు.

మరి కొంతసేపు పట్టణ సంచారం చేసేసరికి, వారికెన్నో సంగతులు తెలియ వచ్చాయి: పట్టణంలో పుచ్చకాయ వ్యాపారం బ్రహ్మాండంగా సాగుతున్నది. రోజూ సాయంకాలం పట్టణం నాయకుడు, కొండమీదికి వెళ్ళి—పౌరుగు ప్రాంతాల నుంచి వచ్చిన వారితో సహా ఎంతమందికి సరిపడా పుచ్చకాయ కావాలో చెప్పి వచ్చే వాడు. పుచ్చకాయ అద్భుతంగా ప్రత్యక్షమయ్యే తీరూ, దాని రుచి రోజూ వేలకొలది మందిని ఆకర్షిస్తున్నది. ఉదయసూర్యుడి కిరణాలలో తళ్ళతళమెరిసే వింత పుచ్చకాయను దర్శించడానికీ, అందులో ఒక ముక్కను తీసుకోవడానికి—పౌరుగూళ్ళ నుంచి వచ్చేవారినుంచి బాగా డబ్బు వసూలు చేస్తున్నారు. ఇలా తమ పూర్వీ కుడికి లభించిన వరాన్ని ఉపయోగించి, సులభంగా ధనార్జన చేస్తూ, వాళ్ళు పొద్దస్తామాసం నిద్రపోతూ, యేటా అమాయకు లైన పరదేశీయుల్చి కొందరిని పట్టి, వారికి దుర్గుణాలని పేర్లు పెట్టి పట్టణదేవతకు బలి యిస్తూ ఉత్సవం-జరుపుకుంటున్నారు!

సూర్యాస్తమయ సమయానికి మునీ, వినోదుడూ పట్టణ సంచారం ముగించి కొండమీదకు చేరారు. పుచ్చతీగ పక్కన ఉన్న బండమీద ఇరువురూ కూర్చున్నారు.