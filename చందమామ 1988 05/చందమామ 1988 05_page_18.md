కొంత సేపటిక ముదురురంగు దుస్తులతో నాయకుడు కొండ ఎక్కిరావడం వాళ్ళకు కనిపించింది. యువకుడయిన ఆ నాయకుడు హుషారు గా ఈలవేస్తూ కొండ మీదికి వచ్చి, ఇన్నాళ్ళూ గుహద్వారానికి అడ్డంగా ఉన్న పెద్ద బండ అవతల పడి పుండడం చూసి ఆశ్చర్యపడ్డాడు. తరవాత గుహ లోపలికి తొంగిచూసి, ‘రేపు ఇరవై వేలమందికి సరిపడా పుచ్చకాయ కావాలి,’ అన్నాడు గట్టిగా.

‘‘ఇరవైవేలమందికి సరిపడానా? మీ పట్టణ జనాభా అంత ఉన్నదా?’’ అని అడిగాడు ముని.

నాయకుడు వెనుదిరిగి చూశాడు. ఎదురుగుండా ఒక బండ మీద ముని

కూర్చుని ఉన్నాడు. వినోదుడు పక్కనే నిలబడి ఉన్నాడు.

‘‘మీరెవరు? ఇక్కడ మీకేం పని?’’ అని అడిగాడు నాయకుడు.

‘‘ఈ గుహలో ఒక ముని ఉండేవాడనీ, ఆయనే ఈ వింత పుచ్చకాయ వరం ఇచ్చాడనీ నీకు తెలియదా?’’ అని ప్రశ్నించాడు ముని.

‘‘ఆ విషయం విని ఉన్నాను. ఆయినా, అదంతా కట్టుకథ ఆ నుకు న్నాను,’’ అన్నాడు నాయకుడు.

‘‘రోజూ పుచ్చకాయ ప్రత్యక్షమవడం సత్యమైనప్పుడు, ఆ వరం ప్రసాదించిన ముని ఉదంతం మాత్రం కట్టుకథ ఎలా అవుతుంది?’’ అన్నాడు ముని.