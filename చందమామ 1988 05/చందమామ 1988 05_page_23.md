హాతత్తుగా పుచ్చకాయ వేనవేల ముక్కలుగా బద్దలై జనం మీద పడింది. ప్రజలు పట్టరాని ఉత్సాహంతో కేకలు పెడుతూ ఒకరితో ఒకరు పోటీపడి, పుచ్చకాయ ముక్కలను తినసాగారు. కింద ప్రవహించిన రసాన్ని జుర్రుకుని తాగేశారు. గంటసేపట్లో అక్కడక్కడా పుచ్చకాయ ముక్కల పైతొక్కలు తప్ప మరేమీ మిగలకుండా ఖాళీ చేసేశారు.

ఆ తరవాత, ప్రజలందరూ గుమికూడి, తమనుతాముగొప్పగా ప్రశంసించుకుంటూ ఒక తీర్మానం నెరవేర్చారు. కొంత సేపటికి పారుగూరువాళ్ళు క్రమంగా అక్కణ్ణించి వెళ్ళసాగారు. మధ్యాహ్నంకల్లా కొండ కింది ప్రాంతం దాదాపు నిర్మాణుష్వమయింది. పట్టణవీధుల్లో కూడా జన సంచారం పలచబడింది.

పట్టణప్రజలలో, కొందరు, పుచ్చకాయను అమితంగా తినడంవల్ల అజీర్షం పట్టుకున్నది. ఈ రోజుతో పుచ్చకాయ రావడం ఆగిపోయింది. రేపటి నుంచి

తమ ఆహారం ఏమిటి? అన్నదిగులు కొందరికి పట్టుకున్నది. తరతరాలుగా వాళ్ళకు తెలిసిన జీవనోపాధి ఒక్కపుచ్చకాయ వ్యాపారం మాత్రమే. అందువల్ల రేపటి నుంచి బతకడం ఎలా అన్నది పెద్దసమస్యా అయింది.

వాళ్ళలో పెద్దలు కొందరు, '‘మునీశ్వరుడు, పుచ్చకాయ బద్దలై పట్టణాన్ని నాశనం చేస్తుందనే కదా అన్నాడు. అంటే—ఆ పుచ్చకాయ బద్దలై పట్టణాన్ని నాశనం చేస్తుందని కాదు భావం. బద్దలైన పుచ్చకాయే ఆఖిరుది; రేపటి నుంచి పుచ్చకాయ రాదు కాబట్టి, పట్టణం దానంతట అదే సశించిపోతుందనే అర్థం,'' అని వ్యాఖ్యానించసాగారు.

సాయంకాలమయింది. ఉదయం నుంచి అదృశ్యంగా ఉంటూ ఈ విశేషాలన్నీ చూసిన మునీ, వినేదుడూ— విచారవదనాలతో ఉన్నపట్టణ ప్రజలను పదిలి, వాళ్ళకు తెలియకుండా దూరంగా వెళ్ళిపోయారు. —(ఇంకావుంది)