గట్టెక్కినట్టే ! అయితే, ప్రతిఫలంగా నాకు, ఆ దుర్గాదేవిగుడిలాంటిదే, యీ చింతతోపులో ఒకగుడికట్టించాలి," అన్నది.

"అదెంతపని! నా కష్టం తీరాలేగాని, నీకు గుడి కట్టించడం కేణాల మీద జరిగి పోతుంది," అని ధనికుడు వెళ్లిపోయాడు.

కొంతసేపయాక, మధ్యతరగతివాడు తోపులో ప్రవేశించాడు,

కుర్రపిశాచం, "భయపడకు!" అంటూ అతడి ముందుకు వెళ్ళి, "రోజూ క్రమం తప్పకుండా గుడికి పోతున్నావు. అయినా, ఆదేవి నీ కోరిక తీర్చినట్టులేదు," అన్నది.

"దేనికైనా ప్రాప్తం వుండాలి గదా!" అన్నాడు మధ్యతరగతివాడు.

"ఊకదంపుడు కబుర్లాడకు. నీబోటి వాడి కోరిక ఏమై వుంటుందో, నేను చిటి కలో గ్రహించగలను. నీ కోరిక నెరవేరి నట్టే. అయితే, నా కోసం ఈ తోపులో ఒక ధనికుడు గుడి కట్టిస్తానన్నాడు. రోజూ అందులో దీపం పెట్టే బాధ్యత మాత్రం, నీదేసుమా!" అన్నది కుర్రపిశాచం ఎంతో ఉత్సాహంగా.

"నా కోరిక తీరాలేగానీ, గుడిలోనే ఏం ఖర్మ—ఇంట్లో కూడా నీ పేరు చెప్పుకుని దీపం పెట్టుకుంటాను. నాకు పాతికేళ్ళ వయసు గల కూతురు న్నది. కట్టం యిచ్చుకోలేకపోవడంతో దాని పెళ్ళి జరగడం లేదు. అది గుండెల మీద కుంపటిలా తయారైంది, నా ప్రాణానికి," అన్నాడు మధ్యతరగతివాడు.

"ఇంతచెప్పాలా? నీకొచ్చిన కష్టమేదో ముందే తెలుసుకున్నాను. నీ కష్టం కడతేరింది. ఇంటికి వెళ్ళి చూసుకో," అన్నది కుర్రపిశాచం.

మధ్యతరగతివాడు వెళ్లిన కొద్దిసేపటికి, ఒక పేదరాలు అటుగా వచ్చింది.

పిశాచం ఆమెను పరామర్శించి, "నీ కష్టం తీరుస్తాను. ఈ తోపులో కట్టబోయే, నా గుడి దగ్గిరికి, మీ పేటవాళ్ళను తెచ్చి జాతరలూ, సంబరాలూ చేయించాలి!" అన్నది.