మీద చేతులు నొప్పు పుట్టేదాకా కొట్టి, తరవాత నోటికి వచ్చినట్టు తిట్టి, 'ఇక ఈ మొగుడితో సంసారం నావల్లకాదు,' అంటూ ఇంటికి వచ్చేసింది.

ఆమె తన పుట్టింటికి వెళ్ళిపోవటానికి నిశ్చయించుకున్నది. మూటా ముల్లే ఒక పెద్ద గంపలో సర్దుకుని, ఇరుగు పొరుగు అమ్మలక్కలకు వీడ్కోలు చెప్పటానికి వెళ్ళింది. తన భార్య వెనకగా సూరయ్య కూడా ఇంటికి వచ్చాడు. తన భార్య ఎత్తుగడ అర్థం చేసుకున్నాడు. భార్య ప్రయాణానికి సిద్ధం చేసుకున్న గంపలో దూరి కూర్చున్నాడు.

మంగమ్మను అమ్మలక్కలు సాగనంప వచ్చారు. ఆమె తన ఇంటిని ఆఖరుసారి చూసుకుని బావురుమని ఒక శోకం పెట్టి, తన గంపను ఎత్తించుకుని పుట్టింటికి వెళ్ళిపోయింది.

పుట్టిల్లు చేరుతూనే, మంగమ్మ వలవలా ఏడ్చి తల్లితో తన భర్త చేసిన మోసమంతా చెప్పింది.

తల్లి మంగమ్మను ఓదార్పుతూ, 'ఈరుకో తల్లీ ! అయిందేదో అయింది. ఇక నువు ఆ మనిషి మొహం చూడవద్దు, ఇక్కడే ఉండిపో !' అన్నది ఎంతో ఆప్యాయంగా.

ఆమె తన కూతురు గంపలో ఏం తెచ్చుకున్నదీ చూద్దామన్న కూతూహలం కొద్దీదాని మూత పైకి ఎత్తేసరికి, సూరయ్య గభాల్న అందులో నుంచి బయటికి దూక, 'నేనే, అత్తా! నీ అల్లుణ్ణి !' అన్నాడు నవ్వుతూ.

ఇది చూసేసరికి అత్తకు మండి పోయింది. తన మీద పడి తినటానికని తన కూతురూ, అల్లుడూ పన్నాగం పన్ని వచ్చారను కుని, ఆమె వాళ్ళిద్దరిని బయటికి గెంటేసి, తన గదిలో అడుగు పెట్టటానికి వీల్లేదన్నది.

మంగమ్మ గత్యంతరం లేదని తెలుసు కుని, ఆ మొగుడితోనే కాపరం చెయ్య నిశ్చయించుకుని, అతడి వెంట ఇంటికి తిరిగి వచ్చేసింది.