కాత్తసేనాని

చంద్రపురి అనే రాజ్యాన్ని, చంద్రసేను డనే రాజు పాలిస్తూండేవాడు. ఆ రాజ్యానికి పొరుగున వున్న చక్రగిరిరాజ్యానికి, చిత్రకేతుడనే ఆయన రాజు. ఆ రెండు రాజ్యాల మధ్యా ఎంతోకాలంగా శత్రుత్వ మున్నది.

ఒక సారి చిత్రకేతుడు, ఏ యుద్ధ ప్రకటనా చెయ్యకుండా, చంద్రపురి రాజ్యంమీద దాడిచేశాడు. ఇరుపకాల మధ్యా ఘోరమైన యుద్ధం జరిగింది. చిత్రకేతుడు ఓడి అడవులపాలయ్యాడు. చక్రగిరి రాజ్యం, చంద్రసేనుడివశమైంది.

అయితే, యుద్ధంలో చంద్రపురి సేనాధిపతి మరణించాడు. ఉపసేనాధిపతి అయిన శక్తివర్మ బాగా గాయపడ్డాడు. వైద్యులు అతడికి చికిత్సచేసి ప్రాణమైతే కాపాడగలిగారు గాని, ఒక కాలు శస్త్రం చేసి తీసివేయవలసివచ్చింది.

ఈ పరిస్థితుల్లో సైన్యానికి కొత్త సేనాధిపతి అవసరం ఏర్పడింది. రాజూ, మంత్రి, శక్తివర్మను సలహా అడిగారు.

"మహారాజా, మన దళాధిపతుల్లో ధైర్యసాహసాలేకాక, యుద్ధ తంత్రం ఎరిగిన యువకులు కొందరున్నారు. వాళ్ళ మధ్య పోటీ పరీక్షలు పెట్టి, గెలిచిన అతడికి సేనాధిపతి పదవి యివ్వండి," అని సలహా యిచ్చాడు శక్తివర్మ.

రాజు ఆ పని శక్తివర్మకూ, మంత్రికీ అప్పగించాడు. వాళ్ళు దళాధిపతుల మధ్య పోటీలు నిర్వహించారు. అందులో అన్నిటా నెగ్గుకొచ్చినవాళ్ళు యీద్దరు. ఒకడి పేరు జయుడు. మరొకడి పేరు విజయుడు.

మంత్రికీ, శక్తివర్మకూ, యీ ఇద్దరిలో ఎవరిని సేనాధిపతిని చేయాలన్న చిక్కు సమస్య ఎదురైంది. మంత్రి బాగా ఆలో