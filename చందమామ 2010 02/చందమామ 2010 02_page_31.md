# వేగ సూత్రం

## ఈ నెల సమస్య:

ఓపరోపకారి తన రాష్ట్రంలోని 13 గ్రామాలు/చిన్న పట్టణాలకు చెందిన నిరక్షరాస్యులకోసం ఓ పాఠశాల నిర్మించాలని అనుకు న్నాడు. 1-4 గ్రామాలలో ఒక్కోదానిలో 600 మంది నిరక్షరాస్యులు ఉన్నారు. 5-9 గ్రామాలలో ఒక్కోదానిలో 800 మంది నిరక్షరాస్యులు ఉన్నారు. 10వ గ్రామంలో 371 మంది నిరక్షరాస్యులు ఉండగా, 11-13 గ్రామాలలో ఒక్కోదానిలో 200 మంది నిరక్షరాస్యులు ఉన్నారు. పుస్తకాలు, ఇతర సరఫరాల కొనుగోలు కోసం ప్రతి వ్యక్తిని రూ. 100ల కనీస మొత్తాన్ని చెల్లించవలసిందిగా కోరాడు. ఈ లెక్కన ప్రతి గ్రామం నుంచి సేకరించిన సగటు మొత్తం ఎంత? ఈ సమస్య పరిష్కారానికి దగ్గరి వేగసూత్రం ఏది?

మీ వేగసూత్రాన్ని ఫిబ్రవరి 28వ తేదీ లోగా మాకు రాసి పంపండి. అత్యంత వేగవంతమైన సూత్రానికి బహుమతి రూ. 500. విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ. 100/- ఇవ్వబడుతుంది.

## మీ ఎంట్రీలను పంపవలసిన చిరునామా:

Editor, CHANDAMAMA INDIA LTD.,
B-3, Lunic Industries, Cross Road 'B', MIDC, Andheri (East), Mumbai-400093
or e-mail your entries to: contests@chandamama.com

గమనిక: ఈ సమస్యకు వేగవంతమైన వేదగణిత సూత్రం ఏప్రిల్ 10 సంచికలో ప్రచురించబడుతుంది.

**డిసెంబర్ నెల సమస్యకు సరైన సమాధానాలు రానందున బహుమతి ఇవ్వలేకపోతున్నాము.**

**డిసెంబర్ నెల సమస్యకు సరైన సమాధానం:**

1. దశ: వాహనం నడిచిన మొత్తం దూరం లెక్కించండి:
   842+2000=2842 కిలోమీటర్లు.

2. దశ: ప్రయాణానికి పట్టిన మొత్తం సమయం:
   7 గంటల 47 నిమిషాలు + 6 గంటల 34 నిమిషాలు
   మీరు సమయాన్ని గంటలు, నిమిషాలను కూడిక చేసిన ప్పుడల్లా సమస్యను వేగంగా పరిష్కరించ డానికి కింది దశలను అనుసరించండి.

3. దశ: గంటలు, నిమిషాల హారాలను తొలగించి సంఖ్యలను 747 మరియు 634గా రాయండి.

2. రెండు సంఖ్యలను కూడండి:
   747+634=1381

3. మొత్తం విలువకు సమయం స్థిరరాశి 40ని కూడిక చేయండి. (మీ ఫలితం ఎలా ఉన్నప్పటికీ సమయం స్థిరరాశి ఎప్పటికీ 40గానే ఉంటుంది):
   1381+40=1421

కాబట్టి, వాహన గమనానికి తీసుకున్న మొత్తం సమయం 14 గంటల 21 నిమిషాలు

3. దశ: వేగం=దూరం/సమయం
   2842 కి.మీ/14 గంటలు 21 నిమిషాలు
   21 నిమిషాలు = 21/60 గంటలు లేదా
   0.35 గంటలు
   2842/14.35=198 కి.మీ/గంటకు(దాదాపు)