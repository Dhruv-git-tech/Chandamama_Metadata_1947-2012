యురేకా

టిక్-టికి

ఈ సైన్స్ బొమ్మను తయారు చేయడం నేర్చుకుందాం!

ఏమేం కావాలి?

* సోడా నీటి సీసా మూత

* చిన్న రబ్బర్ బాండ్

* చొక్కా గుండీ

* 50 సెంటీమీటర్ల పొడవైన మందపాటి దారం

తయారు చేయడం ఎలా?

* చిన్న రబ్బర్ బాండ్‌ను కత్తిరించి, దాన్ని చొక్కా గుండీలో చొప్పించండి. రబ్బర్ బాండ్ రెండు కొసలనూ ముడివెయ్యండి.

* 50 సెంటీమీటర్ల పొడవైన మందపాటి దారం తీసుకోండి. దాని పొడవునా అనేక ముడులు వెయ్యండి. ఒక్కో ముడి మధ్య 2 లేదా 3 సెంటీమీటర్ల దూరం ఉండాలి. దారం ఒక కొసను గుండీ రంధ్రానికి ముడి వెయ్యండి.

* రబ్బర్ బాండ్‌ని సాగదీసి దానిని సోడా సీసా మూతకు చుట్టండి.

* సీసా మూతను మీ ఎడమ చేతితో పట్టి ఉంచండి. మీ కుడి బొటనవేలు, చూపుడువేలితో దారాన్ని నెమ్మదిగా లాగండి. దారం పొడవునా మీ చేతివేళ్ళను తాకించండి. అంతే... టిక్-టికి అంటూ వరుసగా శబ్దాలు వస్తాయి. కీచురాళ్ళ రొదలా ఉంటుందీ శబ్దం.

కాన్సెప్ట్:

ప్రతి ముడి వద్ద, వేళ్ళు నిదానంగా సాగుతాయి. గుండీ మూతను తాకినప్పుడు లోహాన్ని మీటితే వచ్చే శబ్దం వినిపిస్తుంది. దారం పొడవునా చేయి సాగుతుంటుంది కాబట్టి, కీచురాళ్ళ రొద వరుసగా శబ్దాలు వినిపిస్తుంటాయి! ఇదీ విషయం!

అరవింద గుప్తా(పూణెలోని ఇంటర్-యూనివర్శిటీ సెంటర్ ఫర్ ఆస్ట్రానమీ అండ్ ఆస్ట్రా ఫిజిక్స్ భాగంలో విజిటింగ్ సైంటిస్టుగా పనిచేస్తున్నారు.)