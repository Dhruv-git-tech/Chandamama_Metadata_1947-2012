చందమామ కబుర్లు

నూతన కొమాడో డ్రాగన్ జననం

దాదాపు 34 ఏళ్ళ నిర్విరామ కృషి తర్వాత, కొమాడో డ్రాగన్‌కు జన్మఇవ్వడంలో సింగపూర్ జూ విజయం సాధించింది. 16 అంగుళాల పాడవుండే ఈ పిల్ల కొమాడో ప్రపంచంలో అతి పెద్ద బల్లి జాతులకు నిలయమైన ఇండోనేషియా వెలుపలి ఆసియా ప్రాంత జూలో జన్మించిన మొట్టమొదటి కొమాడో డ్రాగన్ అని జూ ప్రతినిధి చెప్పారు.

సహాయ డైస్టర్ విశ్వజిత్ గుహ ప్రకారం “కొమాడో డ్రాగన్‌కు జన్మనివ్వడం ఈ జూ చరిత్రలో గొప్ప ఘటన. కొమాడో జంటల మధ్య పొందికసరిగా లేకపోవడం, గుడ్డును పొదిగించడంలో అనుభవ లేమి, జూలో మగకొమాడోలే ఎక్కువగా ఉండటం వల్ల ఇక్కడ కొమాడోను పుట్టించే ప్రక్రియ సంక్లిష్టంగా మారింది.” అంతరించి పోతున్న ప్రాణులకు సంబంధించి అంతర్జాతీయ ప్రకృతి పరిరక్షణ సమితి రెడ్ లిస్ట్‌లో కొమాడో డ్రాగన్లను ‘ప్రమాదకర స్థితిలో ఉన్నవి’గా గుర్తించారు.

ముసళ్ళతో బాలిక స్నేహం

రీటా అనే నాలుగేళ్ళ బాలిక పుట్టినప్పటి నుంచి ముసళ్ళతో వాటి బోనులోనే జీవిస్తోంది. ఆమె తల్లిదండ్రులు మార్గరీటా తరంటినా, సెర్గీ తారాంటినాలు ప్రాథమికంగా జంతు శిక్షకులు. రీటా పుట్టడానికి కాస్త ముందుగా మిషా, మాషా అనే రెండు ముసళ్ళను చేరదీశారు. వాటిని తమ బిడ్డతోటే పెంచాలని నిర్ణయించుకున్నారు. దాంట్లో వారు విజయం పొందారు కూడా!

పుట్టినప్పటి నుంచి రీటా, రెండు మొసళ్ళు కలిసి ఉండటం చేత, ఆమెను తమ పంటికింద ముక్కలా అవి భావించలేదు. ఇప్పుడు ఏళ్ళలో ఎవరూ ఏ ఒక్కరినీ విడిచి ఉండలేరు.

మొసళ్ళు క్రూర జంతువులే కానీ వాటికి కూడా విచక్షణ ఉంటుందని రీటా తండ్రి అంటారు. రీటా పసిపాప కాబట్టి తనకు ఏ హానీ చేయరాదని మొసళ్ళు అర్థం చేసుకున్నాయి. ఈ నాలుగేళ్ళలో అవి ఎన్నడూ ఆమెకు హాని చేయలేదు మరి.