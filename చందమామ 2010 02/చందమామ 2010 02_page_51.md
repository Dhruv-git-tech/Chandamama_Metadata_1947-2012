వెబ్ మిల్లర్ అత్యంత కష్టకాలాన్ని ఎదుర్కొంటున్నాడు. అయితే తన లక్ష్యాన్ని మధ్యలోనే వదిలి పెట్టకుండా ప్రయత్నిస్తున్నాడు. డింగ్రీ నుంచి దరశనకు 6 మైళ్ళు నడిచి వచ్చాడు. గాంధీజీ అరెస్టుకు నిరసనగా శాంతియుత ప్రదర్శన చేయడానికి గుజరాత్ వ్యాప్తంగా 2,500 మంది స్వచ్చంద కార్యకర్తలు అక్కడికి వచ్చారు. ఉప్పు కయ్యలపై దాడులు కూడా ఏకకాలంలో చోటు చేసుకున్నాయి. గాంధీజీ అక్కడ లేరు. కాని అతడు అక్కడ ఉన్నట్లుగానే ఉంది. ఆ ప్రదర్శన ముందు నిలబడి కవయిత్రీ, రాజకీయనేత సరోజినీ నాయుడు ఉద్వేగంతో చేసిన ప్రసంగం మిల్లర్‌కు ఇప్పటికీ గుర్తుంది.

“గాంధీజీ శరీరం మాత్రమే జైలులో ఉంది. అయితే ఆయన ఆత్మమీ వద్దే ఉంది” అంటూ ఆమె జనసమూహానికి చెప్పింది.” భారతదేశ ప్రతిష్ట మీ చేతుల్లో ఉంది: ఏ పరిస్థితుల్లోనూ మీరు హింసకు పాల్పడవద్దు. మిమ్మల్ని చితక బాదవచ్చు, కానీ మీరు ప్రతిఘటించవద్దు: దెబ్బలను కాచుకోవడానికి మీరు కనీసం చేయి కూడా పైకి చాపవద్దు.”

ఆమె ప్రసంగానికి జనం హర్షధ్వానాలు చేశారు. తరవాత నెమ్మదిగా, నిశ్శబ్దంగా వారు అరమైలు దూరంలో ఉన్న ఉప్పు కయ్యలవద్దకు ఊరేగింపుగా వెళ్ళారు. గాంధీజీ రెండవ కుమా రుడు మునిలాల్ ప్రదర్శనకారులకు ముందు నిలబడి నడుస్తున్నాడు. వారంతా “ఇంక్విలాబ్ జిందాబాద్!” అంటూ పదేపదే నినాదాలు చేస్తూ ఉన్నారు. మిల్లర్‌కు ఒంటిపై రోమాలు నిక్కపొడు చుకున్నట్లయింది.

ఉప్పు కయ్యలను కాపలా కాస్తున్న పోలీసులు ఉక్కు కవచంతో ఉన్న అయిదడుగుల ఎత్తు లారీలు ధరించి ఉన్నారు. మరో ఇరవై అయిదు మంది సైనికులు ఆయుధాలు ధరించి కాల్పులు ప్రారంభించడానికి వేచి ఉన్నారు.

ఉప్పు కయ్యలకు వంద గజాల దూరంలో ఈ గాంధీ మనుషులను నిలిపివే శారు. గుంపు నుంచి ఓ వరుస జనం ముందుకు కదిలి కంచె వైపుకు సాగింది. సూరత్ పోలీసులు లారీలతో సిద్ధంగా ఉన్నారు. హెచ్చరిక కాల్పులు చేసినప్పటికీ గుంపు ముందుకు కొనసాగింది. డజన్ల కొద్దీ పోలీసు అధికారులు ముందుకు కదులుతున్న జనం తలలపై లారీలతో బాదసాగారు. అయితే ఏ ఒక్కరూ ఆత్మరక్షణార్థం చేతులు అడ్డుపెట్టలేదు.

చాలా మంది దెబ్బల ధాటికి స్పృహ తప్పి పడిపోయారు లేదా