పరీక్షలకు సిద్ధమవుదాం!

ప్రియ మిత్రులారా!

కొత్త సంవత్సరం రెండో నెల వచ్చేసింది. నెమ్మదిగా పరీక్షల గురించిన ఎరుక మనల్ని చుట్టుముడు తోంది. మా మునుపటి సంపాదకీయాలలో మేమూ సూచించినట్లుగా భావనలను అర్థం చేసుకోకుండా బట్టీపట్టడం కంటే వాటిని నేర్చుకుని, అవగాహన చేసుకోవడం చాలా ముఖ్యం. అమీర్ ఖాన్ ఇటీవలే తీసిన 'త్రీ ఇడియట్స్' సినిమాలో ఈ విషయాన్ని చాలా బాగా చెప్పారు. చందమామకు సంబంధించి నంత వరకు మేము కూడా పాఠకులు తాము చదువుతున్న పాల్యాంశాలను చక్కగా అర్థం చేసుకోవడంలో సాయపడేందుకు మా వంతు సహాయం చేయాలని అనుకుంటున్నాము. సంవత్సరం ముందుకు సాగే కొద్దీ మీకు వాటిని అందించగలము.

దశాబ్దాలుగా చందమామ చిత్రకారులు చిత్రించిన చిత్రాల సంకలనాన్ని ఈ నెలలో మేము విడుదల చేయనున్నాము. రాబోయే నెలల్లో కృష్ణుడు, జానపదకథలు, ప్రకృతిశక్తులపై మరో మూడు సంకల నాలను కూడా తీసుకున్నాము. గతంలో మా ప్రచురణలకు లాగే వీటిని కూడా మీరు ఆదరించగలరని విశ్వసిస్తున్నాము. త్వరలోనే ఇంగ్లీష్ చందమామను చందాదారులు డౌన్‌లోడ్ చేసుకుని ఎలెక్ట్రానిక్ రూపంలో చదవడం కోసం అమెజాన్ ఇ-బుక్ అయిన 'కిండెల్ లో అందుబాటులోకి తీసుకురావడం జరుగుతుంది. ఆ విధంగా కొత్తసంవత్సరం చేసుకున్న నిర్ణయాలను కొన్నిటిని అమలు చేసినట్లవుతుంది.

ఫిబ్రవరి 12న డార్విన్ డే - ప్రపంచ ప్రసిద్ధ జీవశాస్త్రజ్ఞుడు చార్లెస్ డార్విన్ జన్మదినం. జీవితకాలంలో తను కనుగొన్న ఆవిష్కరణలను, ప్రతిపాదించిన సిద్ధాంతాలను జీవజాతుల పుట్టుక - ఆరిజన్ ఆఫ్ స్పీసిస్ - గ్రంధంలో వివరించారు. ఈ పుస్తకం విజ్ఞానశాస్త్రంలో మన ఆలోచనలను విప్లవీకరించింది. ఈ సంవత్సరం అతడి 200 జయంతి కావడంతో ఎనలేని ప్రాముఖ్యత ఏర్పడింది.

అలాగే ఫిబ్రవరి 19న ఛత్రపతి శివాజీ జయంతి. అణచివేతకు వ్యతిరేకంగా జాతి జనులను కూడ గట్టిన గొప్ప పాలకుడు. ధర్మప్రభువు కూడా. తన ధైర్యసాహసాలు, జ్ఞానం, న్యాయవర్తన, అవలంబించిన గెరిల్లా ఎత్తుగడల కారణంగా 300 సంవత్సరాల తర్వాత కూడా ప్రజలు అతడిపై గౌరవాభిమానాలు కురిపిస్తున్నారు.

మా కొత్త పుస్తకాలను చదివి, మీ అభిప్రాయాలను తప్పక మాకు పంపించండి. ఎప్పటిలాగే ఈ నెల చందమామ కూడా సర్వాంగ సుందరమై మీ ముందుకు వస్తోంది.

-సంపాదకుడు