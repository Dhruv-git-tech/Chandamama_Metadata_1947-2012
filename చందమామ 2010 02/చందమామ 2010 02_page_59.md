గించటానికి ఇదే మంచి అదను. గురి చూసి, వాళ్ళ మీదికి రాతి గుండ్లను విసరండి,” అని చెప్పాడు. ఆ సరికే చెట్ల మీద ఉన్న వడిశెలల వాళ్ళు, పెద్ద పెద్ద రాతిగుండ్లను వాటిల్లో పెట్టి రాక్షసుల మీద ప్రయోగించటానికి సిద్ధపడి, అజ్ఞల కోసం ఎదురుచూస్తున్నారు.

భద్రుడు వాళ్ళను సమీపించి, “ఇక రాళ్ళవర్షం కురిపించండి. దెబ్బ కొకరాక్షుడు పరలోకానికి ప్రయాణం కట్టాలి,” అని హెచ్చరించి, తన వెంట ఉన్న వాళ్ళతో, “మీరు మోయగలిగినంత పెద్ద రాళ్ళను పడిశెలల వాళ్ళ దగ్గిరకు తీసుకుపొండి,” అని అజ్ఞాపించాడు. ఒక్క క్షణం తరవాత మహా వృక్షాల కొమ్మల నున్న వడిశెలల నుంచి పెద్ద పెద్ద రాళ్ళు జుయ్ అని శబ్దం చేస్తూ, నీట ఈదుతున్న రాక్షసుల శరీరాలను తాక

సాగినై. దెబ్బ తగలగానే ఒక్కొక్క రాక్షసుడూ పెద్ద చావుకేక పెట్టి నీట మునిగి గిలగిలా తన్నుకుంటూ పైకి తేలసాగాడు.

ఆ సరికి పాతాళదుర్గంలో ఎక్కువభాగాన్ని సరోవర జలం ఆక్రమించింది. దుర్గం తాలూకు కొన్ని శిఖరాలు మాత్రమే నీటి మీద తేలి ఉన్నవి. కొందరు రాక్షసులు ఆ శిఖరాలను ఆసరాగా పట్టుకుని వేళ్ళాడుతు న్నారు. కింద పొంగులు వారుతున్న నీటిని చూసిన బంగారు మొసలి పిల్ల అందులో దూకేందుకు గిజగిజ తన్నుకోసాగింది. ఆ కారణం వల్ల నల్ల గరుడపక్షి ఎంత బలంగా రెక్క లాడించినా ఎత్తుకు పోలేక, వరద నీటికి నాలుగైదు గజాల ఎత్తున ఎగరసాగింది.

“ఘోరకలేంద్రుడు మనను రక్షించేం దుకు వస్తున్నాడు!” అంటూ పాతాళదుర్గం శిఖరం పట్టుకు వేళ్ళాడుతున్న ఒక రాక్షసుడు కేక వేశాడు. ఆ వెంటనే చాలా మంది రాక్షసులు, “రక్షించు, ఘోరకలేంద్రా, రక్షించు!” అంటూ హాపాకారాలు ప్రారంభించారు.

కాలశంబర మాంత్రికుడు పొట్ట చెక్కల యేలా నవ్వుతూ, “విరూపా! నీ నల్ల గరు డుడు నువ్వన్నట్టు నిజంగా దేవతాపక్షే. దాని సాయంతో మనం రాక్షసుల్ని బాగా మోసగించగలిగాం. కాని, మహాకలి ఏమైనట్టు? వాడు జలగండం నుంచి తప్పించుకు పోలేదు గదా?” అన్నాడు, అదుర్దా కనబరుస్తూ.

అందరూ పరవళ్ళు తీస్తున్న నీటి కేసి పరీక్షగా చూశారు. హఠాత్తుగా రెండు ఏను గులు పాతాళదుర్గ శిఖరం వెనక నుంచి