“మండలిలో ఈ రోజు నీ జీవితంపై గురిపెట్టబో తున్నట్లు జలమానవులు నాకు చెప్పారు.” ఒక్కసారిగా నవనాడులూ కుంగిపోయినంత పనయింది నాకు. చరిత్రపూర్వయుగపు కోరలు కలిగిన క్రూర జంతువుల సేనతో నేను ఎలా ఎదుర్కోవాలి? నా అంత్యక్రియల పాటను నేనే రాసుకోవలసి ఉంటుంది కాబోలు.

“వారికెలా తెలుసు” నేను గొణిగాను.

“వారికి రాబిన్ చెప్పాడు. నువ్వు ఇక్కడ ఉంటున్న విషయం వెల్లడయ్యింది. నీకు సాయం చేస్తానని మయూరి నీకు వాగ్దానం చేసినప్పటికీ, ఇతర జంతువులు మాత్రం ఇప్పటికీ ఆగ్రహం తోటే ఉండవచ్చు.”

నేనేమీ చెప్పలేదు. నీళ్ళు ఉన్నట్లుండి భారంగానూ, ప్రాణాంతకంగాను కనిపించాయి.

నాకు నేనే నీటిలో కొట్టుకుపోతున్నట్లు భావించాను... కొట్టుకుపోయా... నాకు నేనే చెప్పుకున్నా... నా విషయంలో పొంచుకుని ఉన్న విధిని ఎదుర్కోవడం కంటే ఇదే మంచిది.

“గుర్తుంచుకో, నీ గురించి వారికేమీ తెలియదు. మనుషులకోసమే నువ్వు నిలబడుతు న్నట్లు వారు చూస్తారు. వారి కోపాన్ని అర్థం చేసుకో.”

“అర్థం చేసుకున్న తర్వాత నేను చేయవల సింది ఏమిటి?” వ్యంగ్యంగా అడిగాను. ఇలాంటి ప్రకటనలు చేయడం చాలా సులువే. కానీ నేను ఏం చేయాలి?

“ప్రారంభంలో నీ ఉద్రేకాన్ని కాస్త అదు పులో పెట్టుకో.” తాతయ్య” సూచించాడు. ఇంకా కొనసాగించాడు. “నిన్నుచంపాలని వారు ప్రతిపాదించవచ్చు. దానికి తిరుగు సమాధానం ఇవ్వకు.”

“అలాగా? తర్వాత మరి? ప్రదర్శన తర్వాత అందరూ ఇంటికి వెళ్ళి టీవీ చూస్తారనుకుంటాను.” రెచ్చిపోయాను. తాతయ్య ఏమాలోచి స్తున్నట్లు?!

“అవును, చాలా మంచి ఆలోచనే” అతడు నవ్వటం కొనసాగించాడు. అతడికి మతి పోయిందా అని నేను ఆశ్చర్చపడ్డాను.

“నా బుర్ర ఇంకా పని చేస్తూనే ఉంది, భయపడకు.” తాతయ్య నవ్వాడు. సాధారణంగానే అతడు నా మనస్సును చదవగలిగాడు. “ప్రదర్శన, శివా అది ప్రదర్శన మాత్రమే. నిజమైనది కాదు.”

“హ్యా?”

“మయూరి నీ గురించి అందరికీ సర్ది చెబుతుంది. తమ కోపం చల్లార్చుకోవడానికి ఆమె ప్రతి ఒక్కరికీ అవకాశమిస్తుంది. భయపడకు,