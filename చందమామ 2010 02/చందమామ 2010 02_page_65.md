సురక్షితంగా భద్రపర్చారు. వారికి సంబంధించినంత వరకు తెలుసుకోవడం అన్నది సజీవంగా ఉంటుంది.”

నేను తలూపాను. “వారికి నువ్వు ఏం చెప్పావు?”

“ఆ విషయం చెప్పలేకపోతున్నందుకు నేను భయపడుతున్నా... ఇంతవరకూ ఎవ్వరూ తెలుసుకోలేని లేదా ఇకపై తెలుసుకోలేని రహస్యం గురించి వారు నన్ను అడిగారు. వారికి నేను చెప్పేశాను.”

నా చూపులకు దొరక్కుండా తాతయ్య ముఖం తిప్పుకున్నాడు. సముద్ర మొక్క వైపు చూస్తున్నాడు. ఈ విషయాన్ని ఇంతటితో వదిలి వేయాలని నిర్ణయించుకున్నాను. ఇంతకు మించిన సంక్లిష్ట విషయాలు పొంచుకుని ఉన్నాయి.

“ఇది సరైన సమయం,” ఉన్నట్లుండి నా మోచేతికి సమీపంగా పెద్ద శబ్దం వినిపించింది. ఒక్కసారిగా కలవరపడ్డాను. జలమానవుల నేత అక్కడ నిలబడి నాకేసి తీక్షణంగా చూస్తూ ఉన్నాడు.

“నువ్వు ఇప్పుడు వెళ్ళవలసి ఉంది శివా,” తాతయ్య చెప్పాడు. “మనం గర్వపడేలా చెయ్యి.”

మాటరాకపోవడంతో నేను ఊరికే తలూపాను. నేనింత వరకు నా పాఠశాలకు కూడా ప్రాతినిధ్యం వహించలేదు, అలాంటిది ఇక్కడ మానవజాతి మొత్తానికే ప్రాతినిధ్యం వహిస్తున్నాను!

నేను తొడుగును తీసివేసి, తాతయ్యకు అప్పగించాను. ఇద్దరు జలమానవులు నా రెండు చేతులను పట్టుకుని మెల్లగా ముందుకు తోశారు. నీటిగుంట ఉపరితలాన్ని శ్వాసించేముందు కాస్త ప్రశాంతంగా గడిపేందుకోసం నా కళ్ళను మరోసారి మూసుకున్నాను.

“మిత్రమా! నాలో భయం ప్రారంభమవు తోంది” చీనా ఏనుగు నా చెవిలో గొణిగింది.

“ఏం జరుగుతుందో నువ్వు ఎప్పటికీ నమ్మ లేవు” పెద్ద గొంతుతో చెప్పాను.

“మీ తాతయ్య అంగీకరించాడా?” స్వరంలో సానుభూతి ధ్వనిస్తుండగా అడిగింది.

“ఆ..! నీకెలా తెలుసు?”

“మండలికి వెళ్ళడానికి ముందుగా...

అతడిని కలుసుకుంటావని నీకు తెలుసు... నేను నీకు చెప్పలేదూ?”

“లేదు!” గట్టిగా అరి చాను.

“సరేలే. ఆకస్మిక విషయాలు జీవితంలో సంతోషాన్ని కొనితెస్తాయి, కావా?” చీనా ఏనుగు ఇకిలించింది. నేను తిప్పికొట్టాను... కోర నన్ను లాగినప్పుడు నేను దిగ్గ్రాంతి చెందాను.... అయితే తాతయ్య, లడ్డూ