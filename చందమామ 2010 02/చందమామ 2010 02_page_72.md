తండ్రి అలా గావుకేకలు వేయడం
కూతురుకు తమాషాగా అనిపించింది.
ఆమె ఒక్కసారిగా నవ్వేసింది.

దర్జీ ఉగ్రుడయ్యాడు. తన చెప్పును
తీసుకుని ద్వారంలోంచి బయటకు విసిరి
వేశాడు. ఆ అమ్మాయి మళ్ళీ పకపకా
నవ్వుతూ, ఆ చెప్పును తీసుకుని పరు
గెత్తింది. దర్జీ చికాకుగా తలను విదిలిం
చాడు. “ఈ కాలం పిల్లలు బొత్తిగా
చెప్పింది వినరు,” అతడిలా గొణు
క్కుంటూ మళ్ళీ పనిలో మునిగిపోయాడు.

రెండు వారాలు తీవ్రంగా శ్రమించిన తర
వాత బేగం దుస్తులు సిద్ధమయ్యాయి. ఈ
పనికి గాను అతడు వెచ్చించిన ప్రతి క్షణమూ
విలువైనదే మరి. ఎందుకంటే, ఆ దర్జీ ఇంత
సుందరమైన దుస్తులను గతంలో ఎన్నడూ
కుట్టి ఎరగడు. పొందికగా కుదిరిన తన కొత్త
దుస్తులను చూసి బేగం సంతోషం పట్టలేక
పోయింది. దర్జీని ఘనంగా సత్కరించింది. ఆ
సుందరమైన పట్టు వస్త్రం నుంచి అంత చక్కటి
దుస్తులను కలిగి ఉన్న ఏకైక వ్యక్తి తానే అయి
నందుకు చాలా సంతోషించింది. విజయ
గర్వంతో ఆమె బీర్బల్ కేసి చూసింది.

ఒక రోజు, బేగం నగరం సందర్శనకు
బయలుదేరింది. ఒక్కసారిగా ఆమెకు దిగ్గ్రాంతి
కలిగింది. ఆమె ధరించిన కంచుకమును పోలిన
దుస్తులను మరొక మహిళ ధరించి ఉంది.
బేగం తన కళ్ళను తానే నమ్మలేకపోయింది.
ఆ మహిళను వెంటనే పట్టి తెమ్మని ఆమె
భటులను ఆదేశించింది. తరవాత ఆ దుస్తులు
తనకు ఎక్కడినుంచి వచ్చాయో చెప్పమని
నిలదీసింది. వణికి పోయిన ఆ మహిళ, దర్జీ

వాడైన తన భర్త ఆ రవికను తనకోసం కుట్టించి
ఇచ్చాడని సమాధానమిచ్చింది.

బేగం ఆశ్చర్యంతో తలమునకలైంది. దర్జీ
చుట్టూ భటులను కాపలా పెట్టినప్పటికీ అతడు
తన మేలివస్త్రాన్ని దొంగిలించగలిగాడు. ఆమె
బీర్బల్ని పిలిపించి మాట్లాడుతూ ఆ దర్జీని
పట్టితెమ్మని కోరింది. మళ్ళీ మందిరానికి
వచ్చిన దర్జీ వణికిపోయాడు.

“భయపడకు, భటులు కాపలా కాస్తున్న
ప్పటికీ నా వస్త్రాన్ని నువ్వు ఎలా బయటకు
తరలించావో చెబితే నిన్ను క్షమిస్తాను.” బేగం
ఆసక్తిగా అడిగింది.

“బేగం సాహెబా! గది నుంచి చెప్పును
బయటకు విసిరినప్పుడు మేలివస్త్రం లోంచి
ఓ ముక్కను దానిలో ఉంచాను. దీనికి నేను
ముందుగానే పథకం వేశాను. నేను చెప్పినట్లే
నా కూతురు ఆ చెప్పును ఇంటికి పట్టుకు
పోయింది.” అని దర్జీ చెప్పాడు. ఆసక్తిగా
వింటున్న బేగం దీంతో పక్కున నవ్వేసింది.

“యధాప్రకారంగా నీవు చెప్పిందే నిజ
మైంది బీర్బల్” బేగం వ్యాఖ్యానించింది.