నడిచి, “బాలా! నేను తిరిగి వచ్చాను, తలుపు తియ్యి,” అంటూ తలుపుమీద కొట్టాడు.

బేతాళుడు ఈ కథ చెప్పి, “రాజా, శంకరుడు ఏ శ్రమా ప్రయాసల్లేకుండానే, తన భార్య గయ్యాళితనాన్ని పోగొట్టేందుకు, సన్యాసి కాళీపాదుడి నుంచి సాయంపొంది, తన సమస్యకు పూర్తి పరిష్కారం సాధించాడు. కానీ, తన ఆరేళ్ళ ధ్యానంద్వారా వాక్యుద్ధిని పొందిన కాళీపాదుడికి మాత్రం, తన భార్య గయ్యాళి తనం నుంచి విముక్తి కలిగినట్టు లేదు. రోగికి తన చికిత్సద్వారా వ్యాధినివారణ చేసినవైద్యుడు, తనకున్న అదే తరహా వ్యాధిని చికిత్సద్వారా నయం చేసుకో లేకపోవడం వింతల్లో వింత కాదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.

దానికి విక్రమార్కుడు, “సన్యాసి కాళీపాదుడికి, తన సన్యాసం మీదా, ధ్యానం మీదా మొదట్లో అంతగా నమ్మకం వున్నట్టు కన బడదు. ఐతే, తన మాటలు శంకరుడికి మంచి ఫలితాన్నిచ్చిన తర్వాత, తనకు వాక్యుద్ది

లభించిందని గ్రహించాడు. ఆ కారణంగానే అతడు, అడవిలో తన ధ్యానానికి స్వస్తిపలికి, తన భార్య గయ్యాళితనాన్ని కూడా పోగొట్టి, తిరిగి గృహస్థజీవితంలో కుదురుకుందామని ఇంటికి బయలుదేరాడు. కానీ, అతడి ధ్యాన వాక్యుద్ధులు, ఆమె మీద ఏమాత్రం ప్రభావం చూపినట్టు లేదు. ఇల్లుచేరి, ఆమె గయ్యాళి మాటలు విని, తిరిగి అడవికి పోదామను కున్న అతడికి - ఆమె, భార్యల గయ్యాళిత నాన్ని గురించీ, భర్తుల కోపదారితూన్ని గురించీ అన్నమాటల్లో ఎంతో సత్యమున్నట్టు తోచింది. అందువల్లనే తలుపుకొట్టి భార్యను కేక వేశాడు. తన ధ్యాన శక్తిని పరుల ప్రయోజనా నికి కాక తన స్వప్రయోజనం కోసం ఉపయోగించుకోవాలన్న స్వార్థచింతన కలగడం, అతడు భార్య విషయంలో విఫలుడవడానికి ముఖ్యకారణం,” అన్నాడు.

రాజుకు ఈవిధంగా మౌనభంగం కలగగానే, బేతాళుడు శవంతోసహా మాయమై, తిరిగి చెట్టెక్కాడు. -(కల్పితం)

[ఆధారం : మాచిరాజు కామేశ్వరరావు రచన]

Happy Birthday జన్మదిన శుభాకాంక్షలు

శ్రీహ ఈ-హించి

Gujarati

శుభ్ జన్మదినస్

T ఫిబ్రవరి 2010

16

చందమామ