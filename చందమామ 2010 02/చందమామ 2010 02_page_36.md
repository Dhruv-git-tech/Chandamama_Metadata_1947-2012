“అలా కాదు స్వామీ! ఒకసారి ఆ రహస్యం తెలుసుకున్నాక, లోకంలో నా అంతటి సుఖవంతుడు మరొకడుండడు. మరింత బంగారం, మరింత సుఖం... ఇదే నాకు తెలిసిన జీవిత సత్యం!” అన్నాడు లోభివర్తకుడు ధీమాగా.

యోగి ఇక అతడికి నీతిబోధ చేసినం దువల్ల ఇనుమంత ప్రయోజనం కూడా ఉండదని గ్రహించాడు. తక్షణమే వర్తకుణ్ణి అక్కణ్ణించి పంపివేసేందుకు, ఒక మంత్రం చెప్పి, “ఎలాంటి ఇనుమునైనా సరే తాకి, ఈ మంత్రాన్ని నూరుసార్లు జపించు. వెంటనే అది బంగారమై పోతుంది,” అన్నాడు.

ఆ తరవాత కొద్ది సేపటికి యోగి మరణించాడు. ఆయన శిష్యులందరిలో, లోభివర్తకు డొకడే ఎంతో సంతోషంగా కనబడ్డాడు.

ఇది చూసిన ఇతర శిష్యులు, “యోగి స్వామి, ఇతడికి, దైవదర్శనం సులభసాధ్యం చేసే అపురూపమైన మంత్రాన్నేదో ఉపదేశించి ఉంటాడు. ఇన్నాళ్ళు సేవించినా మనకా అదృష్టం లేకపోయింది. స్వామికి, అతడిపట్ల అంత ఆదరం కలగడానికి, ఏదో బలమైన కారణం ఉండి ఉంటుంది,” అనుకున్నారు.

వారం రోజుల తరవాత లోభి, తుక్కు ఇనుము కొనుక్కువచ్చేందుకు బజారుకు వెళ్ళాడు. అక్కడి వ్యాపారి దానికి చెప్పిన ధర లోభికి చాలా అధికం అన్న అభిప్రాయం కలిగింది. ధర తగ్గుముఖం పట్టే వరకూ ఆగి చూడడం తెలివైనపని అనుకున్నాడతడు.

ఆ తరవాత వారం, వారం బజారుకు వెళ్ళి దాని ధర విచారించసాగాడు. ధరలో మార్పు ఏమీ లేకపోవడంతో లోభి, “ఈ తుక్కు