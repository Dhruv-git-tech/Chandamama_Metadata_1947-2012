## అల్లుడి శక్తి

పూర్వం రామశాస్త్రి అనే పేద బ్రాహ్మణుడికి నలుగురు ఆడపిల్లలు. నలుగురికీ పెళ్ళిళ్ళు చేసి, వారిని అత్తవారిళ్ళకు పంపేటప్పుటికి రామశాస్త్రి తలమునకలుగా అప్పులపాలై, అప్పుల వాళ్ళకుమొహం చూపలేకపోయాడు, ఒకరోజు అర్ధరాత్రి వేళ, ఎవరికీ చెప్పకుండా ఇల్లు వదిలి, పట్నానికి బయలుదేరాడు. జీవితంపై ఆశలు వదులుకున్న అతడు అలా ఇల్లువదిలినప్పటికీ, తర్వాత ఏం చేయాలి అనే విషయం అతడికి అర్థం కాలేదు.

చీకటిలో అతను నడిచివెళుతూ, ఒక ఊరి వెలుపల ఒకపెద్దమగ్రిచెట్టును చేరుకున్నాడు. ఆ చెట్టుమీద కొన్ని వందల ఏళ్ళుగా ఒక బ్రహ్మరాక్షుడు ఉంటున్నాడు. ఆ సంగతి ఆ సమీపంలో గల గ్రామాల వాళ్ళకు అందరికీ తెలుసు. అందుకని పట్టపగలు కూడా ఎవరూ చెట్టు దాపులకు వెళ్ళరు. పొరపాటున ఎవరైనా

అటుగా వెళుతూ బ్రహ్మరాక్షసుడి కంట పడ్డారో, అతడివేధింపులకు తట్టుకుని బయ టపడే వారు చాలా తక్కువ. అందుచేత, కటిక చీకట్లో తాను ఉండే చెట్టు సమీపంగా వెళు తున్న రామశాస్త్రిని చూసి బ్రహ్మరాక్షసుడు ఆశ్చర్యపడి “ఆగు! ఆగు!” అని పెద్దగా అరిచాడు.

ఆ కేక వినగానే రామశాస్త్రికి క్షణం పాటు ఒళ్ళు చల్లబడింది. అయినా, ఎంత చెడ్డా స్వతహాగా సమయస్ఫూర్తి, ధైర్యమూ కల వాడు కావున, నలుగురు ఆడపిల్లలకు పెళ్ళిళ్ళు చేసి అన్ని రకాల భయాలకూ రాటుదేలి ఉండటం చేత, తన భయాన్ని క్షణంలో జయించి, “ఎవరది?” అని అడి గాడు.

తన భీకర కంఠం వింటూనే రామశాస్త్రి భయంతో మూర్ఛపోయి ఉండవలసింది!