సుసంగీతుడు కూడా శ్రావ్యంగానే పాడాడు.
కాని వాళ్ళిద్దరికీ సంగీతంలో, లోతైన శాస్త్రజ్ఞానం లేదు. అది లేనివాడు, నిజమైన విద్వాంసుడనిపించుకోలేడు. అందువల్లనే నేను, వేణునాథుణ్ణి ఎన్నిక చేశాను,” అన్నది.

అప్పుడు రాజు, మంత్రిని, “మీరు సుసంగీతుణ్ణి ఎన్నిక చేయడంలో ఉన్న ఆంతర్యమేమిటో చెప్పండి?” అని అడిగాడు.

“మహారాజా, సంగీత శాస్త్ర జ్ఞానం, శ్రావ్యంగా పాడగల నేర్పూ ఏ గాయకుడికైనా ఉండి తీరవలసిన సలక్షణ గుణాలే. కాదను. కానీ వేటికయినా ప్రజలందరినీ రంజింపచేయడమే కీలకం. సుసంగీతుడికి శాస్త్రజ్ఞానంతోపాటు, శ్రావ్యంగా పాడగల నేర్పుకూడా ఉన్నది. గాయకుడైన వాడు పండితులనూ, పామరులనూ సమానంగా రంజిం

పజేయాలి. ఆ సామర్థ్యం సుసంగీతుడికే ఉన్నది. ఇది, నా ఒక్కడి అభిప్రాయమే కాదు; ఈ విషయంలో పండితులూ, పామరులూ కూడా నాతో ఏకీభవించారు,” అన్నాడు మంత్రి.

ఆ జవాబుకు రాజూ, రాణీ ఆశ్చర్యపోయి, “మీ అభిప్రాయంతో సంగీత విద్వాంసులూ, మామూలు సంగీత ప్రియులూ ఏకీభవించారా? వాళ్ళ అభిప్రాయాలు ఎప్పుడు సేకరి చారు?” అని అడిగారు.

ఆ ప్రశ్నకు మంత్రి, “ఆ ముగ్గురూ సభలో పాడుతున్నప్పుడు, సభికుల ప్రవర్తన ఎలా ఉన్నదో, తమరు గమనించారా?” అని అడిగాడు.

“మురళీనాథుడి పాటలో, నా మనస్సులగ్నమైపోయింది. అందువల్ల, నేను పరిస