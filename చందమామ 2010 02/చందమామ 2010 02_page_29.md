అందుచేత నువ్వు మా రాజును కలుసుకుని,
వారితో సంధి చేసుకుని సఖ్యంగా తిను,
తాగు, తిరుగు, ఆడు; వారి అనుమతితో
జీవించు, అన్నాను. అందుకు అతను ఒప్పు
కుని తమ వద్దనుండి అభయం తెమ్మన్నాడు.
మీ ఎదుటికి రావడానికి జంకుతున్నాడు.
మీరు అభయం ఇస్తారో, ఇయ్యరో అది తమ
ఇష్టం,” అన్నది దమనకం.

ఈ మాటకు పింగళకం మహా సంతోష
పడిపోయి, “భేష్ రా అబ్బీ! భేష్! అతడికి
అభయం ఇచ్చాను, భయం వలదని చెప్పి
వెళ్లి పిలుచుకు రా” అన్నది. సంజీవకం
రంకెకు హడలిపోయినప్పటికీ సింహరాజు
బింకం మాత్రం తగ్గలేదు.

సంజీవకాన్ని తీసుకురావడానికి వెళ్లే
టప్పుడు దమనకం హృదయం ఆనందంతో
పొంగిపోయింది. ఇన్నాళ్ళకు రాజుకు తనపై
కాస్త అనుగ్రహం కలిగింది. రాజానుగ్రహం
పాయసం వంటింది: ఆప్తులను కలుసుకో
వడం లాంటిది. దొరికిన ఈ అవకాశాన్ని వదు
లుకుంటే మూర్కుడినే అవుతాను.

దమనకం తనలో తాను ఆలోచిస్తూ సంజీ
వకాన్ని చేరుకుని “మిత్రమా, నువ్వు ఇక
భీతి చెందనవసరం లేదు. నీ పట్ల మా రాజు
అనుగ్రహం సాధించాను. ఆయన నీకు
అభయం ఇచ్చారు. నువ్విక నిశ్చింతగా నా
వెంట రావచ్చు. కానీ గుర్తించుకో, నీకు రాజా
నుగ్రహం సంపాదించింది నేను. అన్ని వేళలా
నువ్వు నా చెప్పుచేతులలో ఉండాలి.

“సంధి కుదిరిన తర్వాత రాజుకు ఆత్మీ
యుణ్ణి అని విర్రవీగక, పరిపాలన అంతా నా
చేతిమీదుగా జరగనీ, అలా చేస్తే ఇద్దరికీ
సుఖం. ఒకడు వేట మృగాన్ని కదిలిస్తాడు,
రెండోవాడు దాన్ని కొడతాడు; ఇద్దరూ కలిసి
దాన్ని పంచుకుంటారు. అది వేట ధర్మం.
అదీగాక, నువ్వు నాకు అసంతృప్తి కలిగిం
చావంటే త్వరలోనే నశిస్తావు. రాజభృత్యు
లను సంతోషపెట్టని వాళ్ళు వెనకటికి దంతి
లుడిలాగా భంగపాటు చెందుతారు.”

“అదెలాగా?” అని సంజీవకం దమన
కాన్ని అడిగింది. దమనకం దంతిలుడి కథ
చెప్పనారంభించింది.