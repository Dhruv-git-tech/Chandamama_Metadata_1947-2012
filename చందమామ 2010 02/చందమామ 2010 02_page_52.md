నొప్పితో మూలగసాగారు. ఆ మైదానం మను షుల దేహాలతో నిండిపోయింది. వారి తెల్లబట్టల నుంచి రక్తం స్రవించింది. అల్లంత దూరంలో వేచి ఉన్న ఓ సమూహం నిశ్శబ్దంగా అక్కడికి వచ్చి కిందపడిన మనుషులను మోసుకు వెళుతుంటే, మరి కొందరు ప్రదర్శకులు ఆ మైదానంలోకి అడుగు పెట్టారు.

ఇలా ప్రదర్శనకారులు వరుసలు వరుసలుగా ముందుకు రావటం, లారీదెబ్బల ధాటికి స్పృహతప్పి నేలమీదపడిపోవటం, వారిని అక్కడి నుంచి తొలగించడం కొనసాగింది. ఎటుచూసినా రక్తం, సగం ప్రాణాలు కోల్పోయిన వారే కనిపిస్తు న్నారు. అయితే ఈ హింసాకాండకు నిరసనగా ఒక్కరంటే ఒక్కరు కూడా స్వరం విప్పలేదు. దెబ్బలు తాళలేక నొప్పితో మూలుగుతున్న వారు కూడా నిరసన తెలుపలేదు.

మిల్లర్ దిగ్గ్రాంతి చెందాడు. “ఇంత అద్భుతమైన స్వయం క్రమశిక్షణ లేదా ఆత్మత్యాగ స్ఫూర్తిని నేను ఇదివరకెన్నడూ చూడలేదు” మిల్లర్ తన వార్తాపత్రికకు పంపిన నివేదికలో రాశాడు. “గాంధీ ఆత్మ ఈ నిరసనకారులను ఆవహించింది. తన ఉపదేశాలను ఆయన వారి మనస్సులలోకి చొప్పించాడు.”

తన కార్యాలయంతో మాట్లాడటం ముగించిన తరవాత అతడు నిట్టూర్చి, బాంబేపోస్టాఫీసు నుంచి బయటపడ్డాడు. సంచిలో స్టాంపులను పెట్టుకుని ఉన్న ఓ వృద్ధుడి వద్ద నుంచి స్టాంపులు కొని డబ్బు చెల్లించాడు. ఆ వృద్ధుడు నవ్వి చెప్పాడు. “అయ్యా! కృతజ్ఞతలు.”

“అలా చెప్పనవసరం లేదు. మీ ప్రజలు చూపిన స్ఫూర్తితో పోలిస్తే ఇది లెక్కలోకి కూడా రాదు” చెప్పాడు మిల్లర్.

“ఓ.. మీరు అహింసోద్యమం గురించి మాట్లాడుతున్నారు.”

“కనీసం పోలీసులయినా తమ ప్రవర్తనకు సిగ్గుపడాల్సి ఉండె. రక్తపాతాన్ని ఆపడానికి ఇంత కంటే సమర్థవంతమైన మార్గాన్ని నేను చూసి నట్లు లేదనుకుంటున్నా.” మిల్లర్ నిట్టూర్చాడు.

“కానీ గాంధీని ఒక్కసారి కూడా నేరుగా కల వలేకపోయినందుకు చాలా బాధగా ఉంది.” ఆ వృద్ధుడు చిరునవ్వు నవ్వాడు. “మీరు ఏం చూశారో ప్రపంచానికి తెలియజేయండి మిస్టర్ మిల్లర్. అణచివేతకు వ్యతిరేకంగా అహింస ఒక్కటే సత్యం. మాలాంటి వారికి మీరు ఆశలు కల్పించాలి.” మిల్లర్ నవ్వాడు. “నేను మన స్ఫూర్తిగా ఆ పని చేస్తాను. ఇంకా మీ లాంటి వారిని చాలా మందిని కలవాలని భావిస్తున్నా. అయితే మీ పేరు నాకు తెలీదు మిస్టర్..?”

“గాంధీ,” ఆ వృద్ధుడు నవ్వాడు. “మోహన్ దాస్ కరంచంద్ గాంధీ.”

- పవిత్రా శ్రీనివాస్