ముందుకు వచ్చినై. వాటిలో ఒక దాని మీద మహాకలి ఉన్నాడు, రెండవ దాని మీద అతడి అంగరక్షకు లిద్దరు కూర్చుని ఉన్నారు. అందరి దుస్తులూ నీళ్ళోడుతున్నవి. మహా కలి తన చేతిలోని గదను పైకెత్తి, “ఆ దిక్కు మాలిన పక్షి, నా తండ్రి అనుకుని ప్రాణా చారాలు పడి, నెత్తిమీదికొస్తున్న ప్రమాదాన్ని గుర్తించక చిక్కుల్లో పడ్డాం. ఇప్పుడు విచా రించి లాభం లేదు. అందరూ అరణ్యంలోకి పోయే కొండ సారంగం కేసి ఈదుకురండి. కొండ మీదికి చేరాలని ప్రయత్నించే వాళ్ళను, ఆ దుష్ట మాంత్రికవెధవ కాలశంబరు డెలా రాళ్ళు విసిరి చంపిస్తున్నాడో కనబడటం లేదా?” అంటూ పెద్దగా అరవసాగాడు.

మహాకలి అంగరక్షకు లిద్దరూ తాము ఎక్కి ఉన్న ఏనుగును చక్రాకారంలో వరద నీట తిప్పుతూ, రాక్షసులను శూలాలతో పాడిచి మహాకలి చెప్పిన కొండ సారంగం కేసి మళ్ళవేయసాగారు. మహాకలి అటుకేసి ఏనుగును నడుపుతూ, “తొందరగా రండి! సారంగం దాటి ఒకసారి నేల తాకామో, ఆ మాంత్రికుడు చచ్చిన వాడికిందే లెక్క. నా

కాబొయ్యే పెళ్ళాం కాంతి సేన ఎక్కడ? బలిపెట్టవలసిన ఆ చచ్చు వెధవ శశికాంతు డేమయ్యాడు?- పిశాచి భామాసింగి నీట కలిసిందా? ఆ అన్నటు కుంభీరా! కుంభీరా!” అంటూ కేకలు పెట్టసాగాడు.

“మహాకలిగాడికి మతిపోయింది! సంధి మంత్రాని కిదా సమయం? సరే, అందరూ కొండ సారంగం కేసి నడవండి. అక్కడ కుంభీరుడు వన్యమృగాలతో ద్వార రక్షణ చేస్తూ ఉంటాడు. అయినా, రాక్షసులకు సింహాలతో పోట్లాడటం ఏపాటి? మనం కాట్ల కుక్కలతో కలియబడ్డంత తేలిక,” అంటూ కాలశంబరుడు వేగంగా బయలుదేరాడు.

రాక్షసులందరూ తమ రాజు వెనకగా ఈదుతూ సారంగ మార్గం కేసి రాసాగారు. మాంత్రికుడు తన అనుచరులతో కొండ రాళ్ళు ఎక్కి దిగుతూ, సాధ్యమైన చోట కొండ అంచుల వెంట పాకుతూ, వాళ్ళకన్న కొంచెం ముందుగా సారంగ మార్గం చేరాడు. అతడికి అరణ్యం వైపుకు ఉన్న సారంగద్వారం ముందు కుంభీరుడూ, అతడి వంశం వాళ్ళూ కనిపించారు. (వచ్చే సంచికలో ముగింపు)