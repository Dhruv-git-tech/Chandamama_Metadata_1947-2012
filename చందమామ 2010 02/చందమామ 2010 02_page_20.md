యుద్ధ కాండ - 14

విభీషణుడు వెళ్ళి పుష్పక విమానం తెచ్చి
రాముడి ముందుంచాడు. అది చాలా పెద్దది.
అందులో బంగారుతో చేసిన భాగాలున్నాయి.
వైడూర్య మణులతో చేసిన ఆసనాలున్నాయి.
దానికి బంగారు కమలాలూ, గజ్జెలూ,
ఘంటలూ ఉన్నాయి.

“విభీషణా, వానరులు మహత్తరమైన కార్యం సాధించారు. వారిని కానుకలతో సంతోషపెట్టు. అందువల్ల నీకు గొప్ప కీర్తి కలుగుతుంది,” అని చెప్పి రాముడు సీతా లక్ష్మణులతో సహా పుష్పకం ఎక్కాడు. అతను సుగ్రీవుడూ మొదలైన వారికీ, విభీషణుడికీ వీడ్కోలు చెప్పి, తాను అయోధ్యకు తిరిగి పోవటానికి వారి అనుమతి కోరాడు.

“మమ్మల్ని కూడా నీ వెంట తీసుకుపోతే

మేం నీ పట్టాభిషేకం చూసి ఆనందిస్తాం,”
అన్నారు వాళ్ళంతా. “అలా అయితే మరీ
సంతోషం,” అని రాముడు అందరినీ ఎక్కిం
చుకుని పుష్పకం ఆకాశంలోకి లేచింది. అంత
మంది ఎక్కినా విమానం ఇరుకనిపించలేదు.

విమానం పోతూ ఉంటే రాముడు సీతకు
రాక్షస వీరులు యుద్ధ భూమిలో చనిపో
యిన స్థలాలూ, సేతువూ, విభీషణుడు
తనను కలుసుకున్న చోటూ మొదలైనవి
చూపుతూ వచ్చాడు. కిష్కింధ కనుచూపు
మేర లోకి రాగానే సీత, తార మొదలైన
సుగ్రీవుడి భార్యలనూ, ఇతర వానర వీరుల
భార్యలనూ, తన వెంట తీసుకుపోవాలన్న
కోరికను వెల్లడించింది. రాముడు సరేనని
పుష్పకాన్ని కిష్కింధలో దింపి, సీత కోరికను