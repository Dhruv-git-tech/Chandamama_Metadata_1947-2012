డానికి ముందుకు వస్తారా?” అన్నాడు రామ శాస్త్రి.

రాక్షసుడు బాగా లోకువైపోయి, రామ శాస్త్రిని బతిమిలాడసాగాడు. రామశాస్త్రి వాడి చేతచాలాసేపు బతిమిలాడించుకుని, “అది అంత తేలిక కాదయ్యా! డబ్బు ఖర్చు చాలా ఉంటుంది. నువ్వేమో ఉండటానికి కనీసం చిన్న భవనం కూడా లేనివాడివి. నీ ఇల్లు ఈ మర్రిచెట్టేనంటే చూస్తూ చూస్తూ ఎవరు పిల్లని స్తారు?” అన్నాడు.

“బాబ్బాబు, అంతమాట అనకు, నాకు కాసింత సాయం చేసిపెట్టు. డబ్బుకోసం వెనకాడకు, పిల్లలను వెతకడానికి అయ్యే ఖర్చూ, నీకు బహుమతి కూడా ఇచ్చే భారం నాది! పెళ్ళి అయ్యాక, ఈ మర్రిచెట్టు వదిలి, పెద్ద భవనంలోకే పోతాను!” అని బ్రహ్మరాక్షసుడు బంగారు కాసులున్న కుండతెచ్చి రామ శాస్త్రికి ఇచ్చాడు.

రామశాస్త్రిసరేనన్నట్టు తల ఆడించి, “కాని ఒకషరతు, నేను పిల్లను మాట్లాడేదాకా నువ్వు ఎవ్వరికీ కనబడకు, పెళ్ళికొడుకు కాపురం

చెట్టుమీద అని తెలిస్తే వచ్చే సంబంధాలు వెనక్కు పోతాయి. నిన్ను చూసిన జనం నువ్వు బలహీనుడివని ప్రచారం చేసినా ఎవరూ పిల్లనియ్యటానికి రారు! కళ్ళ ముందు ఎంతో మేటి మనుషులుండగా పిల్లను తీసుకు పోయి సాదాసీదా బక్క బ్రహ్మరాక్షసుడికి ఇవ్వటం పరువు తక్కువ పని అంటారు!” అన్నాడు.

బ్రహ్మరాక్షసుడికి రామశాస్త్రి అన్న మాట నచ్చింది. తాను పెళ్ళి అయ్యేదాకా ఎవరి కంటా పడనని రామశాస్త్రికి వాడు మాట ఇచ్చాడు. వాణ్ణి అటు తరవాత ఆ చెట్టుమీద ఎవరూ చూడలేదు.

ఆ చెట్టుమీద ఒకప్పుడు బ్రహ్మరాక్షసుడు ఉండేవాడని ముసలివాళ్ళు చెబితే పడుచు వాళ్ళు హేళన చేస్తూ “మీవన్నీ వట్టి మూఢ నమ్మకాలు!” అనేవాళ్ళు. బ్రహ్మరాక్షసుడు ఇచ్చిన బంగారంతో రామశాస్త్రి తన ఇంటికి తిరిగి వెళ్ళి, అప్పులన్నీ తీర్చి, అల్లుళ్ళ గొంతెమ్మకోరికలన్నీ తీర్చి, మిగిలిన డబ్బుతో హాయిగా బతికాడు.