వారు శారీరకంగా నీకు హాని
కలిగించరు. రక్తం చిందిం
చడం మానవ చర్యగా ఇక్కడ
వర్గీకరించారు.... వారు
అలాంటి చర్యకు పాల్పడా
లని కోరుకోరు.”

“ప్రదర్శన అంటే నువ్వు
ఏమనుకుంటున్నావు?”
అడిగాను.

“అదంతా ఓ నటన.

నీటిలో ముంచి వేయడం ద్వారా
నిన్ను హతమార్చాలని వారు నీపై తీర్పు చెప్ప
వచ్చు. చావడానికి సహజమైన మార్గం.”

“చావడానికి అది సహజమైన మార్గం ఎలా అవుతుంది?”

“ఎందుకంటే మనం నీటినుంచే వచ్చాము.
నీటిలోనే మనం తప్పక చస్తాము”

“వాళ్ళు నిన్ను నీటిలోకి లాగేటప్పుడు నువ్వు
చేసిన నేరాన్ని తప్పక అంగీకరించు. అప్పుడు
వారు నిన్ను సముద్రంలో వదిలివేస్తారు..."

“అప్పుడు నువ్వు నన్ను కాపాడతావా?”

“కాపాడతాను. నేనిక్కడ ఉన్నట్లు నేలమీద ఉన్న ప్రాణులకు తెలీదు. జలమానవుల మద్దతు కూడా మనకుందని వారికి అస్సలు తెలీదు.”

“అదెలా జరుగుతుంది?”

“ఏమిటి?”

“జలమానవుల సహాయం. వారు మిత్ర
జాతిగా కనిపించడం లేదు!” వారి మధ్యే మేము
ఉన్నామనే విషయం మర్చిపోయి అరిచాను.

“జలమానవులు దేనికి బాగా విలువ ఇస్తారో తెలుసా, శివా”

“తెలీదు.. చెప్పు మరి.”

“రహస్యాలు.”

“హ్యూ?”

“ప్రపంచంలోని అన్ని రహస్యాలను వారు సేకరించారు. మానవుల నుండి, జంతువుల నుండి, పక్షుల నుండి సముద్రంలోకి వచ్చిన రహస్యాలు... ఎందుకంటే అంత్యదశలో ప్రతిదీ సముద్రం వద్దకే వస్తుంది మరి.”

“రహస్యాలతో... వారేం చేయబోతారు.”

“వాటిని భద్రపరుస్తారు.”

“అలా చేయడం వల్ల వారికి ఒరిగేదేమిటి?”
అర్థంకాక అడిగాను.

“వారికి సత్యం తెలుసు శివా. మానవులు కాలం వెనుకే పరుగెడుతున్నారన్నది నిజం. దాన్ని ఎప్పుడు చూస్తారో తెలియదు గానీ, మనల్ని దేవుడి నుండి వేరుచేస్తున్న అంతు చిక్కని విషయాన్ని శోధించడంలో వారు మునిగిపోయారు. సైన్స్, గణితం, సాహిత్యం, తత్వశాస్త్రం... ఇవన్నీ సత్యం కోసం జరుగుతున్న అన్వేషణలు కావా?”

నేను మౌనం వహించాను. ప్లాటో రూపాల సిద్ధాంతం గురించి నాకు గతంలో ఓమెన్ చెప్పిన విషయాలపైకి నా ఆలోచనలు మళ్ళాయి.

“తర్వాత?”

“తర్వాత వారు విశ్వానికి చెందిన కథలను