కోవచ్చునన్న విశ్వాసం కలిగి, కాషాయం విసర్జించి, మా ఊరికి బయలుదేరాను,” అన్నాడు.

ఇది విన్న శంకరుడు నిలువునా కుప్ప కూలిపోతూ, “స్వామీ! ఆరేళ్ళకాలంగా ధ్యానంలో వున్నారు. మరొక్క రోజంటే ఒక్క రోజు - ఆ ధ్యానం కొనసాగిస్తే, మీ సామ్మేం పోయేది? మీరు మాకు సర్వ సంపదలతో సుఖంగా బతికే వరం ఇస్తారన్న కొండంత ఆశతో, ఆ కారడవిలోని రాళ్ళ గుట్టదగ్గరకు వెళ్ళి చూసి మీరు కనిపించక పోయేసరికి నిరాశతో ఇలా తిరిగి వస్తున్నాను,” అన్నాడు.

శంకరుడి మాటలకు సన్యాసి కాళీ పాదుడు పెద్దగా నవ్వి, “శంకరా! కష్టేఫలీ అన్నారు పెద్దలు. బద్ధకపిశాచిని దూరంగా తరిమి, చేతనైన పనిలో కష్టించడమే, సుఖంగా బతికేందుకు మార్గం. మళ్ళీ ఏదో ఒకనాడు కలుసుకుందాం. ఇక్కడికి మా ఊరు చాలాదూరం. చీకటి పడక ముందే ఇల్లుచేరాలి,” అంటూ అక్కణ్ణించి కదిలాడు.

కాళీపాదుడు తన ఊరు చేరేసరికి బాగా చీకటిపడింది. అతడు ఉత్సాహంగా తన ఇంటిని సమీపించాడు.

ఆ సమయంలో తెరిచివున్న కిటికీలో నుంచి అతడి భార్య బాలామణి, పదేళ్ళ కూతురునూ, ఎనిమి దేళ్ళ కొడుకునూ కసు రుకుంటూ అంటున్న మాటలు అతడికి వినిపించినై:

“కట్టుకు పోగలిగినంత ఆస్తిపాస్తుల్ని, మీ తాత వదిలిపోయాడు; అయినా ఏం

లాభం! వాటిని కాపాడే నాథుడు లేడు. సరైన అదుపు లేక మీకు చదువులు అబ్బ డంలేదు. మరి ఐదారేళ్ళలో మీ పెళ్ళిళ్ళు.

ఇన్ని భారాలు నేను మోయగలనా! మీ నాన్న పెద్ద కిరాతకుడు! నేను గయ్యాలి నే కావచ్చు. కాని లోకంలో గయ్యాలి భార్యల భర్తలందరూ ఇల్లొదిలి సన్యాసుల్లో కలిసిపోతున్నారా? ఆ లెక్కన కోపదారులైన భర్తలున్న భార్య లందరూ ఏ సన్యాసుల్లో కలవడమో లేక ఏ నూతిలోనో దూకి చావడమో చేయక తుప్పదు. భీ!”

ఆ తర్వాత ఏదో కంచులోటా గోడకు రపీమంటూ కొట్టుకున్న పెద్ద శబ్దమైంది. కాళీపాదుడు వెనుదిరగబోయి ఒక క్షణం ఆగి, తర్వాత మూసివున్న తలుపు దగ్గరకు