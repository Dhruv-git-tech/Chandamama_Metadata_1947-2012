“డింగ్రీ?” రైలు
పట్టాల మీద నిలబడి
ఉన్న వ్యక్తిని పలకరిం
చాడు. “డింగ్రీ వైపు
పోవడానికి రైలు
ఉందా?” వచ్చీ రాని
హిందీలో అడిగాడు. ఆ
వ్యక్తి తల అడ్డంగా
ఊపాడు. “దయచేసి

చెప్పవా.. నేను అక్కడికి పోయి తీరాలి?” నిండా
సరకులతో కదలడానికి సిద్ధంగా ఉన్న ఓ పాత
గూడ్స్ రైలుకేసి ఆ వ్యక్తి చేయి చాపాడు. అమె
రికన్ దానివైపు ఎగాదిగా చూసి అప్పటికప్పుడు
ఓ నిర్ణయానికి వచ్చేసి మురికిగా ఉన్న ఓ పెట్టెలోకి
ఎక్కేశాడు. దుస్సాహసం చేసినందుకు మిల్లర్ను
తిట్టని వారు లేరు మరి.

* * *

డింగ్రీని తన గమ్యస్థానంగా అతడు తీసుకున్న
నిర్ణయం న్యాయబద్దమైనదే. అది ధరసన ప్రాంతా
నికి దగ్గరి స్టేషన్. సర్వశక్తులూ ఒడ్డి అతడు అక్క
డకు రావడానికి ఓ కారణముంది.

యుక్తవయసులో ఉన్నప్పటికీ, వెబ్ మిల్లర్ కు
తన జీవితాన్ని ఎలా గడపాలనే విషయంలో
ఎలాంటి సందేహాలూ లేవు. అతడు ప్రపంచాన్ని
చుట్టి రావాలనుకున్నాడు. సుదూర ప్రాంతాలలో
జరుగుతున్న ప్రతి ముఖ్యమైన ఘటనపైనా
రాయాలని అతడు అనుకున్నాడు. తాను విన్నదీ,
చూసిందీ, ప్రపంచమంతా చూడగలిగే విధంగా
రాయాలని అతడి కోరిక.

ఇప్పుడతడు భారత్‌లోనే ఉన్నాడు. భారతీ
యులు సత్యాగ్రహం అని పిలుస్తున్న దానిని
ఆచరణలోనే చూడాలని అతడు ఆత్రుతపడు

తున్నాడు. మొదట్లో అతడు దానిని సరిగా ఉచ్చ
రించలేకపోయాడు కూడా. ఈ ఆలోచన మొట్ట
మొదటిగా ఎంకె గాంధీ అని పిలువబడే వ్యక్తికి
వచ్చింది. మొదట్లో ఆ పదం ఎంత వింతగా
కనిపించిందంటే, ఆ పేరు వినగానే అందరూ
పగలబడి నవ్వడం మొదలెట్టేవారు.

అహింసా పోరాటం లేదా ఉప్పు చట్టాలకు
వ్యతిరేకంగా నిలబడటం అనేదాన్ని ప్రభుత్వానికి
వ్యతిరేకంగా నిఖార్సయిన ఆయుధంగా ఎక్కు
పెట్టవచ్చనే విషయంపై మిల్లర్‌కు అంత నమ్మకం
లేదు. మనం సులభంగా పోరాటం చేయగల
స్థితిలో ఉన్నప్పుడు చావుదెబ్బలు తినటానికి
ఎవరయినా ఎందుకు సమ్మతిస్తారు? తిరగబ
డటం ప్రతి మనిషికి సహజంగా ఉండే ప్రతి
స్పందనే కదా.

అయితే ఇది నిజంగా అసంబద్ధమైన ఆలో
చనే అయితే, పలువురు భారతీయులు దానికి
అనుకూలంగా ఎందుకు ఉంటున్నారు? భార
తీయ నేతలు కూడా దాన్నే ఎందుకు చేపడు
తున్నారు? పైగా, భూమ్మీద ఈ గాంధీ అనబడే
వ్యక్తి ఎవరు?

* * *

మేనెల 21, 1930, ధరశన, బాంబే ప్రెసిడెన్సీ.