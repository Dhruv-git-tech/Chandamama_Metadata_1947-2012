కాలశంబర మాంత్రికుడు అసంతృప్తితో తల పక్కకు తిప్పుకుని, “ఇప్పుడు ఎవరి ప్రయోజనం వాళ్ళు చూసుకోవటం ప్రారం భిస్తే మొదటికే ముప్పు వస్తుంది. నా తండ్రిని క్రూరాతి క్రూరంగా తల నరికి చంపిన మహా కలి రాక్షసుణ్ణి హతమార్చితే నా పగ తీరినట్టే! కాని, అంతమాత్రాన కలగబోయే మేలేముం టుంది? వాడి అనుచరుల్లో మరొకడు పాతాళ దుర్గాన్ని ఆశ్రయంగా పెట్టుకుని, మహాక లిని మించిన ఘోర కార్యాలు చేయవచ్చు. కనక, ముందీ రాక్షసాధము లందర్నీ యమ పురికి పంపితే, ఆ తరవాత రాజకుమారి కాంతిసేనా, మంత్రికొడుకు శశికాంతుడూ అందరి రక్షణా చూడవచ్చు,” అన్నాడు.

ఇంతలో కింద పాతాళదుర్గం వైపు నుంచి భయంకరమైన ధ్వని వినబడింది. మాంత్రికుడూ అతడి అనుచరులూ ముందుకు

పరిగెత్తి కిందికి చూశారు. పాతాళదుర్గంలోని ఒక భాగం నీటి తాకిడికి పునాదులతో కూడా కదిలి నీట పడిపోయింది. అప్పటి వరకూ దాని మీద నిలబడి ఉన్న రాక్షసులు హాహా కారాలు చేస్తూ నీళ్ళల్లో పడి ఈదుతూ, రొప్పుతూ రోజుతూ మాంత్రికుడున్న కొండ వైపుకు ఈదుకు రావటం కనబడింది.

కాలశంబరుడు మంత్రదండం పైకెత్తి, “భద్రా! ధూమకా! నా మాట వినండి. శశి కాంతుడూ, రాకుమారి క్షేమంగా ఉన్నారని నమ్మండి,” అంటూ మంత్రదండాన్ని వాళ్ళ ముందుకు చాచి, “ఇదుగో, ఆ చెట్టు కింద కనబడుతున్నారు గదా? ఆ పక్కన ఉన్నవాడు కుంభీరుడు!” అంటూ వాళ్ళు అట్టు వైపు దృష్టి తిప్పక ముందే మంత్రదండాన్ని పైకెత్తి పట్టుకుని, “భద్రా! చెట్లకొమ్మల్లోదాచి ఉంచిన రాకాసి వడిశెలలను, రాక్షసుల మీద ప్రయో