# రాజస్థాన్ జానపదకథ

## మాన సాక్షి

ఓపర్యాయం తుకారాం నుంచి షేర్ సింగ్ పెద్ద మొత్తంలో డబ్బు అప్పుగా తీసుకున్నాడు. వారాలు గడిచిపోతున్నప్పటికీ షేర్ సింగ్ బాకీ తీర్చడంలేదు. దీంతో షేర్ సింగ్ ఇంటికి వెళ్లి తనకు బాకీపడిన డబ్బు విషయం అతడికి గుర్తు చేయాలని తుకారాం నిర్ణయించుకున్నాడు.

షేర్ సింగ్ ఇంట్లోకి అడుగుపెట్టగానే, అప్పటికే ఎవరో అతిథులు అక్కడికి వచ్చి ఉండటం తుకారాం గమనించాడు. కాస్త సందేహపడి నప్పటికీ బాకీ విషయమై షేర్ సింగ్ను కదపాలని తుకారం భావించాడు. అయితే తుకారాంని చూడగానే షేర్ సింగ్ ముఖం నల్లబడింది.

“నీకేం కావాలి? నేను అతిథులను సేవిస్తున్న విషయం కనబడలేదా?” కసురుకున్నాడు.

“నా బాకీ గురించి నీకు గుర్తు చేద్దామనే వచ్చాను. వీలైనంత త్వరలో చెల్లించు” తుకారాం చెప్పాడు.

షేర్ సింగ్ ఆ వారమే బాకీ మొత్తం చెల్లించ డానికి అంగీకరించాడు. కాని అతిథుల ముందు తుకారాం బాకీ విషయం ప్రస్తావించడంతో షేర్ సింగ్ చిరాకుపడ్డాడు. తనకు అవమానం జరిగిందని తలిచాడు.

“ఈసారి తుకారాం పని పడతాను” అను కుంటూ షేర్ సింగ్ పళ్లు కొరికాడు.

నిజం చెప్పాలంటే తాను తీసుకున్న అప్పును చెల్లించే ఉద్దేశం షేర్ సింగ్కు లేనే లేదు. పైగా తుకారాంపైపగతీర్చుకోవడానికి దీన్ని ఓ సాకుగా తీసుకున్నాడు.

షేర్ సింగ్ ఎదురుచూస్తున్న తరుణం రానే వచ్చింది. జనసంచారం లేని రహదారిలో ఓ రోజు అతడికి తుకారాం ఎదురు వచ్చాడు. తుకా రాంను చూడగానే కత్తి దూసి అతడి ముందు ఆడించాడు.

“నా అతిథుల ముందు నన్ను అవమాని స్తావా, ఎంత సాహసం నీకు?” గద్దించాడు షేర్ సింగ్.

కత్తి దూసిన షేర్ సింగ్ను చూసి ఒక్కసారిగా వణికిపోయిన తుకారం తేరుకుని అడిగాడు?

“బాకీపడిన మొత్తాన్ని నీకు గుర్తు చేశాను తప్ప నేనేమీ అనలేదే. నా బాకీని ఎప్పుడు చెల్లించ బోతున్నావు?”