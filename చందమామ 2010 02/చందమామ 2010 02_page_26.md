మిత్రభేదం - 3

దమనకం చెప్పిన నక్క కథ విని సింహరాజు పింగళకం, “కాని మన పరివారమంతా భీతి చెంది అరణ్యం నుండి పారిపోవాలని అను కుంటున్నారు,” అన్నది.

“స్వామీ, అది వారి తప్పకాదు. రాజును బట్టే ప్రజలు మీరు ధైర్యం వహించి ఇక్కడే ఉన్నట్లయితే నేను వెళ్లి, ఆ భయంకరమైన రంకె వేసిన ప్రాణి స్వభావం తెలుసుకుని వస్తాను. ఆ తరవాత తమ చిత్తం” అన్నది దమనకం.

‘వెళ్లి కనుక్కుని రా. అయితే నీకు అక్కడికి వెళ్లే ధైర్యం ఉన్నదా? దాని రంకె వింటే నీ పై ప్రాణం పైనే పోవచ్చు” అని పింగళకం అడిగింది.

“యజమాని ఆనతిస్తే మంచి సేవకుడైన వాడు సంశయిస్తాడా? సముద్రాలలో దూకు తాడు, అగ్నిలో చొరబడతాడు!” అన్నది

దమనకం. “అయితే వెళ్లిరా! శుభమస్తు!” అన్నది పింగళకం. దమనకం సింహానికి నమస్కరించి, రంకె వినిపించిన యమునా నది దిక్కుగా బయలుదేరింది.

పింగళకం ఇలా ఆలోచించింది: ‘నేను నా భయాన్ని వీడికి తెలియనివ్వడం పొరపాటయిందా? వీడు వెళ్లి ఆ భయంకర మృగాన్ని తెచ్చి, మోసంతో నన్ను చంపించడు గద? ఆశ్రయం లభించని సేవకులు ఎంత పని అయినా చేస్తారు. నేను మరెక్కడయినా వేచి ఉంటాను.’

ఇలా అనుకున్నదే తడవుగా పింగళకం అక్కడే ఆత్మరక్షణకు అనువైన చోటు చూసు కుని కుదురుగా కూర్చుని, ‘నమ్మిన బలవం తుడు బలహీనుడి చేతిలో కూడా ఓడుతాడు; జాగ్రత్తగల బలహీనుడు బలవంతుడికి కూడా లొంగడు’ అనుకున్నది.