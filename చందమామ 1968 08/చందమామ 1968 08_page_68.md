ఆమెకు భయమూ, సిగ్గూ కలిగాయి. ఆమె పార్వతిదేవి చెప్పిన మాట పూర్తిగా మరిచి పోయి, ఎవరో తన కన్యాత్వం భంగం చేశారని, తనకూ, తన తండ్రి వంశానికి అపకిర్తి వచ్చించనీ దిగులుపడి, పెద్దగా ఏడవసాగింది.

చెలికత్తెలందరూ నిద్రలేచి ఆమె చుట్టూ మూగారు. చిత్రరేఖ ఆమె పక్కనే కూర్చుని, ఆమె తలను తన రొమ్ముకు అదుముకుని, “చెరీ, భయపడకు. ఎందు కేడుస్తున్నావు? నీ మననును కష్టపెట్ట సాహసించే వాళ్ళెవరు? నీ తండ్రి బాణుడు కాదా!” అంటూ కన్నీరు తుడిచి ఓదార్చింది.

ఉష తనకు వచ్చిన కల చెప్పి, అది కల అనటాచికి వీల్లెదనీ, తనకు తీరని కళంకం చుట్టుకున్నదనీ, తాను కులటనై పొయాననీ ఆన్నది. అప్పుడు చిత్రరేఖ ఉషకు పార్వతి చెప్పిన మాటలు జ్ఞాపకం చేసి, “ఆవాళ వైశాఖ శుద్దద్వాదశి. ఈ రాత్రి నీకు కలలో కనిపించినవాడే నీకు భర్త అవుతాడని దేవి చెప్పలేదా? నంతోషించక దిగులు పడతావేమిటి?” అన్నది.

వెంటనే ఉష ముఖం మబ్బు తొలగిన చంద్రుడిలాగయింది. “చిత్రరేఖా, నా దిగు లంశా ఒక్క కణంలో పోగొట్టేశావు.

నా అదృష్టంపండే ఉపాయంకూడా నువే చెయ్యి. వర్ణించలేను గాని, అతని అకారం కళ్ళకు కట్టినట్టే ఉంది. అతన్ని నువే వెతకాలి. నా భాగ్యమంతా నీ చేతిలోనే ఉన్నది,” అన్నది.

“దానికేం? నే నున్నదే నిన్ను నుఖ పెట్టటానికి కద. అతన్ని తీసుకు రావటం ఒక సమస్య కాదు. ముందు అత నెవరై నదీ తెలియాలి. అది తెలుసుకోవటానికి సాధన మేమిటా అవి ఆలోచిస్తున్నాను. నువేమో అతన్ని వర్ణించలేనంటున్నావు. నేనేమో అతన్ని చూడక పోతిని,” అన్నది చిత్రరేఖ.