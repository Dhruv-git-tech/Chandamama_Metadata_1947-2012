# అరణ్యపురాణం

## 27

ఈ శునకాలను గురించి ఆకేలాకు కొంత తెలుసును. అతను మౌగ్గీతో రహస్యంగా, “ఒంటరిగా చావటం కంటె మందలో చావటం మేలు. ఇది నా ఆఖరు వేట—మంచి వేట. కాని మనిషి ప్రమాణాన్ని బట్టి నీకింకా చాలా ఆయు స్సు ఉన్నది. ఉత్తరంగా వెళ్ళి, సుఖంగా పడుకో. శునకులు వెళ్ళాక ఎవరైనా మిగిలితే, యుద్ధవివరాలు తెలుసుకోవచ్చు,” అన్నాడు.

“ఓహో, నేను వెళ్ళి బురదగుంటల్లో చేపలు పట్టి, చెట్ల మీద నిద్రపోవాలేం? కాయథు కొరుక్కుతినటానికి మర్కటుల సహాయం కూడా తీసుకోవాలా? మంద మాత్రం పోరాటం సాగిస్తుందేం?” అన్నాడు మౌగ్గీ రోషంగా.

“చావుతో పోరాటమే. ఎర్రకుక్కల సంగతి నీకేం తెలుసు? నే చెప్పేది విను.

చారలవాడు సైతం—” అని ఆకేలా ప్రారంభించాడు.

“ఆహాహ! నేను ఒక చారలవాణ్ణి చంపాను. షీర్షాన్ అయితే ఎర్రకుక్కలు మూడామడల దూరాన ఉండగానే తోక ముడిచి పారిపోయేవాడు. విను. ఒక తోడే లయ్య ఉండేవాడు. ఆయన నా తండ్రి. ఒక తోడేలమ్మ ఉండేది—నా తల్లి. ఇంకో ముసలి తోడేలు నాకు తల్లి తండ్రి కూడానూ. ఆయన ఇప్పుడు పండిపోయాడు. కనక నేను చెప్పే దేమిటంటే—కుక్కల తండా ఇక్కడికి పచ్చే పక్షంలో వేటలో మందతో బాలే నేనూనూ. నా కత్తి కూడా ఓ తోడేలుకోరే!” అన్నాడు మౌగ్గీ.

“తోడేలు భాష మాట్లాడే మనిషి, నీకు కుక్కలతండా సంగతి తెలీదు. నేనైనా పగ తీర్చుకోవటానికి పోరాడతాను గాని, ప్రాణా