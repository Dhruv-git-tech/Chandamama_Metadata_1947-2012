బయటపడనీయకుండా కాపాడుకోవడానికి కొందరు మితిమించిన జాగ్రత్తలు తీసు కుంటూ ఉంటారు. సామాన్యులకూ ఉన్నత స్థితిలో ఉన్నవారి విషయంలో ఇది మరింత ఎక్కువగా కనిపిస్తుంది. ఇందుకు ఉదాహరణగా తాను ఒక దొంగ చేతులలో మోసపోయిన సంగతి బయటపడకూడదన్న తప నతో, ఆ దొంగ పట్ల చెప్పవలసిన తీర్పునే మార్చి చెప్పిన రాజు సునీలుడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:

దయానందముని గురుకులంలో విద్యన భ్యసిస్తూన్న రాజు సుధీరవర్మకుమారుడు సునీలుడు త్వరితగతిలో సకల విద్యలలోనూ ఆరితేరాడు. దయానందముని ఒకనాడు సునీలుణ్ణిచేరబిలిచి, “విద్యార్జనపట్ల నువ్వు చూపిన ఆసక్తి, చేసిన నిర్విరామ కృషి కడు

ప్రశంసనీయం. ఈనాటితో నీ విద్యాభ్యాసం పూర్తవుతున్నది. మానవులుగా జన్మించిన ప్రతి ఒక్కరికీ విద్యనయనద్వయం వంటిది. రాజ్యపాలనలో నీకిది మరింత ఉపయోగ కుంగగా ఉండగలదు. అధికారంలో వున్నవారు వివేకంతో తీసుకునే నిర్ణయాల ద్వారా లబ్ధి పొందేవారు ఎక్కువగా ఉంటారుగనక, పాల కులకు విద్య మరింత ఉపకారి కాగలదు. మరొక్క విషయం. సకల విద్యలపరమార్థమే కాదు; మానవ జన్మపరమార్థమే పరోపకారం అన్న పరమ సత్యం నువ్వు కలలో కూడా మరిచిపోకూడదు. అదే నువ్వు నాకిచ్చే నిజ మైన గురుదక్షిణ కాగలదు,” అని ఆశీర్వ దించాడు.

సునీలుడు గురువుకు భక్తితో నమస్క రించి, గురుకులాశ్రమ అభివృద్ధి కోసం, తండ్రి పంపిన కానుకలను ఆయనకు సమ ర్పించి, భటులతో కలిసి రాజధానికి బయలు దేరాడు.

షోడశ కళలతో శోభిల్లుతూన్న నిండు చంద్రుడిలా విద్యాశోభతో తిరిగి వచ్చిన కుమారుణ్ణిచూసి, రాజు సుధీరవర్మపరమా నందం చెందాడు. మంత్రులనూ, రాజగురు వునూ సంప్రదించి, ఒక శుభముహూర్తాన సునీలుడికి ఘనంగా రాజ్య పట్టాభిషేకం చేశాడు.

సునీలుడు తండ్రిని మించిన తనయు డిలా ప్రజారంజకంగా రాజ్యపాలన చేయ సాగాడు. గురుకులం నుంచి బయలుదేరి నప్పుడు గురువు చెప్పిన మాటలు ఆయన మనసులో నిరంతరం మారుమోగసాగాయి.