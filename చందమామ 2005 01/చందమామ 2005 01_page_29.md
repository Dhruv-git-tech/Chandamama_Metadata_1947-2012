# చందమామ కబుర్లు

## గిన్నిస్ బుక్ రికార్డు కోసం!

చైనావాళ్ళు పాముల్నీ, కప్పల్నీ హాయిగా తినేస్తారన్న సంగతి అందరికీతెలిసనదే. చెన్నయ్ సమీపంలోని తాంబరంలో వుంటూన్న సి. మనోహర్ అనే ఇరవై ఆరేళ్ళ యువకుడు 10 సెం.మీ. పాడవు గల 200 వానపాముల్ని 30 సెకనులలో మింగేశాడు.

ఎందుకనుకున్నారు? గిన్నిస్ బుక్ ఆఫ్ రికార్డ్స్ లో స్థానం సంపాయించడం కోసమే! గత మూడేళ్ళలో పురుగుల్ని గాని, వానపాముల్ని గానీ అసలు ముట్టుకోలేదుంటాడతడు. మరి అంతకు క్రితం బహుశా రోజువారీ ఆహారం ఇవే నేమో! త్రాచుపాములతో సహా చిన్న చిన్న పాముల్ని తన ముక్కులోకి వదిలి, నోటిగుండా వెలుపలికి తీస్తూ చూపరులకు వినోదం కలిగించే సి. మనోహర్ను అక్కడివారు 'పాముల మనోహర్' అని పిలవడంలో ఆశ్చర్యం లేదుకదా!

## కొండ కనుమలను దాటుతూన్న తపాలా సంచులు!

చీనా-భారత్ సరిహద్దులో సముద్ర మట్టానికి 14,500 అడుగుల ఎత్తులో వుంది నాథూలా కొండకనుమ. సాధారణంగా ఎప్పుడుగాని దీనినెవరూ దాటి వెళ్ళరు. అయితే, దీనికొక మినహాయింపు ఉంది. మిస్టర్ ఈ అనే ఒక చీనా పోస్ట్‌మేన్ ప్రతి ఆదివారం తపాలా సంచీని తెచ్చి, భారత సరిహద్దులో పడేసి మూడు నిమిషాలలో తిరిగి వెళతాడు. అదే విధంగా గురువారాలలో మిస్టర్ బహదూర్ సింగ్ అనే భారతీయ తపాలా శాఖ ఉద్యోగి చైనా సరి హద్దులో అడుగుపెట్టి తపాలా సంచీని పడేసి మూడు నిమిషాలలో తిరిగి వచ్చేస్తాడు. ఇద్దరి వద్దా విదేశ సరిహద్దులో అడుగుపెట్టడానికి కావలసిన 'వీసా'లు లేవు. అయినా తమ ఉద్యోగ బాధ్యతలను నియమ బద్ధంగా నిర్వహిస్తున్నారు.