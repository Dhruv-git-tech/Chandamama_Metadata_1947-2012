హనుమంతుడు శరీరం పెంచి సింహనాదం చేసి ఛెంగున ఎగిరాడు.

కాలుతున్న తోకను గిరగిరా తిప్పుతూ, సౌధాల మీంచి దూకుతూ, లంకాపట్టణాన్ని అగ్నికి ఆహుతి చేశాడు. అతనికి అగ్నిచల్లగా తోచింది ఆర్పడానికి వీలు కాకుండా లంకా దహనం జరిగింది. రావణుడి అంతఃపుర సౌధాలు కాలిపోయాయి. మంటల్లో చాలా మంది రాక్షసులు చచ్చారు. విభీషణుడి మందిరం మాత్రం చెక్కుచెదరలేదు.

హనుమంతుడు అశోకవనంలో సీత క్షేమంగా ఉండడం చూసి, రివ్వున ఎగిరి సముద్రంలో తోకను ముంచి మంటలార్పు కొని, చూడామణిని పట్టుకొని రాముడి ముందు వాలాడు.

రాముడు చూడామణిని చూసి, సీతను చూసినట్లుగా గుండెలకు హత్తుకొన్నాడు.

హనుమంతుడు అంతా చెప్పాడు.

రాముడు హనుమను ఆలింగనం చేసు కొని, “హనుమా! చూసి రమ్మంటే కాల్చి మచ్చామన్నమాట! నీమంటిమాడు అండఉండగా, నేను సాధించ లేనిదంటూ ఉండదు. సీతకూ,

నాకూ సంధానకర్షపై, ఆనందం చేకూర్చిన నీవు బుద్ధిమంతుడవు, ఆనంద సంధాతవు, కీర్తి మంతుడవు ఔతావు!” అన్నాడు.

రాముడు కోదండాన్ని ఎత్తిపట్టుకొని, సీత చెప్పినట్టుగా రావణసంహారానికి దీక్షా కంకణం కట్టుకున్నాడు.

విభీషణుడు రావణుడికి సవతి తమ్ముడు, రాముడితో వైరం పెట్టుకోవద్దనీ, సీతను సగౌరవంగా తీసుకెళ్ళి, రాముడికి అప్పగించి, లంకానగరాన్నీ, లంకావాసుల్నీ కాపాడమనీ చెప్పాడు.

“నీ ఒక్కడిపట్టుదల, మూర్ఖతవల్ల రాక్షస కులానికే ముప్పుతేవడం అన్యాయం!” అని విభీషణుడు చెప్పిన దానికి, రావణుడు మండిపడి, “ఓరీ, పిరికిపందా! నువ్వు రాక్షస కులంలో తప్పపుట్టావు! శూర్పణఖకు చేసిన పరాభవం రాక్షస జాతికంతటికీ పరాభవం అని తెలుసుకో! నువ్వు కులద్రోహివి! వెంటనే లంక వదలి వెళ్ళిపో! మళ్ళీ కనిపించావో, నిన్నుచిత్రవధ చేస్తాను!” అన్నాడు.

విభీషణుడు తన అనుచరులతో లంక వదిలి పెట్టాడు.