వెంటనే జలపిశాచం అతణ్ణి నీటి అడు
గున వున్న తన ఇంటికి తీసుకుపోయి, అతిథి
మర్యాదలు చేసి, ఉచితాసనంమీద కూర్చు
బెట్టి, తాను అతడి పాదాల దగ్గిరకూర్చున్నది.

మహాశాసనుడు తాను గురువుల నుంచి
విన్నదీ, స్వానుభవం ద్వారా తెలుసుకున్నదీ
అయినపరమజ్ఞానాన్ని గురించి జలపిశాచికి
చెప్పాడు. వెంటనే జలపిశాచం బోయవాడి
రూపం విడిచి, తననిజరూపంతో, “మహాత్మా
నువ్వు మహాజ్ఞానివి. నీ తమ్ములలో ఒకరిని
నీకు ఇవ్వదలిచాను. ఇద్దరిలో ఎవరుకావాలో
కోరుకో,” అన్నది. “అయితే, ఆదిత్యుణ్ణి
ఇవ్వు,” అన్నాడు మహాశాసనుడు.

“పెద్దవాణ్ణి వదిలి, చిన్నవాణ్ణి కోరడం
ధర్మం అవుతుందా?” అన్నది జలపిశాచి.

“ఇందులో ధర్మం కానిదేం లేదు. నా
తల్లికినేను మిగిలివుండగా, నా పినతల్లికి తన
కొడుకైనాదిత్యుడు ఉండాలి కదా? ఆదిత్యుడి
కోసమే, ఆమె నా తండ్రిని రాజ్యం కోరింది.
వా తండ్రి ఆజ్ఞపై మేము అడవులకు
బయలుదేరాం. సోదరప్రేమ చేత ఆదిత్యుడు
మా వెంట వచ్చాడు. పెద్దవాళ్ళమైన మేము

తిరిగి నగరానికి వెళ్ళిన్నుడు ఆదిత్యుడెక్కడ?
అని ప్రజలు అడిగితే, అతణ్ణి జలపిశాచి
మింగి వేసిందని చెప్పడం, ఏరకం న్యాయం
అవుతుంది?” అని మహాశాసనుడు, జల
పిశా చిని ఎదురు ప్రశ్నించాడు.

అప్పుడు జలపిశాచి, మహాశాసనుడి
కాళ్ళకు నమస్కరించి, “నీ అంత గొప్ప
జ్ఞానసముద్రుణ్ణి నేనింతవరకూ చూడలేదు.
నీ తమ్ములిద్దరికీ స్వేచ్ఛ ఇస్తున్నాను. ఈ
అరణ్యంలో వున్నంత కాలం నాకు అతిథు
లుగా వుండండి,” అన్నది.

మహాశాసనుడూ, తమ్ములూ జలపిశాచికి
అతిథులుగా వుండిపోయారు. కొంత కాలా
నికి వాళ్ళ తండ్రి బ్రహ్మదత్తుడు చనిపోయి
నట్టు తెలిసి, మహాశాసనుడు తమ్ములతో,
జలపిశాచితో కాశీరాజ్యానికి వెళ్ళాడు.

మహాశాసనుడికి రాజ్యాభిషేకం జరిగింది.
అతడు సోమదత్తుణ్ణి తన ప్రతినిధిగానూ,
ఆదిత్యుణ్ణి సేనాధిపతిగాను నియమించాడు.
తనకు మేలుచేసిన జలపిశాచికి విడిది
ఏర్పాటు చేసి, దాని అమసరాలు గమనిస్తూం
డేందుకు నౌకర్లను నియమించాడు.