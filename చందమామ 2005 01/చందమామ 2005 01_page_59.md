దుగ్గిశెట్టి

పూర్వం దామరమడుగు అనే గ్రామంలో ఎక్కువమంది ధనవంతులు ఉండేవారు. అదే గ్రామంలో దుగ్గిశెట్టి అనే వ్యాపారి, తన ఇద్దరు కొడుకులతో చిన్న వ్యాపారం చేస్తూ జీవించేవాడు.

దుగ్గిశెట్టి ఒకప్పుడు బాగా ఉన్నవాడే, కాని వ్యాపారంలో అపారంగా నష్టపోయి, ఒక పెద్ద ఇల్లు తప్ప మిగిలిన ఆస్తి అంతా పోగొట్టుకు న్నాడు. అయినా చిన్న ఎత్తున మళ్లీ వ్యాపారం ప్రారంభించాడు. ముసలితనం ముంచు కొచ్చినా, పూర్వపు స్థితికి తిరిగి చేరుకోవాలన్న ఆశ దుగ్గిశెట్టికి పోలేదు.

ధనిక గ్రామం కావటంచేత దామర మడు గుకు అప్పుడప్పుడూ బందిపోటు బెడద ఉండేది. అలా ఒకసారి బందిపోటు వస్తు న్నట్టు తెలిసి అందరూ గ్రామం ఖాళీ చేశారు. దుగ్గిశెట్టి మటుకు తన కొడుకులతో, “నేను మీతోపాటు రాలేదు. రెండు రోజుల పాటు ఇక్కడే తలదాచుకుంటాను. మన పెరట్లో

గడ్డవామి మధ్య కాస్త చోటుచేసి, నాకు కూడూ, నీరూ పెట్టివెళ్లండి,” అన్నాడు.

దుగ్గిశెట్టిని కొడుకులు గడ్డివామిలో ఉపాయంగా దాచి వెళ్లిపోయారు.

బందిపోటు దొంగలు గ్రామానికి రానే వచ్చారు. తన అనుచరులు ధనంకోసం ఇల్లిల్లూ గాలిస్తూ ఉంటే, వారి నాయకుడు గుర్రంమీద వీధి వెంబడి వచ్చాడు. దొంగలు ఊళ్లమీద పడి దోచుకున్నదంతా రెండు సంచులలో గుర్రానికి అటూ ఇటూ వెళ్లాడు తున్నది. లంకంత ఇల్లూ, పెరడూ దొంగల నాయకుడి దృష్టిని ఆకర్షించాయి. ఆ ఇల్లూ, పెరడూ దుగ్గిశెట్టివే.

దొంగల నాయకుడు తన పెరట్లోకి గుర్రం మీద రావటం చూడగానే దుగ్గిశెట్టికి ప్రాణం కడబట్టినట్టయింది.

దొంగల నాయకుడు తన గుర్రాన్ని గడ్డి వామి పక్కన ఒక రాతికి కట్టేసి, ఇంట్లో ఏమైనా దొరుకుతుందేమో చూడటానికి లోపలికి