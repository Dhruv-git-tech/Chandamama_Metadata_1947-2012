దొంగకు క్షమాభిక్ష పెట్టాడన్న విషయం తేట తెల్లంకదా? పదిమందిలో అవహేళనకు గుర వుతామన్న అనుమానంతో రాజు తననే మోస గించిన దొంగను క్షమించడం న్యాయం, ధర్మం అనిపించుకుంటుందా? ఇందువల్ల రాజ్యంలో నేరాలు పెరిగే అపాయం లేదా? ఈ సందేహాలకు సమాధానం తెలిసి కూడా చెప్పకపోయావో నీతల పగిలిపోతుంది,” అన్నాడు.

దానికి విక్రమార్కుడు, “తప్పుచేసినవాడు శిక్ష అనుభవించి తీరాలన్నదాంట్లో ఎలాంటి సందేహానికీ తావులేదు. అయితే, శిక్షల ఉద్దేశం దోషిలో పరివర్తన తీసుకురావడం అన్న సత్యం మరిచి పోకూడదు. చెరసాలకు వచ్చిన రాజును గుర్తించగానే దొంగలో పరిపర్యన ప్రారుణుయిందుని తెలుస్తూనే ఉన్నది. దొంగతనం చేసినప్పటికీ వాడు చెప్పినవన్నీ నిజాలేననీ, చేసిన తప్పులకు పశ్చాత్తాపం చెందుతున్నాడనీ రాజు గ్రహించాడు. వాడికి మంచి మార్గం చూపాడు. నేర ప్రవృత్తి ప్రబల డానికి గల మూలకారణాలను అన్వేషించి, వాటిని రూపుమాపడమే సరైన నేరనిరోధక

మార్గం అన్న సత్యం గ్రహించి, దానిని ఆచర ణలో చూపిన ఆదర్శ పాలకుడు రాజు సునీలుడు. ఇక, రాజు సునీలుడు తాను మోసపోయిన సంగతి బయటపెట్టవద్దని దొంగను కోరినందుకు కారణం - తను పదిమందిలో అవహేళనకూ, అవమానానికీ గురవుతానన్న అనుమానంతో కాదు. పరో పకారం గురించి గురువు చెప్పిన మాటలను తు.చ. తప్పకుండా తాను పాటించడమే గాక, తన ప్రజలు కూడా పాటించేలా చేయాలన్నది ఆయన ఆశయం. అలాంటప్పుడు రాజం తటివాడు ఉపకారం చేయబోయి మోసానికి గురయ్యాడన్న విషయం బయట పడితే, సామాన్య ప్రజలలో ఉన్న ఉపకార బుద్ధి సైతం నోంచి పోవచ్చు. అలాంటిస్థితి రాకూడ దన్న ఉదాత్త ఆశయంతోనే ఆ విషయం బయటపెట్టవద్దని రాజు దొంగను ఆదేశిం చాడు!” అన్నాడు.

రాజుకు ఈ విధంగా మౌనభంగం కలగ గానే, బేతాళుడు శవంలో సహా మాయమై, తిరిగి చెట్టెక్కాడు. – (కల్పితం)

[ఆధారం : ‘మంజుభారతి’ రచన]