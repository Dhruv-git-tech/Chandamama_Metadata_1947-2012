# విజ్ఞానం .... వినోదం .... వికాసం ....

## విజ్ఞాన వీచికలు :

ఉప్పు
ఎందుకు
తీసుకోవాలి?

చిటికెడు ఉప్పువేస్తే చాలు; వంటకు అద్భుతమైన రుచివస్తుంది. ఉప్పులేని కూర ఎవరికీ రుచించదు. అందుకే మన వంటల్లో ఉప్పుకు ముఖ్యమైన స్థానం ఉన్నది. వంటలకు రుచి, వాసనలతో పాటు, నిలువ వుండే గుణాన్ని కూడా పెంచుతుంది ఉప్పు. రుచుల న్నిటిలోకీ, ఉప్పు, తీపీ ముఖ్యమైనవి. అందుకే మామూలుగా వీటిని అందరూ ఇష్టపడతారు.

పెద్ద పెద్ద పాత్రలలో సముద్రజలాలను ఆవిర య్యేలా చేసి, చైనా దేశ్థులు ఉప్పును మొట్టమొదట తయారు చేశారు. రాతి ఉప్పు, సముద్రం ఉప్పుకన్నా భిన్నమైనది.

మానవ శరీరంలో సుమారుగా నాలుగు ఔన్సుల ఉప్పు ఉంటుంది. మన శరీరంలో చాలినంత ఉప్పు లేకపోతే, కండరాలు సంకోచించవు; రక్తప్రసరణ సక్రమంగా జరగదు; గుండె సరిగ్గా కొట్టుకోదు. అయితే మన శరీరానికి ఎంత ఉప్పు కావాలి? ఎంత అయితే ఎక్కువ? అని శాస్త్రవేత్తలు ఇదమిత్థంగా చెప్పలేకపోతున్నారు. ఆరోగ్యానికి చాలా అవసరం గనక ఉప్పు తీసుకోవాలి. అయితే, మితిమించి తీసుకోకుండా జాగ్రత్తపడాలి.

## మన పరిసరాలు :

### ప్రకృతిసిద్ధమైన ఆహారం

రోజులో ఉదయం పూట తీసుకునే ఆహారం చాలా ముఖ్యం అని అంటారు. అలాంటి ముఖ్యమైన ఆహారం కూరగాయలతో పరిపూర్ణంగా వుంటే మరీ మంచిది కదా! ప్రకృతి సిద్ధమైన ఆహారానికి ప్రత్యామ్నాయం ఉండదు. మామూలుగా ఉదయం పూట తీసుకునే, రొట్టె, వెన్న, సలామీ, పాలు వీటికి అద్భుత మైన ప్రత్యామ్నాయాలు ప్రకృతి సిద్ధంగా లభించడం విశేషం.

దక్షిణ ఆసియాలో కనిపించే మల్చరీచెట్టుకు సంబంధించిన ఆర్టోకార్పస్‌ను బ్రెడ్‌టీ అంటే రొట్టె చెట్టు అంటారు. చక్కెర నిండిన వీటిఫలాలు అప్పుడే బేక్ చేసిన బ్రెడ్‌లా ఉంటాయి.

ఆఫ్రికాలో వెన్నచెట్టు వుంది. వాటి విత్తనాలను దంచి ఉడకబెడితే వెన్న లాంటిది పుడుతుంది.

ఆఫ్రికాలోనే ఉన్న సలామీ చెట్టు పళ్ళు, “సలామీ” పళ్ళలాగే ఉంటాయి.

పాల చెట్టు వెనీజువాలో ఉంది. వాటి తియ్యటి రసం మామూలు పాల రుచితో ఉంటుంది.