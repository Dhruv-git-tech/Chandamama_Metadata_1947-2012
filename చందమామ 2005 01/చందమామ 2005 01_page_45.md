“దీనిని నీ కళ్ళమీద రాసుకుంటే, నువ్వు మరెవరికీ కనిపించవు. నీకు అందరూ కనిపి స్తారు,” అన్నది.

సుందరి దానికీ ఇంత బియ్యం ఇచ్చి ఆ విభూతిని తీసి జాగ్రత్తగా దుస్తుల్లో భద్ర పరచుకున్నది.

ఆ తరవాత ఆరెండు జంతువులూ చాలా సంతోషించి, ఆ భవనం ఒక రాక్షసుడిదనీ, అటువైపు వచ్చే బాటసారులను చంపి తింటూంటాడనీ, వాడు తినగా మిగిలిన నరమాంసాన్ని తమకు పెడుతూంటాడనీ, ఇన్నాళ్ళకు బియ్యం తినడం చాలా రుచిగా ఉన్నాయనీ చెప్పాయి. వాడు వచ్చేలోగా అక్కడి నుంచి వెళ్ళిపామ్మని హెచ్చరించాయి కృతజ్ఞతతో.

సుందరి తన వద్దవున్న మొత్తం బియ్యాన్ని వాటికి ఇచ్చి, అక్కడి నుంచి హడావుడిగా బయలుదేరింది. ఆమె ఎంతో జాగ్రత్తగా నడుస్తూ ముందుకు వెళ్ళింది. అదృష్టవ శాత్తు రాక్షసుడు తారసపడలేదు. పొద్దు పోయేలోగా అరణ్యం దాటి వెళ్ళాలనే ఉద్దేశంతో వేగంగా నడవ సాగింది. అయినా వెళ్ళ లేక పోయింది. సూర్యాస్తమయమై చీకటి కమ్ముకుంటూండగా దూరంగా మిణుకు మిణుకుమంటూ వెలుతురు కనిపించడంతో ఆశతో అటువైపు నడిచింది.

ఆ వెలుతురు ఒక భవనం నుంచి వస్తున్న దని ఆమె గ్రహించింది. అది ఒక రాజభవనం లాగా ఉన్నది. అయినా అందులోనూ మను షుల ఆచూకీ లేకపోవడం ఆమెకు విస్మయం కలిగించింది. ఆమె మెల్లగా అందులోకి అడుగు పెట్టింది. భవనం మధ్య విశాల మంటపం, అందులో ఒక చెట్టు కింద ఎత్తయిన వేదిక కనిపించాయి. ఆ వేదిక మీద ఒక అందమైన యువకుడు వెల్లకిలా పడుకుని ఉండడం చూసి ఆమె తన కళ్ళనే నమ్మలేకపోయింది. అతన్ని కొంత సేపు తదేకంగా చూసింది. అతనిలో ఎలాంటి చలనము లేదు. ప్రాణాలతో ఉన్నట్టు లేదు; మరణించినట్టూ కనిపించడం లేదు. వేచి చూడాలనుకుని, స్వప్నసుందరి ఒకమూలలో కూర్చున్నది.

అర్ధరాత్రి సమయంలో ఆ యువకుడిలో చలనం రావడం, వెన్సెల వెలుగులో స్పష్టంగా ఆమెకు కనిపించింది. కొంతసేపటికి, కళ్ళు నులుముకుంటూ అతడు లేచి కూర్చుని,