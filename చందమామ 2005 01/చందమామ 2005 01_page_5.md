పాఠకులకు కథల పోటీ (జూలై)

ఉత్తమ బహుమతి పొందిన ముగింపు!

వైద్యుడు అడిగిన దానికి జమీందారు,
“మీరు ఇక్కడినుంచి వెళ్ళిపోయాక నా
బాధలు వెళ్ళబుచ్చుకోవడానికి ఎవరూ
లేరే అన్న వెలితి కొన్నాళ్ళు వెంటాడింది.
అయినా ఇన్ని బాధలు ఉన్నాయని ఏకరువు
పెట్టినా వైద్యుడు ఒక్క మందు కూడా
ఇవ్వలేదేమిటా అని ఆలోచించాను. మీరు
వెళ్ళాక ప్రత్యేకించి మిమ్మల్ని రప్పించేటంత
రుగ్మతఏదీ రాలేదు. దానికితోడు ఇతరత్రాపనుల
కారణంగా ఆ విషయం గురించి ఆలోచించే
తీరిక కూడా లేకపోయింది. అందుకే మీకు కబురు చేయలేదు,” అన్నాడు.

“ఆహా, అలాగా! నిజానికి మీకు అసలు ఎలాంటి రుగ్మతలూ లేవు. మితిమించిన తీరిక, లేని పోని ఆలోచనలే, మీ బాధలకు కారణం అని అప్పుడే గ్రహించాను. అందుకే ఎలాంటి మందులూ ఇవ్వలేదు. అయితే, అది మీకు చెబితే వినరని ఊరుకున్నాను. ఇప్పుడు స్వానుభవంతో మీరే ఆ విషయాన్ని గ్రహించారు. చాలా సంతోషం,” అన్నాడు వైద్యుడు.

ఆ తరవాత వైద్యుడు, జమీందారుకు తెలియకుండా ఆయనకు ఏవైనా పనులు,
వ్యాపకాలు కల్పించమని, తాను జమీందారు భార్యకూ, దివానుకూ చెప్పిన విషయం గుర్తు
చేసుకుంటూ తన చిట్కా ఫలించినందుకు సంతోషిస్తూ వేరొక ఊరికి బయలుదేరాడు.

కుప్పిలి రాకేష్, S/O. కె.ఎస్.ఎన్. పట్నాయక్
గాంధీనగర్, బోడసింగిపేట గ్రామం - 535270
గజపతి నగరం, విజయనగరం జిల్లా (ఆం.ప్ర)