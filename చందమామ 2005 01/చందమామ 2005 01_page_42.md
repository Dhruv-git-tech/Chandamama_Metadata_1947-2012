పాఠకులకు కథల పోటీ
ఉత్తమ రచనకు రూ. 250 బహుమతి

ఈ కింది కథను చదవండి:

ఒకానొకప్పుడు ఒక సుప్రసిద్ధ పండితుడు నదిని దాటడానికి పడవలో ఒంటరిగా వెళుతున్నాడు. పడవ నడిపేవాడు ఆయనతో, “అయ్యా, ఆవలి తీరం చేరడానికి చాలాసేపు పడుతుంది. అంతవరకు కాలక్షేపం కోసం మనమేదైనా మాట్లాడుకుంటూ వెళదామా?” అన్నాడు.

“అలాగే,” అన్నాడు పండితుడు మందహాసం చేస్తూ.

“మన మాటలు ఆసక్తికరంగా సాగాలంటే మనం ఒకరినొకరు ప్రశ్నలు అడుగుదాం. నేనడిగే ప్రశ్నకు తమరు సమాధానం చెప్పలేకపోతే, నాకు మీరు రెండు రూపాయలు ఇవ్వాలి. నేను పేదవాణ్ణి, చదువురానివాణ్ణిగనక, మీరడిగే ప్రశ్నకు నేను సమాధానం చెప్పలేక పోతే, ఒక రూపాయి మీకిచ్చుకుంటాను. సరేనా?” అన్నాడు పడవవాడు.

“బావుంది. సరే, నువ్వే మొదటి ప్రశ్న అడుగు మరి,” అన్నాడు పండితుడు.

పడవవాడు కొంతసేపు తీవ్రంగా ఆలోచించి బుర్రగోక్కుంటూ, “రాత్రుల్లో ఎగురుతూ, పగటి పూట నిద్రపోయే వెయ్యిరెక్కలుగల పక్షి ఏది?” అని అడిగాడు.

* ఆ ప్రశ్నకు పండితుడు చెప్పిన సమాధానం ఏమిటో మీరు ఊహించగలరా?

> ఇద్దరి మధ్య పందెం ఎలా పరిష్కారమయింది?

100-150 మాటలతో కథకు ముగింపురాసి, చక్కని పేరుపెట్టి మాకు పంపండి. కవరు మీద 'కథల పోటీ'కి అని రాయండి. కింది కూపన్ను తప్పక జతచేయండి.

కథలు మాకు చేరవలసిన ఆఖరు తేదీ: జనవరి 31, 2005

పేరు

వయసు

పుట్టిన తేదీ

పాఠశాల

తరగతి

ఇంటి చిరునామా

పిన్ కోడ

తల్లి/తండ్రి సంతకం

విద్యార్థి/విద్యార్థిని సంతకం

చందమామ ఇండియా లిమిటెడ్
82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097