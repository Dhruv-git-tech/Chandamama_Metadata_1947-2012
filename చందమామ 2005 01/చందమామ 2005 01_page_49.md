కుబేరుడి కొలను

భ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు ఆయనకు కుమారు డుగా జన్మించాడు. రాజు అతడికి మహాశాస నుడు అని పేరు పెట్టాడు. కొద్దికాలం తరవాత రాణి మరొక కొడుకును కన్నది. ఆ శిశువుకు సోమదత్తుడని పేరు పెట్టారు.

కొడుకులిద్దరూ పుట్టినమరించు సంవత్సరాలకు రాణి కాలగతి చెందింది. రాజు మరొక వివాహం చేసుకున్నాడు. కొంత కాలా నికి రాణి ఒక కుమారుణ్ణి కన్నది. ఈ వార్తవిని రాజు చాలా సంతోషించి భార్యతో, “ఈ శుభ సమయంలో ఏదైనా వరంకోరు, ఇస్తాను,” అన్నాడు.

“ఆ వరం అవసరమైనప్పుడు కోరుకుంటాను,” అన్నది రాణి.

ఈ చిన్నరాణి కొడుకు పేరు ఆదిత్యుడు. అతడు క్రమంగా రాజోచితమైన విద్యలన్నీ నేర్చుకుంటూ యౌవనవంతుడయ్యాడు. రాణి ఒకనాడు రాజుతో, “ఆనాడు తమరిస్తా

మన్నమరు ఇప్పుడు కోరుతున్నాను. ఆదిత్యుణ్ణి యువరాజుగా అభిషేకించండి,” అన్నది.

ఈ కోరిక వింటూనే రాజు నిశ్చేష్టుడై పోయి, “నా మొదటి భార్య కుమారులిద్ద రుండగా, ఆదిత్యుడికి యువరాజు పదవి ఎలా ఇవ్వగలను? నీ కోర్కె న్యాయసమ్మతం కాదు,” అన్నాడు. ఈ విధంగా రాజు తన కోర్కెను నిరాకరించినా, రాణి వూరుకోక, వీలయినప్పుడల్లా తన కొడుకును యువ రాజును చెయ్యమని పీడించసాగింది. పెద్ద కుమారులిద్దరికీ ఆమెవల్ల ఏదైనా హాని జరగ వచ్చన్న శంక కూడా రాజుకు కలిగింది.

రాజు ఒకనాడు పెద్దకొడుకులిద్దరినీ పిలిచి, సంగతి సందర్భాలన్నీ చెప్పి, “మీరు నగరం విడిచిపోయి, కొంతకాలం పాటు మరెక్కడైనా వుండండి. నా తదనంతరం రాజ్యం మీకే చెందుతుంది గనక, అప్పుడు తిరిగి వచ్చి రాజ్యపాలనా భారం వహించవచ్చు,” అని సలహా ఇచ్చాడు.