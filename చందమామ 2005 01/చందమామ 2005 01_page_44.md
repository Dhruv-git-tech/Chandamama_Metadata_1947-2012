ఆ పేరెప్పుడూ ఆమె వినలేదు. అయినా
ఆయన్ను ఎలాగైనా చూడాలనుకున్నది.
ఆమె కొంత దూరం పెళ్ళాక, కొందరు స్త్రీలు
ఎదురయ్యారు. ఆమె వారిని, “చందనరాజు
ఎక్కడుంటాడు? నేను ఆయన్ను చూడాలి!”
అని అడిగింది.

“చందనరాజు? ఆయనెప్పుడో చనిపోయాడు!” అన్నది ఒక స్త్రీ.

“ఆయన రాజుగారా? ఏ రాజ్యానికి రాజు?” అని అడిగింది స్వప్నసుందరి.

“దక్షిణాదిన ఉన్న ఏదో రాజ్యానికి రాజని విన్నాను,” అంటూ ఆ స్త్రీ గుంపుతో కలిసి వెళ్ళిపోయింది.

స్వప్నసుందరి దక్షిణదిశగా నడుసాగింది.
చాలా రోజులు నడిచాక ఒక అడవిని సమీ
పించింది. అడవిలో నిర్మానుష్యంగా వున్న
చోట పెద్ద భవనం కనిపించడంతో ఆశ్చర్యంగా
దానిని సమీపించింది. మనుషుల అలికిడి
లేదు. తలుపులు తెరిచి ఉండడంతో ధైర్యాన్ని
కూడగట్టుకుని లోపలికి అడుగుపెట్టింది.
ముందున్న గదిలో ఒక కుక్క, ఒక పిల్లి కని
పించాయి. ఆమెను చూడగానే కుక్కమెల్లగా
మొరిగింది. పిల్లి మ్యావ్ మన్నది. అవి ఆక
లితో ఉన్నాయని గ్రహించిన స్వప్నసుందరి
తన వద్దవున్న మూటను విప్పి అందులోని
బియ్యం కొంత తీసి వాటి ముందు చల్లింది.
అవి ఆ బియ్యాన్ని కొంత సేపు వింతగా
చూసి, ఆ తరవాత తృప్తిగా తిన్నాయి. ఆ
పిమ్మట కుక్క భవనం లోపలికి వెళ్ళి నోటితో
ఒక చిన్న మూటను తెచ్చి స్వప్నసుందరి
ముందుంచి, “నాకు ఇంకొంచెం బియ్యం

ఇచ్చావంటే, నువ్వీ కుంకుమను తీసుకో
వచ్చు,” అన్నది మానవభాషలో.

స్వప్నసుందరి ఆశ్చర్యంతో, “ఆ కుంకుమ
ప్రత్యేకత ఏమిటి?” అని అడిగింది.

“ఈ కుంకుమను నొసట పెట్టుకున్న స్త్రీ,
వివాహిత అయితే, భర్తసంపూర్ణ ఆయుష్కుడ
వుతాడు. పెళ్ళికానివారయితే కోరిన వరుడు
లభిస్తాడు,” అన్నది కుక్క.

సుందరి మూట విప్పి మరికొంత బియ్యం
తీసి కుక్క ముందు చల్లి, కుంకుమ తీసుకుని
బొట్టుపెట్టుకున్నది.

అంతలో పిల్లి కూడా లోపలికి వెళ్ళి ఇంకొక
చిన్న మూటను తెచ్చి సుందరి ముందుంచి,
“ఈ విభూతి తీసుకుని, నాకూ ఇంకొంచెం
బియ్యం పెట్టు,” అన్నది.

“దీనివల్ల నాకు ఏమిటి ఉపయోగం?”
అని అడిగింది సుందరి.