సీత మంటపం నుండి వచ్చి, పక్కనున్న అశోక చెట్టుకింద కూర్చున్నది.

రావణుడు పటాటోపంగా అశోకవనం లోకి వస్తున్నాడు. అతని వెనకదేవ, గంధర్వ, నాగ, యక్ష, రాక్షస, మానవసుందరీమణులు గుంపులు, గుంపులుగా అతడి వైభవాన్ని కీర్తిస్తున్నారు.

రావణుడు అశోకవృక్షం దగ్గరికి వచ్చి, “ఓ, సీతా! ఇప్పటికైనా, నా మాట విను! క్షుద్ర మానవుడైన రాముణ్ణి నమ్ముకోకు. రాముడు లంక చేరగలడనేది కల్ల!” అన్నాడు.

సీత ఒక గడ్డిపరకను పెరికి దానితోనే, “ఓ, రావణా! నీ ప్రగల్భానికీ, బలవైభవాలకీనేను లొంగుతాననేది కల్ల! నీవు దొంగవు! నిన్ను శిక్షించడం రాజైన రాముడికి కర్తవ్యధర్మం. దశకంతశోషగా వాగకు. రాముడు నిన్ను పరిమార్చక ముందే, నీ ముచ్చటలన్నీ

తీర్చుకో! అంతఃపురానికి వెళ్ళు, త్వరలోనే నీకు అంత్యకాలం!” అన్నది.

రావణుడా మాటలకు పెద్ద గండ్రకత్తి తీసి, “నిన్ను ముక్కలుగా నరుకుతాను!” అన్నాడు.

“అలా చేయవు! నా అంతట నేను, నీకు లొంగిపోతానని అనుకుంటున్నావు. రాముడి భార్య, రావణుడి ప్రతాప వైభవాలను చూసి లోబడిపోయింది అనిపించుకోవాలని, నీ దురహంకార దురాకాంక్ష!” అన్నది సీత.

“జౌను! మా రాక్షస వనితకు జరిగిన పరాభవానికి, అదే సరియైన ప్రతీకారం! అదే నా పట్టుదల!” అన్నాడు రావణుడు.

“కాదు! నువ్వు రాముడిని ఎదుర్కొని జయించి, నన్ను తీసుకుపోవలసింది. నువ్వు పిరికివాడవు. మాయలు పన్ని చోరవృత్తిని అవలంబించావు. రాముడు నిన్ను సంహరించాలి! ఇది నా పట్టుదల!!” అన్నది సీత.

రావణుడు రుసరుసలాడుతూ వెళ్లాడు.

హనుమంతుడు రాక్షస స్త్రీలు లేని సమయం చూసి, చెట్టుదిగి, సీతకు రాముడి ఉంగరాన్ని ఇచ్చాడు. చుక్కలు తల పూవు లుగా పెరిగిన తన విశ్వరూపం చూపించి, తన వీపున కూర్చుంటే రాముడి దగ్గరకు చేరుస్తానన్నాడు.

“అది సప్రమం కాదు; రాముడు రావణు డిని సంహరించి నన్ను విడిపించాలి! అంత వరకు సీత అశోకవనంలో శోకంలోనే ఉంటుందని రాముడితో చెప్పు!” అని చెప్పి సీత తన పాపిట నున్న చూడామణిని తీసి, రాముడికి ఇమ్మని హనుమంతుడికి ఇచ్చింది.