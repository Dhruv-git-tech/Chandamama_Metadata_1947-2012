వెళ్ళాను. కాని చావడానికి ధైర్యం చాలక ఆకలితో నకనకలాడుతూ ఒక బావిగట్టున కూర్చున్నాను. అప్పుడే అటు కేసి వచ్చిన ఒక పుణ్యాత్ముడి నుంచి ఆయన బట్టల మూటతో సహా అన్నం మూటను తెలివిగా కాజేశాను. ఆ మూటలోని అన్నం తిని ఆకలి తీర్చుకు న్నాను. దాంతో దొంగతనుంతోనే సుఖంగా బతక వచ్చుననే బుద్ధి పుట్టింది. పదిరోజులుగా చిల్లరమల్లర దొంగతనాలు చేస్తూ వచ్చాను. నిన్న వ్యాపారి ఇంటికి కన్నం వేస్తూ భటుల చేతికి పట్టుబడ్డాను,” అన్నాడు దొంగ కన్నీరు కారుస్తూ.

“నీకు జీవనోపాధి కల్పిస్తే, దొంగతనాలు మానుకుంటావా?” అని అడిగాడు రాజు సునీలుడు.

“ఈ జన్మలో దొంగతనాల జోలికి పోను, ప్రభూ!” అన్నాడు దొంగ కన్నీళ్ళు తుడుచు కుంటూ.

“ఈ పదిరోజులుగా దొంగిలించిన సామ్ములను, వాటి సొంతదారులకు తిప్పి అప్పగించి క్షమాపణ వేడుకో. అంతవరకు భటులు నీ వెంటనే ఉంటారు. ఆ తరవాత నీకు ఏదైనా తగిన జీవనోపాధి ఏర్పాటు చేస్తాను,” అన్నాడు రాజు. ఆ తీర్పు విని సభికులు హర్షధ్వానాలు చేశారు.

“చిత్తం, ప్రభూ!” అంటూ దొంగ, భటుల వెంట వెలుపలికి నడిచాడు.

రాజు సునీలుడు గురువు వాక్కును స్మరించుకుంటూ తృప్తిగా తలపంకించాడు.

బేతాళుడు ఈ కథ చెప్పి, “రాజా, రాజు సునీలుడు తప్పు చేసినవాడు శిక్ష అనుభవించక తప్పదు అంటూనే, తన కళ్ళెదుటే జరిగిన తప్పును క్షమించడం విడ్డూరంగా లేదా? తనంత వాణ్ణి ఒకదొంగ మోసగించాడన్న విషయం బయట పడితే, తనకు అవ మానం తప్పదన్న అనుమానంతోనే రాజు