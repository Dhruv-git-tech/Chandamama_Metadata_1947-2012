తండ్రి కోరికప్రకారం మహాశాసనుడూ,
సోమదత్తుడూ నగరం వదిలి, దాని పాలి
మేరలను చేరేంతలో, చిన్నవాడైన ఆదిత్యుడు
కూడా వెంట రావడం కంట బడింది. పెద్ద
వాళ్ళిద్దరూ ఎంతచెప్పినా ఆదిత్యుడు తిరిగి
వెళ్ళనన్నాడు. ముగ్గురూ కలిసి కొన్నాళ్ళకు
హిమాలయ ప్రాంతంలోని అరణ్యాలను
చేరుకున్నారు.

ఒకనాడు ముగ్గురూ ప్రయాణ బడలిక
తీర్చుకునేందుకు ఒక చెట్టుకింద కూర్చు
న్నారు. మహాశాసనుడు, చిన్నవాడైన ఆదిత్యు
డితో, “తమ్ముడూ, ఆ కనబడే చెట్ల సమీపాన
కొలను కనిపిస్తున్నది. అక్కడికి పోయి నీ
దాహం తీర్చుకుని, మా కోసం తామరాకుల
దొప్పల్లో నీరు తీసుకురా,” అని చెప్పాడు.

ఆదిత్యుడు వెళ్ళి కొలను నీటిలో దిగ
గానే, అక్కడ వుండే జలపిశాచి అతణ్ణి పట్టు
కుని, నీటి దిగువనున్న తన ఇంటికి తీసుకు
పోయింది.

ఎంతకూ అదిత్యుడు రాకపోయేసరికి
మహాశాసనుడు, సోమదత్తుణ్ణి పంపాడు.
అతణ్ణీ జలపిశాచి పట్టుకున్నది.

కొంతసేపు చూసి మహాశాసనుడు తమ్ముల
కేదో ప్రమాదం జరిగి వుంటుందనుకుని, కత్తి
చేతబట్టి కొలను దగ్గిరకు వెళ్లాడు. అతడు
కొలనులో దిగకుండా గట్టుమీదే నిలబడి,
నీటికేసి పరీక్షగా చూస్తూండటం గమనించిన
జలపిశాచి, అతడు తమ్ములలాగా తొందర
పడి కొలనులో దిగడని గుర్తించింది.

జలపిశాచి ఒక బోయవాడి రూపంలో
మహాశాసనుడి దగ్గిరకు వచ్చి, “అలా చూస్తూ

నిలబడ్డావేం? దాహంగా వుంటే కొలనులో
దిగి దాహం తీర్చుకోరాదా,” అన్నది.

మహాశాసనుడు, ఆ సలహా వింటూనే,
ఇందులో ఏదో మోసంవున్నదని గ్రహించి,
“నీ వాలకం చూస్తూంటే, నా తమ్ములిద్దరినీ
నువ్వు కనబడకుండా చేశావన్న అనుమానం
కలుగుతున్నది. నిజం చెప్పు,” అన్నాడు.

“నువ్వు కోంచెం వివేకివిలా వున్నావు.
నిజం చెబుతాను. ఒక్క జ్ఞానసంపన్నులను
మాత్రం వదిలి, కొలను దగ్గిరకు వచ్చే మిగతా
వాళ్ళనందర్నీ పట్టి బంధిస్తాను. అలా చేయ
మని కుబేరుడి ఆజ్ఞ,” అన్నది జలపిశాచి.

“అంటే, నువ్వు జ్ఞానవంతుల నుంచి
ఉపదేశం పొందగోరుతున్నావన్న మాట! నేను,
నీకు జ్ఞానబోధ చెయ్యగలను. కాని చాలా
మార్గాయాసంలో పున్నాను,” అన్నాడు మహా
శాసనుడు.