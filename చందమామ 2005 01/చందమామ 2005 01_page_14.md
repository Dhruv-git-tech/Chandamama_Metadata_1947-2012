“ఓహో, దాగివున్న వాళ్లంతా, దుర్ముఖ రాజు గారి ఆజ్ఞ విన్నారా? అందరూ రెక్కలు కట్టు కుని మరీ వచ్చి ఇక్కడ వాలాలి,” అన్నాడు భీకర స్వరంతో.

ఆ మరుక్షణం కోట అన్ని ప్రాంతాల నుంచీ సైనికులు సభామంటపం ముందుకు రాసాగారు. కాళీవర్మువాళ్ళనందరినీ లెక్కించి, రాజు దుర్ముఖుడితో, “రాజా దుర్ముఖా! నీ సైనికులందరూ కలిసి నలబైమంది కన్న ఎక్కువ లేరు. ఇదేనా ఉదయగిరి రాజువైన నీ సైనిక బలం?” అని అడిగాడు.

రాజు దుర్ముఖుడు అవమానభారంతో తల వంచుకుని, “కాళీవర్మా నా సైనికులందర్శీ ఆ సామంతు సూర్యభూపతి ధనాశచూపించి తన పక్షం చేసుకున్నట్టున్నది. ముందు మనం ఆ ద్రోహిని వెతికిపట్టుకోవాలి,” అన్నాడు.

కాళీవర్మ భల్లూకమాంత్రికుణ్ణి “గురూ, ఏమిటి తమ అజ్ఞ?” అని అడిగాడు.

భల్లూకమాంత్రికుడు సభామంటపం పిట్టగోడ నానుకుని నిలబడి, కోటగోడల కేసి చూస్తున్నాడు. అతడికి తన మంత్రదండం పోవటం చాలా బాధగా వున్నది. అంతేకాక ఇప్పుడు తానా ప్రాంతాలు వదిలిపోతే, రాజు దుర్ముఖుడు శత్రువుల వల్ల చిక్కుల పాలవు తాడు. పైగా, ఇప్పటి పరిస్థితులలో కాళీవర్మ కూడా తన గురువైన భల్లూకపాదుడు వున్న ప్రాంతానికి రా నిరాకరించవచ్చు...

భల్లూకమాంత్రికుడు ఇలా ఆలోచిస్తూ, కాళీవర్మతో, “శిష్యా కాళీ! నా అజ్ఞల మాట అలా వుంచుదాం. నువ్వు ఏం చేయాలను కుంటున్నావు?” అని అడిగాడు.

ఆ ప్రశ్నకు కాళీవర్మ “గురూ, ఇదేం ప్రశ్న! ఒకసారి నన్ను తమ గురువుగారుండే భల్లూకపాద పర్వతాలకు రమ్మని అడిగారు. ఆ మాట మరిచారా?” అన్నాడు.

ఆ జవాబుకు భల్లూకమాంత్రికుడు అనందపడుతూ, “శిష్యా కాళీ! నీ గురుభక్తి మెచ్చదగింది. నా గురువైన భల్లూకపాదుడు ఒకానొక తాంత్రికుడి కారణంగా ప్రస్తుతం చిక్కుల్లో వున్నాడు. అతడికి నీవంటి ధైర్య సాహసాలుగల వాడి నుంచి కొంత సహాయం కావాలి. అందుకు ప్రతిఫలంగా నువ్వు కోరే దేమిటో చెప్పు?” అన్నాడు.

కాళీవర్మ ఒక్కక్షణం ఆలోచించి, “గురూ, ప్రతిఫలాల మాట తరవాత చూద్దాం. రాజు జితకేతుడు నాకు శిరశ్చేద శిక్ష విధించినప్పుడు దిరిశెనవనంలో మీరు నాకు చాలా సాయ పడ్డారు. అప్పుడే మీకు అన్నివిధాలా సహాయ