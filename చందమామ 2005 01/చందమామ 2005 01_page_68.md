# విజ్ఞానం .... వినోదం .... వికాసం ....

## మీకు తెలుసా?

## వ్యక్తిత్వం తెలియజేసే దస్తూరీ

ఒకరి దస్తూరీని అంటే చేతిరాతను పరిశీలించి ఆ మనిషి వ్యక్తిత్వాన్ని ఇట్టే తెలుసుకోవచ్చంటే ఆశ్చర్యం కలిగిస్తుందికదూ? దీనినే గ్రాఫోలజీ లేదా చేతిరాత అధ్యయనం అంటారు. ఇది ఒక సైన్స్‌గానే అభివృద్ధి చెందుతున్నదని చెబుతారు. రాసేప్పుడు కలం ఒత్తిడి, కదిలే దిశ, చేతిరాత పరిమాణం మొదలైన అంశాలన్నిటినీ గ్రాఫోలజిస్టులు పరిగణనలోకి తీసుకుంటారు. ఒక వ్యక్తి ప్రవర్తనను అతని చేతి రాత ద్వారా సరిగ్గా చెప్పాలంటే, ఈ శాస్త్రాన్ని క్షుణ్ణంగా,

లోతుగా అధ్యయనం చేయాలని చెబుతారు.

గ్రాఫోలజీ ప్రకారం పెద్ద పెద్ద అక్షరాలు రాసేవారు అహంభావులుగానూ, దాపరికం లేకుండా బాహాటంగా స్పందించే స్వభావం కలిగి ఉంటారట. మధ్యస్తంగా అంటే మామూలు సైజు అక్షరాలు రాసేవారు మనోనిగ్రహం కల వారుగా ఉంటారనీ, అప్పష్టంగా చిన్న చిన్న అక్షరాలు రాసేవారు, చాంచల్య చిత్తంతో గుర్తింపు కోసం తపించే వారుగా ఉంటారనీ చెబుతారు. ఈ ఆధార సూత్రాలు కొన్ని కొండ గుర్తులు మాత్రమే అని అంటున్నారు!

## మన దేశం క్విజ్

మనదేశంలో విభిన్న మతాలకు చెందిన ప్రజలు నివసిస్తున్నారు. మతాలకు సంబంధించిన కొన్ని ప్రశ్నలను ఈ నెల క్విజ్‌లో చూద్దాం.

1. మనదేశంలో అత్యంత పవిత్రమైన బౌద్ధకేత్రం ఏది?

2. జురాష్టియన్ల ప్రార్థనాఫ్థలం పేరేమిటి?

3. 'ఖాల్సాపంథ' అనే సైనిక విభాగాన్ని స్థాపించిన శిక్ష గురువు ఎవరు?

4. జైనమతంలోని రెండు శాఖలు ఏవి?

5. ముస్లిం క్యాలండర్ ఏ సంవత్సరం ఆరంభమయింది?

(సమాధానాలు 70వ పేజీలో)