"అదీ నిర్వివాదమే," అన్నాడు కోలా హలుడు.

"మహారాణి మహాపతివ్రత," అన్నాడు యామునుడు.

"దాన్ని కూడా ఎవరూ ఖండించలేరు," అన్నాడు కోలాహలుడు, ముఖం కంద గడ్డలా చేసుకుని.

"మీరు ఓడారు. నేను ముందు చెప్పిన మూడు విషయాలనూ ఖండించగలను," అన్నాడు యామునుడు.

ఈ మాట విని సభికులందరూ నిర్ఘాంత పోయారు.

"మీరు మీ అమ్మకు ఒక్కడే కొడుకు. 'ఏక పుత్రో హ్యాపుత్ర ఇతి లోకవాదాతో' అని మనుసంహితలో ఉన్నది. అందుచేత మీ తల్లికి ఒక కొడుకు ఉండి కూడా గొడ్డాలితో సమానమే.

"ఇక రాజుగారి సంగతి. 'సర్వతో ధర్మపడ్డాగో, రాజ్ఞోభవతి రక్తతః; అధర్మా డపిపడ్డాగో, భవత్యస్యహ్య రక్తతః' అని కూడా మనుసంహితలో ఉన్నది. అంటే ప్రజలు

చేసే పుణ్యాపాపాలలో ఆరోపంతు రాజుకు సంక్రమిస్తుంది. ఈ కలికాలంలో రాజు ఎంత ధర్మాత్ముడైనా ప్రజలు అంతులేని పాపాలు చేస్తూ ఉంటారు. వాటిలో ఆరో వంతు రాజుకు చెందుతుంది. ఆ కారణంగా రాజు పూర్తిగా ధర్మాత్ముడు కాలేడు.

"ఇక రాణిగారి సంగతి. మనుసంహాతలో రాజును గురించి ఇలా ఉన్నది. 'సోగ్నిర్భవతి, వాయుశ్చ, సోర్క, స్సొమ, స్సధర్మరాట్, సకుబేర, స్సవరుణః; సమేంద్రః ప్రభావతః.' రాజులో ఇలా అగ్ని, వాయువూ, సూర్యుడూ, చంద్రుడూ, యముడూ, కుబేరుడూ, వరుణుడూ, ఇంద్రుడూ అన్న ఎనిమిది మంది ఉండగా, ఆ ఎనిమిది మందికి భార్య అయిన రాణిగారు పతివ్రత ఎలా అవుతుంది?" అన్నాడు యామునుడు.

రాజూ, సభికులూ యామునుడి చమాక్కారాన్ని మెచ్చుకున్నారు. కోలాహలుడు ఓడిపోయి, తల వంచుకుని, సభ నుంచి వెళ్ళిపోయాడు.