అతి పెద్దవయసు కుక్క

మనిషికి శారీరకంగా ఏడేళ్ళలో వచ్చే మార్పులు కుక్కకు ఒక్క యేడాదిలోనే చోటు చేసుకుంటాయంటారు. నిజానికి కుక్కమొదటి సంవత్సరం మనిషి 15సంవత్సరాలతో సమానం, రెండవ సంవత్సరం 10సంవత్సరాలు. ఆ తుంత ఒక్కొక్క సంవత్సరానికి ఐదేసి సంవత్సరాలు లెక్కగట్టాలని శాస్త్రజ్ఞులు చెబుతారు. ఇవాళ ప్రపంచంలో కెల్లా అతిపెద్ద వయసు కలిగిన కుక్కగా డాచ్షండ్ జాతికి చెందిన చానెల్ గిన్నీస్ బుక్ ఆఫ్ వరల్డ్ రికార్డ్స్ లో స్థానం సంపాదించుకున్నది. కుక్క ఆయుర్దాయంలో లెక్కగట్టి చెప్పాలంటే చానెల్ వయసు ఇప్పుడు 147సంవత్సరాలు.

చానెల్ కు మేనెల 21వ తేదీ న్యూయార్క్ డాగ్ స్పా అండ్ హోటల్లో పుట్టినరోజు వేడుక జరిపారు.

మీ బామ్మ తాతయ్యకు లాగే దాని రోమాలు కూడా పూర్తిగా తెల్లబడిపోయాయి. తరచు జలుబుతో అవస్థపడుతోంది. కంటి శుక్లాలు రావడంతో కళ్ళద్దాలు పెట్టుకుంటోంది.

చాక్లెట్ కొండలు

చాక్లెట్ డ్రింక్స్, చాక్లెట్ కేక్స్, చాక్లెట్ పిస్తా ఇవన్నీ విన్నాం గానీ, ఇదేమిటి చాక్లెట్ కొండలు? వింతగా ఉందే! అవి ఎక్కడున్నాయి? అనుకుంటున్నారు కదూ!

చాక్లెట్ హిల్స్ ఫిలిప్పైన్స్ లో ఉన్నాయి. వర్షపు నీటి ప్రవాహానికి నేల కరగడం కారణంగా ఎత్తుగా పేరుకుపోయిన తుంగ గుట్టలనే చాక్లెట్ కొండలని పిలుస్తారు. ఈ కొండలు కార్మెన్, బాటువాన్, సాగ్ బయాన్ పట్టణాల పరిసరాలలో దాదాపు ఒకే ఆకారంలో 1,776 దిబ్బలుగా ఏర్పడి ఉన్నాయి. ఎండా కాలంలో పేరుకుపోయిన మన్ను పలచబ డడం వల్ల గడ్డికప్పుకుపోయిన గుట్టలు చాక్లెట్ రంగులోకి మారిపోతాయి.

వీటిని గురించి స్థానికులు తరతులుగా చెప్పుకునే వింత వింత పూర్వగాథలు చాలా ఉన్నాయి.

ఈ కొండలను 1988లో నేషనల్ జియ లాజికల్ మాన్యుమెంట్ గా ప్రకటించారు. వీటిని ఎనిమిదవ ప్రపంచ వింతగానూ చెప్పుకుంటారు.