మెహతా కళ్ళు మెరిశాయి. సీడీ ఆమె
ముక్కుదాపుల్లో కదులుతూండగా ఆమె
దాన్ని ఒడుపుగా పట్టేసింది. కుర్రాళ్ళు
ఆమె గెలుపు మోమును అబ్బురంతో
చూడసాగారు.

“ఆంటీ, దాన్ని నాకివ్వండి,” అని అరిచాడు మోహన్. “వద్దు, వద్దు. అది నాది,” అని కేకపెట్టాడు అజయ్. తక్కిన వాళ్ళు కూడా వాళ్ళతో పోటీపడ్డారు “అబ్బాయిలూ, మేమిచ్చే చిల్లర పాస్ చేసి మాకు ఎవరు ఎక్కువ టికెట్లు తెచ్చి పెడతారో వారికే ఈ సీడీ,” అన్నది మధుర మైన కంఠస్వరంతో శ్రీమతి మెహతా.

“ఘారాతి ఘారం,” అని తన నిరసనను వ్యక్తపరిచాడు అశోక్.

“కుర్రాళ్ళయిన మీకు ఆ మాత్రం క్రీడా స్ఫూర్తి లేదా?” అంది శ్రీమతి మెహతా న్యుతూ.

కుర్రాళ్ళు ఆ ఆఫర్ము పరిశీలించారు. “సరే. అలాగే చేద్దాం. నేను అందరికన్నా ఎక్కువ టిక్కెట్లు కొనిపెడతాను,” అన్నాడు రాజు. “సరే, అలాగే,” అన్నారు మోహన్ తదితరులు.

“సమ్మతమే కదా? ఇదిగో డబ్బు. నాకు ఒక బాలయ్య గార్డెన్ స్టాప్. ఇక్కడి ఆడవాళ్ళ నుంచి కూడా తీసుకోండి!” అని పురమాయించింది శ్రీమతి మెహతా.

తక్కిన ప్రయాణీకులు కూడా తలలూపుతూ దానిని ఆమోదించారు. శ్రీమతి మెహతా చాలా తెలివైనదని వాళ్ళు అనుకున్నారు.

శ్రీమతి మెహతా గర్వంగా తలెత్తి చూసింది. కుర్రాళ్ళకు కావలసిందల్లా ప్రోత్సాహం; కాస్తా ఉత్తేజపరిచేమాటలు. అయినా జనానికి ఇలాంటి గొప్ప ఆలోచనలు తరచూ రావెందుకని?

కుర్రాళ్ళు బిజీ అయిపోయారు. పురుషుల నుంచి అశోక్ డబ్బులు వసూలు చేశాడు. “మీ చిల్లర నా చేతికివ్వండి. నేను టిక్కెట్లు తెచ్చిపెడతాను,” అన్నాడు మోహన్ ఆడవాళ్ళకేసి చూస్తూ.

“సఫైర్ కాలనీ,” “ముల్లారోడ్,” “బాలయ్య గార్డెన్,” “చెక్ పోస్ట్,” “నెహరూ స్టేడియం.”

“వస్తున్నా.. వస్తున్నా...” అంటూ చింపాం జీలా చేతులు ఊపసాగాడు రాజు.

“ఇదిగో చూడు బాబూ! ఇది చర్చ్ స్టాప్.. ఇది రామాలయం.. ఇది రాయల్ బజార్.. అన్నీ కలిపెయ్యొద్దు. సరేనా?” అంటూ ఒకపెద్దాయన మూడుసార్లు చెప్పిందే చెప్పాడు అజయ్‌తో.

“కలపను.. కలపను,” అన్నాడు అజయ్ అంతకు ముందే పలువురి నుంచి పుచ్చుకున్న ఇరపై ఏడు రూపాయలను గుప్పెట్లో బిగిస్తూ. అయితే, ఏ ఏ టికెట్లు కొనాలన్న సంగతి లీల మాత్రంగానైనా గుర్తులేదతనికి.

ప్రయాణీకుల నుంచి పుచ్చుకున్న డబ్బుతో కుర్రాళ్ళు అతి ప్రయత్నంతో తోసుకుని వెళ్ళి కండక్టర్‌ను చుట్టుముట్టారు.