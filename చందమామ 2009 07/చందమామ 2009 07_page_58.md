కుందాం. రెండు రోజుల్లో పట్నంలో ధాన్యం అమ్మి ఆ డబ్బు సర్దుబాటు చెయ్యొచ్చు,” అన్నాడు గ్రామాధికారి.

భార్య కూడా దానికి అభ్యంతరం చెప్పక పోవడంతో అలాగే చేసేశాడు.

ఈ విషయం తెలిసి ఎవరయినా ఉప్పం దించారో ఏమో, రమణయ్య ఊరొదిలి వెళ్ళ గానే, పన్నుల డబ్బు తనిఖీకి రాజప్రతినిధి సిరిపురం వస్తున్నట్టు కబురు వచ్చింది.

గ్రామాధికారి గుండెల్లో రాయిపడింది. రాజ ప్రతినిధి వచ్చేసరికి పన్నుడబ్బు సర్దక పోతే తనకు అవమానమే కాదు; కారాగార వాసం కూడా తప్పదు. రాజప్రతినిధి చండశాసనుడు. మరొకసారి ఊరంతా అప్పుకోసం తిరిగాడు. ప్రతి ఒక్కరూ ఒక్క వరహా కూడా లేదని చెప్పడంతో హతాశుడయ్యాడు.

“నోరు మంచిదికాక ఊరు చెడ్డ చేసుకు న్నావు. ఇక నీకీ ఊళ్ళో సాయపడకలిగింది గోవిందయ్య ఒక్కడే. అనుమానం, అభిమానం పక్కన పెట్టి ఆయన్నే అడుగు. లేదా చేసుకున్న వారికి చేసుకున్నంతమహాదేవ అని సరిపెట్టుకో,” అన్నది గ్రామాధికారి భార్య నిస్పృహతో.

సరిగ్గా అప్పుడే అక్కడికి గోవిందయ్య వచ్చాడు. ఆయన్ను చూడగానే గ్రామాధి కారిలో ఆశ పుట్టింది. వెంటనే తన గోడు చెప్పుకుని, “నేనే వద్దామనుకుంటే దేవుడిలా నువ్వే వచ్చావు. నాకు తక్షణమే ఐదువందల వరహాలు కావాలి. ఇంట్లో ఒక్క వరహా కూడా లేదు. ఈ ఆపత్సమయంలో నన్ను ఆదుకోగల వాడివి నువ్వొక్కడేని నా భార్య అంటున్నది,” అన్నాడు. గోవిందయ్య వెంటనే, “అయ్యో,