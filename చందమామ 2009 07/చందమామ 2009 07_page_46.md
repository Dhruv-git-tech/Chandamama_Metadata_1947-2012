భారత దర్శిని

## ఎలుకల గుడి

రాజస్థాన్ రాష్ట్రం దేష్‌నోక్ గ్రామంలో ఎలుకలకని ఒక గుడి ఉంది. కార్నిమాత కొలువున్న ఈ గుడిలో భక్తులు ఎలుకలను కాపాడుతూ, యధేచ్ఛగా తిరుగనిస్తూ ఉంటారు. కార్నిమాత పేదసాదలకు సేవలందిస్తూ సాధుజీవనం సాగించిన యోగిని. తన చిన్నకుమారుడు నీళ్ళల్లో మునిగిపోయినప్పుడు, బిడ్డను బతికించమని ఆమె యముణ్ణి వేడుకున్నదట. అందుకు యముడు అంగీకరించకపోవడంతో ఆమె బిడ్డను స్వయంగా బతికించుకున్నదట. ఆమె కుటుంబ సంతతి ఎలుక లుగా పుట్టి ఆలయంలో తిరుగాడుతున్నారని భక్తుల విశ్వాసం!

## డబ్బుగల బిచ్చగత్తె!

నలబైయేళ్ళు పైబడిన సర్వతియాదేవి ధనవంతురాలు. అయితే ఇందులో విశేషమేమిటి అంటారు కదూ.. ఆమె భర్త పోయినప్పటి నుంచి అంటే గత పాతికేళ్ళుగా బిచ్చమెత్తు కుంటోంది! మంచి బ్యాంక్ బ్యాలెన్స్ మెయింటైన్ చేస్తూ, రెండు బీమా పాలసీలకు ఏడాదికి 36,000 ప్రీమియం చెల్లిస్తోంది! బీహార్ రాజధాని పాట్నాలో ఉన్న దర్భంగా కాలిబారి సమీపంలో బిచ్చమెత్తుతుంది. అక్కడికి ప్రజలు ఎక్కువగా వచ్చే మంగళ, శనివారాలలో 300 నుంచి 400 వరకు సంపాదిస్తానని ఆమె చెబుతోంది. మిగిలిన రోజులలో ఉదయం, సాయం కాలం కూరగాయల వ్యాపారం చేస్తుంది. ఆమెకు చక్కని ఇల్లుంది. పెళ్ళి చేసుకుని స్థిరపడిన కూతురూ ఉంది. ఎలాంటి చీకూచింతా లేదు.

అమె భిక్షాటన చేస్తూనే దేశమంతా పైసా ఖర్చు లేకుండా తిరిగి పలు దేవాలయాలను, దివ్య స్థలాలను సందర్శించి వచ్చింది!