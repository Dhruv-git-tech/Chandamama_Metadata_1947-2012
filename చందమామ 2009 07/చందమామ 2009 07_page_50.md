“ఏమిటి నాన్నా?” అని అడిగాడు ఆయన
పక్కనే చాలాసేపుగా నిలబడి ఉన్న మొజామ్.

ఆ మాటతో గత స్మృతుల నుంచి ప్రస్తు
తానికి వచ్చిన ఔరంగజేబు, “అజ్మల్ అనే మన
భటుడు మదురైలో చేసిన ఒకసాహసం జ్ఞాపకం
వచ్చింది,” అన్నాడు.

“అతణ్ణిపిలవమన్నారా?” అని అడిగాడు
మొజామ్ అయోమయంతో.

“వద్దు. ఒంటరిగా వచ్చాను. ఒంటరిగానే
వెళ్ళిపోతాను. నేనెవరూ, ఏం చేస్తున్నదీ కూడా
తెలియడం లేదు,” అంటూ తలపంకించిన
ఆయన, “నేనెన్నో పాపాలు చేశాను. ఎలాంటి
శిక్షపడనున్నదో ఏమో,” అన్నాడు.

“నాన్నా, విచారించకండి. ప్రశాంతంగా ఉండాలి,” అన్నాడు మొజామ్.

“జాగ్రత్తగా విను. ఎవరు ఎంతరెచ్చగొట్టినా విశ్వాసం వదలకు. మనస్సాక్షిని మరువకు. అర్థమయిందా?” అన్నాడు ఔరంగజేబు.

కొడుకు తలాడించాడు గాని, తండ్రి ఏదో
వృద్ధాప్యం కారణంగా పలవరిస్తున్నాడనుకున్నాడు.
తన మనసులోని మాట అజ్మల్ కు మాత్రమే
తెలుసు. అతడే కదా మానధనుడైన ఆ మదురై
పాలకుణ్ణి చూశాడు. రంగకృష్ణ ముత్తువీరప్ప
మొగలుపాలనను వ్యతిరేకించాడు. తమ శత్రువు
లైన మొగలులు ఆక్రమించిన రాజ్యభాగాన్ని
అతడు మళ్ళీ వశపరచుకున్నాడని అజ్మల్ కు
ఆ తరవాత తెలియవచ్చింది.

మదురైకి ఏం జరిగిందో గుర్తు చేయాలని
మొజామ్ ప్రయత్నించాడు. “మదురైని మనం
కలుపుకోలేకపోయాం కదా? కలుపుకున్నామా?
రాజును మీరు శిరశ్చేదం చేశారనుకున్నాను,”
అన్నాడు.

“నేను చెయ్యలేదు. మశుచితో అతడే
మరణించాడు. అప్పుడతనికి ఇరవైరెండేళ్ళే.”

“అయినా అదంతా ఇప్పుడెందుకు?”
అన్నాడు మొజామ్.

ఔరంగజేబు కొడుకును వెళ్ళమని సైగ
చేస్తూ కళ్ళు మూసుకున్నాడు. ఆ యువపాల
కుడి మెరిసే కళ్ళు, మానసంరక్షణ, మొగల్
ఏనుగు అవమానకరమైన తిరోగమనం.. అన్నీ
ఆయన కళ్ళముందు స్పష్టంగా కదలాడాయి.

మదురై ఆ యువపాలకుడిలా మొజామ్
నవ్వుతూ, నిర్భయంగా, గౌరవంతో ఉంటే ఎంత
బావుణ్ణు. సామ్రాజ్యం మరింత సురక్షితంగా
ఉండేది కదా!

ఆయన తల పంకించాడు. అలాంటి పనికి
రాని ఆలోచనలను వదిలేయాలి. ఒక దక్షిణాది
పాలకుణ్ణిగురించి అంతగొప్పగా భావించడూ?
తనకు ముదిమి ఆలోచనలు వచ్చేశాయా?
మొజామ్‌కు ఇవేమీ అర్థం కావు. (అజ్మల్‌నిజా
నికి వేరెవరో కాదు. మారువేషంలో వెళ్ళిన
ఔరంగజేబే!)

చక్రవర్తి చిన్నగా నవ్వి నిద్రలోకి జారుకు
న్నాడు.
-పవిత్రా శ్రీనివాసన్