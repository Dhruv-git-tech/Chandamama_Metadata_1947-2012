మళ్ళీ రాజరికం సంప్రాప్తమవుతుందన్న భయంతో నా నోరు కట్టుబడింది. నేను వింటూండగా నా తుడ్డునిర్దయగా నలుగురికి క్రూరమైన శిక్షలిచ్చాడు. ఆ తరవాత నాకు చెవులు పోయినట్టే అయింది; నేను వెర్రి బాగులవాణ్ణి అయిపోయాను. ఈ జీవితం బుద్భుదప్రాయమూ, దుఃఖమయమూ అని గ్రహించినవాడు దీనికోసం ఇంకొకడిపై ఆగ్రహిస్తాడా? దీని కోసం ఇంకొకణ్ణి దండిస్తాడా? ఈపాటి సత్యం తెలియక మానవులు అజ్ఞా నంలో పడిపోతారు గాని!” అన్నాడు బోధిస తువుడు. అప్పుడు సారథి, “మహారాజా, నన్ను కూడా మీతో రానివ్వండి!” అన్నాడు.

“అలా కాదు. ఈ రథం రాజుగారిది. దాన్ని రాజుగారికి వప్పగించు. నీ రుణాను బంధాలు అన్నీ కడిగేసుకుని సన్యాసం

పుచ్చుకో. అంతదాకా నువ్వు స్వతంత్రుడివి కావు!” అన్నాడు బోధిసత్వుడు.

తాను నగరంలోకి వెళ్ళిపోగానే రాజకుమారుడు తన దారిన అరణ్యంలోకి వెళ్ళిపోతాడని భయపడి సారథి, “స్వామీ, నేను తిరిగి వచ్చేదాకా ఇక్కడేఉంటానని మాట ఇయ్యండి రాజుగారిని తీసుకుమస్తాను. ఆయన మిమ్మల్ని చూసి చాలా ఆనందపడతారు!” అన్నాడు.

బోధిసత్వుడు, అతను కోరిన ప్రకారం అక్కడే ఉంటానని మాట ఇచ్చాడు. సారథి అతని పాదాలు కళ్ళకు అద్దుకుని బయలు దేరాడు.

తన కుమారుడు లేకుండా రథం తిరిగి వస్తూవుండటం చంద్రాదేవి కిటికీలో నుంచి చూసి భోరున ఏడ్చింది. ఆమె సారథిని పిలిపించి, “ఏం, నాయనా, నాకొడుకు ఆఖరు క్షణంలోనైనా నోట ఒక్క మాట పలకలేదా? వాడు కాళ్ళూ చేతులూ తన్నుకోలేదా?” అని అడిగింది.

“ఆయన మూగవాడూ, అవిటివాడూ ఎందుకయినాడు తల్లీ? రాజరికానికి భయపడి అలా నటించాడు! ఆయన గొంతు కంచు గొంతు! ఏమి తెలివైన మనిషి! మనలాగా బతకటం ఇష్టం లేక దివ్యమైన మార్గం తొక్కాడు,” అంటూ సారథి జరిగినదంతా చంద్రాదేవికి చెప్పాడు. ఆవిడదు:ఖాత్రవులు ఆనందాత్రువులుగా మారాయి. ఆమె వెంటనే ఈ సంగతి రాజుకు తెలిపింది.

రాజుకు కాలు నిలవలేదు. తున్నకుమారుణ్ణి చూడటానికి ఆయన బ్రహ్మాండమైన పరి