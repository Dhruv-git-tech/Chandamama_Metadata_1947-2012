సిపురు గ్రామాధికారి అవినీతిపరుడు కాదు కానీ స్వార్థపరుడు. దురహంకారి. ఎదుటి వాళ్ళకు దమ్మిడీ ఇచ్చి సాయపడడు గానీ, ఎంత మాటనడానికి జంకడు. ఎదిరించిన వాళ్ళను అధికారబలంతో అణగదొక్కాలని చూస్తాడు. అందువల్ల ఆయనంటే చాలా మందికి భయం. ఆ ఊళ్ళో ఆయనకు భయ పడని వాడు గోవిందయ్య ఒక్కడే! ఆయన అన్నింటా గ్రామాధికారికి భిన్నం.

గోవిందయ్య భాగ్యవంతుడు. స్నేహ పాత్రుడు. మంచివాడు. అడగిన వారికల్లా లేద నకుండా అప్పలిస్తాడు. చాలామంది అతడి మంచితనాన్ని ఆసరా చేసుకుని సునాయా సంగామోసం చేసేవారు. పద్ధతి మార్చుకుంటే మిత్రులు నొచ్చుకుంటారని సంకోచించిన గోవిందయ్య, తన సంకటాన్ని తండ్రికి చెప్పి ఏదైనా ఉపాయం చెప్పమని కోరాడు.

“నీది నియమాలు లేని పద్ధతి. నేను కొన్ని నియమాలతో కూడిన ఆదర్శాలు చెబుతాను. వాటిని పాటించావంటే నిన్నెవరూ తప్పు పట్టరు. పట్టినా నీకు బాధ అనిపించదు,” అన్నాడు తండ్రి.

గోవిందయ్య సరేననగానే, “దగ్గరున్న డబ్బుకు మించి ఖర్చు పెట్టకు. సొంతానికి ఒక్క వరహా కూడా అప్పుచేయకు,” అన్నా డాయన. గోవిందయ్య తలాడించి, “నేను అప్పుచేయను. కానీ, అడిగినవారికి అప్పులు ఇవ్వవచ్చా?” అని అడిగాడు.

“ఇవ్వవచ్చు. అయితే, నీ దగ్గర వాళ్ళడి గినంతా ఉంటేనే ఇవ్వు. అరకొరగా ఇవ్వకు. అలా ఇస్తే మిగతా డబ్బు వాళ్ళు వేరొకరి దగ్గర తీసుకుంటారు. నీ బాకీ ముందు తీర్చితే అవ తలివారు నొచ్చుకుంటారు. నీకు తరువత ఇస్తే నీకు కష్టమనిపిస్తుంది,” అన్నాడు తండ్రి.