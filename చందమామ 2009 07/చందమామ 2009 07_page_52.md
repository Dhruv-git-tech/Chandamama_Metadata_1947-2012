సంస్కరణ

కల్యాణపురంలో వీరనారాయణ అనే సంప
న్నుడికి పెళ్ళయిన పదేళ్ళకు ఒక కొడుకు
పుట్టాడు. ఆ తరవాత సంతానం కలగలేదు.
లేకలేక కలిగిన ఒక్కగానొక్క బిడ్డకు చంద్రం
అని పేరుపెట్టిఅల్లారుముద్దుగా పెంచసాగారు.

మితిమించిన గారాబం వల్ల చంద్రంలో
అల్లరి చేష్టలు అమితంగా ఉండేవి. మొదట
వాడి అల్లరి పనులు చూసి కన్నవాళ్ళు మురిసి
పోయారు. కాని వయసు పెరుగుతున్నా అవి
తగ్గకపోవడంతో కలవరపడసాగారు.

ఐదేళ్ళు నిండగానే చంద్రాన్ని బడిలో
చేర్పించారు. అయితే వాడికి చదువు మీద
ధ్యాస కలగలేదు. ఎప్పుడూ ఆటపాటలతోనే
కాలం వెళ్ళబుచ్చేవాడు. అది తల్లిదండ్రులకు
బాధను కలిగించింది. నయానా భయానా
చెప్పి చూశారు. అయినా, ప్రయోజనం
కనిపించలేదు. వీరనారాయణ, కొడుకు చదివే
పాఠాలను మార్పించాడు. అదీ ఆశించినఫలి
తాలనివ్వలేదు. పైగా అక్కడి విద్యార్థులను

చెడగొడుతున్నాడనే ఫిర్యాదులు ఎక్కువకా
సాగాయి. ఒకరిద్దరు తల్లిదండ్రులు ఇల్లు
వెతుక్కుంటూ వచ్చి వీరనారాయణ ముఖం
మీదే ఆ మాట చెప్పి, కొడుకును అదుపులో
పెట్టుకోమని హెచ్చరించి వెళ్ళారు.

చదువుల్లో అలా ఉన్నాడు మరిపనులైనా
సక్రమంగా చేస్తాడా అంటే అదీ లేదు. ఏదైనా
పని చెబితే అసలు చేసేవాడుకాడు. ఎదిరించి
మాట్లాడేవాడు. ఎదురు ప్రశ్నలు వేసేవాడు.
చెప్పినప్రతిపనినీ ఇలాగేఎందుకు చెయ్యాలి?
అలా ఎందుకు చెయ్యకూడదు అని వితండ
వాదం చేసేవాడు. అబద్ధాలు చెప్పేవాడు.

వీరనారాయణ ఇంట్లో అంట్లు తోముతూ
పాచిపనులు చేసే ఆండాళ్ళమ్మ కొడుకు
భద్రం, చంద్రం ఈడువాడే. వాడు చదువులో
అందరికన్నా ముందుండేవాడు. తన ఇంటి
పనులేకాకుండా ఊళ్ళో వాళ్ళు చెప్పేపనులు
కూడా చేసిపెడుతూ అందరి చేతా బుద్ధిమంతు
డని పేరు తెచ్చుకుంటున్నాడు. ఆ సంగతి