ఉదయ తారలు

అదితి దండేకర్

పదేళ్ళ అదితి అబ్బురపరచే యోగాసనాలనూ, 'మల్లాఖంభ్' విన్యాసాలనూ మెరుపువేగంతో సునాయాసంగా చేయగలుగుతోంది. ముంబయికి చెందిన ఈ అమ్మాయి తన క్లాస్ లీడర్ నుంచి ప్రేరణ పొంది స్థానిక 'శ్రీసమర్థ వ్యాయామ్ మందిర్'లో చేరింది.

మల్లాఖంభ్‌తో పాటు మూడేళ్ళప్పుడే ఈతనేర్చుకున్నది. స్కేటింగ్ నేర్చుకున్నది. ఇప్పుడు కథక్, బాలే నృత్యాలు నేర్చుకుంటున్నది. ఆమెకు రిథమిక్ జిమ్నాస్టిక్స్ పైన ఆసక్తి పెరగడంతో మల్లాఖంభ్ నుంచి దృష్టిని దాని మీదికి మళ్ళించింది. ప్రిన్సిపాల్, తల్లిదండ్రులు, స్నేహితుల నుంచి మంచి ప్రోత్సాహం లభించడంతో నృత్యం, జిమ్నాస్టిక్స్ రెండూ నేర్చుకోవాలనే ఆమె కలను సాఫల్యం చేసుకోవడం సులభమైంది. అదితికి ఎన్నో క్రీడల పట్ల ఆసక్తి ఉన్నప్పటికీ మిగతా వాటికన్నా రిథమిక్ జిమ్నాస్టిక్స్ మీదే దృష్టిని కేంద్రీకరించాలని నిర్ణయించింది. "ఏషియన్‌గేమ్స్, ఒలింపిక్స్ లాంటి అంతర్జాతీయ క్రీడా పోటీల్లో మనదేశం తరపున పాల్గొనాలని ఉంది," అంటుందా అమ్మాయి ఎంతో ఉత్సాహంగా.

ఉత్సాహం ఉప్పాంగే ఈ అమ్మాయి వెలుగులు వెదజల్లే క్లాసీ జిమ్నాస్ట్‌గా రావాలని చందమామ శుభాకాంక్షలు అందజేస్తున్నది!

* అదితి రోజూ
4-5 గంటలు
ప్రాక్టీస్ చేస్తుంది.

* ఆమె రోల్ మోడల్స్:
  కోచ్-వర్షాతాయ్;
  అంతర్జాతీయ
  జిమ్నాస్ట్-క్లిప్రాజోష్,
  సద్దిచ్ఛాకుల్కర్ని;
  జాతీయ జిమ్నాస్ట్-
  పూజా సర్వీ.

సాధించిన విజయాలు:

* 2008 'రిథమిక్ జిమ్నాస్టిక్స్'లో బంగారుపతకం; ఆల్‌రౌండ్ ఈవెంట్‌లో ముంబై డిస్ట్రిక్ట్ ఛాంపియన్‌షిప్ యు-10(2008).

* రిథమిక్ జిమ్నాస్టిక్స్‌లో బంగారు పతకం ఆల్‌రౌండ్ ఈవెంట్ ఇన్‌స్టేట్ రిథమిక్ జిమ్నాస్టిక్స్ ఛాంపియన్ షిప్ యు-10.

* హూప్ ఈవెంట్‌లో రెండు బంగారు పతకాలు మరియు ఓవరాల్ టీమ్ ఛాంపియన్‌షిప్.

మీరు రాసిన జోక్స్, కథలు వంటివాటిని పంచుకోండి sms UPOST <మీ సమాధానం> to 54646