మంతా అలంకరించి, ఆ రోజునుంచీ తేమియ మహారాజు పరిపాలన ఆరంభమవుతున్నదని చాటింపు వేశారు.

ఆ రాత్రి యావత్తూ చంద్రాదేవి తన కొడుకు దగ్గిర కూచుని, “నాయనా, నీ కోసం పదహారేళ్ళపాటు నేను కన్ను మూయలేదు. ఏడ్చి ఏడ్చి నా కళ్ళు కాయలు కాశాయి. నువ్వు అవిటివాడివి కావు. నాకు తెలుసు. నాకోసమైనా లేచి తిరుగు, నాయనా!” అని ఎంతో బతిమాలింది. కాని తేమియుడిలో ఎంతమాత్రం చైతన్యం లేదు.

ఈ విధంగా ఆరురోజులు గడిచాయి. రాజు తన సారథి అయిన సునందుణ్ణిపిలిచి, “రేపు లోపల అశుభప్రదమైన రథానికి అశుభ లక్షణాలు గల గుర్రాలను పూన్చి సిద్ధం చెయ్యియి. తరవాత తేమియుణ్ణి అందులో

పెట్టుకుని పడుమటి ద్వారం గుండా శ్మశానానికి తీసుకుపో. అక్కడ నలుచుదుంగా ఒక గొయ్యి తవ్వి, అందులో తేమియుణ్ణి పడవేసి పూడ్చి, స్నానం చేసి రా!” అని ఆజ్ఞాపించాడు.

ఆఖరు రాత్రి చంద్రాదేవి తన కొడుకు మీద పడి కన్నీరు కారుస్తూ, “రాజుగారు నీ మరణానికి ఉత్తరు విచ్చాడు. నీ ఆయువు రేపటితో మూడింది, తండ్రీ!” అని ఏడ్చింది.

ఈ మాట వినగానే బోధిసత్వుడికి పరమా నందమయింది. “పదహారేళ్ళు నేను చేసిన కృషిఫలించబోతున్నది గదా!” అనుకున్నాడు. తన తల్లి గుండె పగిలి ఏడుస్తున్నదని తెలిసి కూడా ఆమెను ఊరడించటానికైనా నోరు విప్పలేదు. తెల్లవారుతూనే సారథి సునుందుడు రథం సిద్ధం చేసి తెచ్చి తలవాకిట నిలబెట్టి లోపలికి వచ్చి రాణితో, “అమ్మా, తమకు తెలియనిదేమున్నది? రాజాజ్ఞ నిర్వర్తించాలి!” అన్నాడు.

చంద్రాదేవి తన కుమారుడిపై పడి ఏడవ సాగింది. సారథి తేమియుణ్ణి తన చేతులతో ఎత్తుకుని రథంలో పెట్టి, పడమటి ద్వారానికి పోతున్నాననుకుంటూ తూర్పు ద్వారం కేసి వెళ్ళాడు.

తూర్పుద్వారం దాటి రథం మూడు యోజనాలు వెళ్ళేదాకా ఆగలేదు. అక్కడ సునందు డికీ ఒక అడ్డు, దాని సమీపంగా రుద్రభూమీ ఉన్నట్టు భ్రమ కలిగింది. వెంటనే అతను రథం దిగి, తేమియుడి నగలు వాలిచి మూట గట్టి, ఒకచోట నలుచదరంగా గుంట తవ్వనా రంభించాడు.