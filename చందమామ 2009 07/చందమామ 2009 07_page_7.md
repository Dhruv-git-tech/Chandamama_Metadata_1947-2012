పాలం పనుల్లో సాయపడుతున్నారు. మూడో వాడు మురళికి మాత్రం చిన్నప్పటి నుంచి సంగీతమంటే ఇష్టం. ఇంట్లో పెద్దవాళ్ళ నుంచే కాక, బయటి కొత్తవాళ్ళ నుంచి కూడా కొత్త కొత్త పాటలు నేర్చుకుని సాధన చేస్తూండే వాడు. అయితే, సంగీతం కూడు పెట్టదని ఇంట్లో వాళ్ళు నిరుత్సాహపరచేవాళ్ళు.

ఇలా ఉండగా, ఆ దేశపు రాజాస్థాన గాయకుడు సుస్వరుడికి పెద్ద జబ్బు చేసి తగ్గింది. తొందుగా కోలుకోవడానికి గాలిమార్పు అవసరమని వైద్యులు చెబితే ఆయన స్వర పురం వచ్చాడు. సంగీతం ముచ్చట్లతో కాల క్షేపం చేసే ఆయనకు తోడుగా ఉంచడానికి గ్రామాధికారికి మురళి తప్ప వేరెవ్వరూ దొరకలేదు. మురళి అదే తన అదృష్టంగా

భావించి ఆయనకు శుశూషలు చేశాడు. ఆయన మురళి పాట విని, “సానబెడితే గాని వజ్రానికి మెరుపురాదు. సాధన చేస్తేగాని గొంతుకు శ్రావ్యత రాదు, గొంతెత్తి పాడుతూ సాధనచెయ్యి,” అని సలహా ఇచ్చి సంగీతంలో కొన్ని మెళకువలు చెప్పాడు.

సుస్వరుడు రాజధానికి తిరిగి హౌస్పుడు గ్రామాధికారితో, “మురళి సంగీత సాధనకు సహకరించు. వాడి సంగీతం ఊరికి మేలు చేస్తుంది,” అన్నాడు.

ఊరికి మేలు అనగానేదుర్మార్గుడైన గ్రామా ధికారి గుండెల్లో రాయిపడింది. ఈ ఊరికి ఏంజరిగినా తన మూలంగానే జరగాలనుకు న్నాడు. అందువల్ల ఊళ్ళో ఎవరూ మురళి సంగీత సాధనకు సహకరించకూడదని రహ స్యంగా కట్టడి చేశాడు.

అది అన్యాయమని ఒక్కరూ అనలేదు. ఎంతటి అపకారం చేసినా గ్రామాధికారి మాటకు ఎదురాడిఎరుగని అమాయకులు వారు. ఇప్పుడు కూడా మురళి సంగీత సాధన మొదలు పెడితే ఇంట్లో వాళ్ళు ఊళ్ళోకెళ్ళి పాడుకోమన్నారు. ఊళ్ళోవాళ్ళు ఇంట్లోకెళ్ళి పాడుకోమన్నారు.

చివరకు మురళి గ్రామాధికారిని కలుసు కుని తనగోడు చెప్పుకున్నాడు. ఆయన వాడి మీద లేని ప్రేమ నటిస్తూ, “నేను గ్రామాధి కారిని. ఊరి ఇష్టమే నా ఇష్టం. నీకంతగా సంగీత సాధన చెయ్యాలని ఉంటే ఇక్కడికి దగ్గర్లోని స్వరారణ్యానికి వెళ్ళు. అక్కడ నిన్ను అభ్యంతరపెట్టే వాళ్ళుండరు,” అన్నాడు.