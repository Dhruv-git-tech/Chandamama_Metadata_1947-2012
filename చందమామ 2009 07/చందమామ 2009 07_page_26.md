వారాన్ని పోగుచేసి బయలుదేరాడు. వారంతా వచ్చి చేరేలోగా ఇంద్రుడు బోధిసత్వుడికి ఒక మంచి పర్ణశాల నిర్మించమని విశ్వకర్మను ఆజ్ఞాపించాడు. రాజు సపరివారంగా ఈ వర్ణశాలవద్దకే వచ్చాడు.

బోధిసత్వుడు తన తండ్రికోసం ఒక ఆసనం వేయించాడు. కాని రాజు దానిపై కూచోక, కొడుకుపై గల గౌరవభావం కొద్దీ కిందే కూచున్నాడు. ఆయనతనకొడుకును ఎలాగైనా తీసుకువెళ్ళాలనే ఉద్దేశంతో, “నాయనా, నీకీ పర్ణశాల ఏమిటి? కటిక నేలమీద పడుకోవడమేమిటి? ఆకులూ అలములూ తినడమేమిటి? బోలెడన్ని సౌధా లున్నాయి. రాజ్యం ఉన్నది. వచ్చి హాయిగా ఏలుకో!” అన్నాడు.

“నువ్వు చెప్పేవన్నీ మాసిపోయే సుఖాలు. నాకు వాటితో పనిలేదు. మనం రాజ్యాలను, సింహాసనాలను గురించి ఆలోచిస్తూనేఉంటాం. మనకోసం ఒకటి పొంచి ఉంటుంది. ఒకటి తనుని తాను చేసుకుపోతూంటుంది. మూడ వది అదను కనిపెట్టి వేటు వేస్తుంది. పొంచి

ఉండేది వృద్ధాప్యం; తన పని తాను చేసుకు పోయేది కాలం; వేటు వేసేది మృత్యువు,” అన్నాడు బోధిసత్వుడు.

“నీ మాటలు వింటూంటే నాకు జీవితం మీద రోతపుడుతున్నది. నాకు రాజ్యం వద్దు. నేను తపస్సు చేసుకుంటాను. నువ్వు నా బదులు రాజ్యం ఏలు!” అన్నాడు రాజు.

“అన్నీ త్యజించినవాడికి, నాకు నీ రాజ్యం మటుకు దేనికి?” అంటూ బోధిసత్వుడు అక్కడ చేరిన వారందరికీ జీవిత పరమార్థం బోధ చెయ్యసాగాడు. అతని బోధలు విన టానికినగరు యావత్తూ మచ్చింది. కాలక్రమాన అందరూ సన్యసించి నగరాన్ని పాడుపెట్టేశారు.

కాశీరాజు సన్యసించాడని తెలియగానే బోధిసత్వుడి బోధలు వినటానికి మరొక రాజు వచ్చాడు. ఆయన వెంట ప్రజలు కూడా వచ్చారు. ఈ విధంగా మూడు రాజ్యాలు పాడుపడిపోయాయి. ఆ రాజ్యాలలో ఉన్న జంతువులన్నీ, వన్యమృగాలుగా మారాయి. అక్కడి నగరాలలోని సంపదకు మట్టికున్న విలువ కూడా లేకుండా పోయింది.