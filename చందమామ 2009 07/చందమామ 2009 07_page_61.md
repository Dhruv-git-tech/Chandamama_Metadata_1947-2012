ప్రీమియర్
ఇండియా
ఫుట్ బాల్ అకాడెమీ

మనదేశంలోనిమెరుగైనపుట్ బాల్ అకాడెమీలలో ముంబైలో 2003లో నిర్వాన్ షా, అంజలీ షా స్థాపించిన ప్రీమియర్ ఇండియా ఫుట్ బాల్ అకాడెమీ(పిఐఎఫ్ఏ) చాలా ముఖ్యమైనది. ఫుట్ బాల్ పట్ల ఆసక్తి ఉన్న తమ అబ్బాయికి, అప్పుడున్న కోచింగ్ పద్ధతుల ద్వారా చక్కటి కోచింగ్ ఇవ్వలేకపోయామని భావించిన షా దంపతులు ప్రపంచవ్యాప్తంగా అకాడెమీలలో అనుసరించే సరికొత్త విధానాల కోసం అన్వేషించసాగారు. వృత్తిరీత్యా ఫుట్ బాల్ క్రీడాకారుడూ, ముంబై టీమ్లలో ప్రాతినిధ్యం వహించినూడూ అయిన నిర్వాన్ షా భారతదేశంలో ఈ క్రీడపట్ల ఆసక్తిని పెంపొందించాలని ఆశించారు.

పిఐఎఫ్ఏలో అనుసరించే కోచింగ్ మెథడ్స్, నిర్వాన్ షా డిజైన్ చేసినవే. ఆయన యుఇఎఫ్ఏ/ఎఫ్ఏ(యూనియన్ ఆఫ్ యూరోపియన్ ఫుట్ బాల్ అసోసియేషన్స్) అనుమతి పొందిన కోచ్. ఏఐఎఫ్ఏ డైరెక్టర్. ఇక్కడ పన్నెండు ఏఎఫ్సి/పిఐఎఫ్ఏ(యేషియన్ ఫుట్ బాల్ కాస్ఫెడరేషన్) సర్టిఫైడ్ కోచ్లు విద్యార్థులకు శిక్షణ ఇస్తారు.

కోచ్లకు ఉండవలసిన లక్ష్యాలలో ప్రధాన్మైనది “పిల్లలను గౌరవించడం!” అంటారు నిర్వాన్ షా అకాడెమీ నియమ నిబంధనలను సక్రమంగా పాటిస్తూ విద్యార్థుల పురోగతికి ప్రాధాన్యతనిస్తూ, క్రీడసానుకూల విషయాలను పెంపొందింప చేసే వారేమంచి కోచ్లు అన్నది ఆయన అభిప్రాయం.

అకాడెమీ పూర్తిగా సొంత నిధులతోనే నడు స్తోంది. ఆరుకేంద్రాలలో దాదాపు మూడువందల మంది విద్యార్థులు శిక్షణ పొందుతున్నారు. పిఐ ఎఫ్ఏలో శిక్షణ పొందే వారిలో ఇరవైఐదు మంది అమ్మాయిలు కూడా ఉన్నారు. అర్హులైన విద్యార్థులకు ఫుట్ బాల్ నేర్చుకోవడానికి అకాడెమీ సాయపడుతోంది. కేవలం శిక్షణ మాత్రమే కాకుండా పిల్లల కుటుంబాలకు ఆర్థిక సాయం కూడా అందిస్తోంది. పిల్లల క్రీడాసక్తిని పెంపొందించడానికి కృషి చేస్తోంది. అలాంటి పిల్లలు ఇద్దరు ఇప్పటికే U-16 టీమ్లో స్థానం సంపాదించారు. ప్రతిభావంతులైన క్రీడాకారులను సమున్నతమైన స్టేట్ లీగ్ టీమ్లో పాల్గొనడానికి అనుమతిస్తున్నది.