“పదహారేళ్ళుగా చలనం లేని నా అవయ వాలకు ఇప్పుడు పని తగిలింది,” అనుకుంటూ బోధిసత్వుడు లేచి నిలబడి తన చేతులను రుద్దుకున్నాడు. చేతులతో రెండు కాళ్ళూ రుద్దుకున్నాడు. రథంనుంచి దిగి అటూ ఇటూ నడిచి చూసుకున్నాడు. తనకేమాత్రం బలం ఉన్నదో చూడటానికి రథాన్ని వెనకనుంచి పట్టుకుని ఎత్తాడు. అది చెండులాగా లేచింది.

తరవాత అతను గుంట తవ్వే సునందు డితో, “ఏమోయ్, అంత శ్రద్ధగా గుంట తవ్వుతున్నావు; ఎందుకేమిటి?” అన్నాడు.

“మా రాజుగారి కొడుకు వికలాంగుడు, మూగి, చెవిటి. అందుచేత ఇక్కడ గుంట తవ్వి పూడ్చి రమ్మన్నారు!” అన్నాడు సునందుడు, వెనక్కు తిరిగి చూడకుండానే.

“సరిగా చూడు. నేను వికలాంగుణ్ణికాను, చెవిటివాణ్ణీ కాను. నన్ను పాతేస్తే నీకు మహా పాతకం చుట్టుకుంటుంది!” అన్నాడు బోధిసత్వుడు. సారథి తలపైకెత్తి రాజకుమారుణ్ణి చూసి నిర్ఘాంతపోయి, “మీ రెవరు? మీ పేరే మిటి? మీ తండ్రిగారి పేరేమిటి?” అన్నాడు.

బోధిసత్వుడు నిజమే చెప్పాడు. కాని సారథి నమ్మలేకపోయాడు. అతను రథం వద్దకు వెళ్ళి, అందులో రాజకుమారుడు గాని, అతని నగలు గాని, లేకపోవటం చూసి, ఆ తరవాత నిజం తెలుసుకుని, బోధిసత్వుడి కాళ్ళ మీదపడి, “మహారాజా, అలా అయితే మీరీ దిక్కుమాలిన అడివికి రావటం దేనికి? నగరానికి పదండి, హాయిగా రాజ్యం చేద్దురుగాని!” అన్నాడు.

“నాకు రాజ్యమూ, వైభవమూ వద్దు. వాటికోసమైనేను ఎన్నో పాపాలు చేయవలసి ఉంటుంది,” అన్నాడు బోధిసత్వుడు.

“అలా కాదు, మహారాజా! మిమ్మల్ని తీసుకువెళితే మీ తండ్రిగారూ, తల్లిగారూ, ప్రజలూ ఎంతో ఆనందించి నాకు అంతులేని బహుమానాలిస్తారు!” అన్నాడు సారథి.

“పిచ్చివాడా, నాకిక ఎవరి సంతోషంతోనూ పనిలేదు. ఈ రోజు నా జన్మతరించింది! నేను సంపూర్ణ మానవుణ్ణి అయ్యాను!” అన్నాడు బోధిసత్వుడు.

“అయితే, తమరు ఇంత కాలమూ మూగగా, చెవిటిగా ఎందుకు నటించారు మహారాజా?” అని అడిగాడు సారథి.

“ఒకప్పుడు నేను రాజరికమూ, ఆ తర వాత ఘోర నరకమూ అనుభవించిన వాణ్ణి.