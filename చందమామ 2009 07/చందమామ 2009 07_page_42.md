చేరగలరన్న నమ్మకం నాకు లేదు. ఇంతకూ పడవలో ఒక్కగానొక్కడైనా లేకుండా అంతా ఒడ్డుకెలా వచ్చేశారు?” అంటూ ధూమకుడు మాట్లాడుతున్నంతలో, పడవ లోపలి గదుల్లో నుంచి పాట్టిగా వామనుడిలా ఉన్న రాక్షసు డౌకడు పడవ చుక్కాని వద్దకు వచ్చాడు. వాడు చుక్కాని చేత పట్టుకుని అటూ ఇటూ గుంజగానే పడవ ఒరగటం మాని, ఎప్పటిలా నీళ్ళ మీద తేలసాగింది.

పాట్టిరాక్షసుడు పళ్ళుకొరుకుతూ ఒకసారి ఒడ్డునున్న ధూమకుడూ వాళ్ళకేసి చూసి, తెడ్డు తీసుకుని, దానితో పడవకేసి ఈదుకు వస్తున్న మొసలిమనుషుల్లో ఒకడి తల మీద కొట్టి, “పోండి చవటల్లారా, దూరంగాపోండి. మీకూ, కాలకలిగాడికీ ఒక్క దణ్ణం. పడవ నాది, పడవలో ఉన్న భామామణి నాది. మేం ఇద్దరం ఈ మహారణ్యంలో ఎక్కడో ఒకమారు మూల గుడిసె వేసుకుని ఎవరి గొడవా లేకుండా హాయిగా బతుకుతాం,” అన్నాడు.

ఆ మాటలు వింటూనే పులిందుడు ఉగ్రుడైపోయి, “ఒరే, దుర్మార్గుడా! మొగుణ్ణి నేను బతికుండగానే, నా పెళ్ళాన్ని మారు మనువు కట్టుకుంటావా?” అంటూ నదిలో దూకి పడవ కేసి ఈదబోయాడు.

కాని, విరూపుడు చప్పన అతణ్ణి పట్టుకుని బయటికిలాగి, “తొందుడకు పులిందా. ఒంటరిగా పడవ దగ్గిరకు పోవటం అంటే, ఆ రాక్షసుడి చేతిలో చావటమే. మన తెప్పలు రానీయ్, పడవను వెంటాడి, ఆ రాక్షసుణ్ణి చంపి నీ పెళ్ళాన్ని కాపాడదాం,” అన్నాడు.

పాట్టి రాక్షసుడు గాడిద ఓండ్ర పెట్టిన ట్టుగా ఓసారి నవ్వి, “ఒకళ్ళనొకళ్ళు మోహించి పెళ్ళాడటం మారు మనువవుతుందిరా, మనిసీ?” అని తెడ్డుతో పడవను సమీపించ బోతున్న మరోకమొసలిమనిషినెత్తిన బలంగా కొట్టి, పడవను ఒడుపుగా నీటివాలుకు తిప్పాడు.

“పోయె, నాచిన్న పెళ్ళాం, చేజారిపోయె!” అని అరుస్తూ పులిందుడు మళ్ళీ నీటిలో దూకబోయేంతలో విరూపుడు అతడి నడుం పట్టుకుని వెనక్కు లాగాడు. ఈలోపల సోమకుడు బాణం ఎక్కుపెట్టి రాక్షసుడి మోకాలి చిప్పకు గురిచేసి కొట్టాడు. బాణం మోకాలికి తగలగానే రాక్షసుడు చుక్కాని వదిలి రెండు చేతులతో మోకాలు పట్టుకుని పడవ మీద పడిపోయాడు.