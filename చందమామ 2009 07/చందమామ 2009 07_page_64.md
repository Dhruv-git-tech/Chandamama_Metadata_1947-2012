క్రీడాచరిత్ర

బ్యాడ్మింటన్:
హృద్యమైన చరిత్ర

భవిష్యత్తును చెప్పే క్రీడగా ప్రారంభమయింది బహుశా బ్యాడ్మింటన్ ఒక్కటే! బాబిలోనియన్లు భవిష్యత్తును వివిధ సృజనాత్మక పద్ధతులలో చెప్పేవారు. వాటిలో ఒకటి బ్యాడ్మింటన్ క్రీడ!

ఆ తరవాత బ్యాడ్మింటన్ బాబిలోనియా నుంచి వివిధ దేశాలకు వ్యాపించింది. 2000 సంవత్సరాలకు పూర్వం గ్రీసులో ఆడిన బ్యాడ్మింటన్ తరహా క్రీడను బ్యాటిల్డోర్, షటిల్కాక్ అనేవారు. గ్రీసు నుంచి అది జపాను, ఇండియా, చీనా, సియామ్ తూర్పు దేశాలకు వ్యాపించింది.

జపాన్‌లో ఈ క్రీడను 'హనేత్సుకి' అనేవారు. మామూలుగా ఆడపిల్లలు సంవత్సరారంభంలో ఒంటరిగా అంటే సోలోగానో లేదా ఇద్దరు కలిసి గాని హనేత్సుకి ఆడేవారు. సోలోగా ఆడేప్పుడు షటిల్కాక్‌ను పైకి కొడుతూ ఆడేవారు. ఎంత సేపు బంతిని పైనే ఉంచితే అంత గొప్ప. ఇద్దర యితే ఒకరి నుంచి ఒకరి మీదికి కొడుతూ ఆడే వారు. షటిల్‌కాక్‌ను కొట్టలేకపోయినట్టయితే అవతలి క్రీడాకారిణి విజయదరహాసంతో వెళ్ళి ఓడినవారి ముఖం మీద నల్లసిరా మరకపెట్టేది. షటిల్‌కాక్‌ను గాలిలోనే ఎక్కువ సేపు నిలప గలిగిన అమ్మాయికి ఆ యేడు దోమల నుంచి ఎక్కువ రక్షణ ఉంటుందని సమ్మేవారు!

భారతదేశంలో ఈ క్రీడను 'పూనా' అని పిలి చేవారు. 16వ శతాబ్దంలో ఆంగ్లేయులు నేర్చు

కుని దీన్ని మళ్ళీ బ్రిటన్‌కు తీసుకువెళ్ళారు. కొయ్యపలకకు బదులు చర్మం దారాలు అల్లిన కొయ్య చట్రాలు బ్యాటుగా రూపొందించబడ్డాయి. ఈకలతో కూడిన కార్క్‌ను వుల్లెన్‌బంతికి బదులు ఉపయోగించేవారు. బ్రిటిష్ వాళ్ళు ఈ క్రీడను ఎంతగానో అభిమానించేవారు. ఇందుకని ప్రత్యేకంగా 'షటిల్‌కాక్ డే' జరుపు కునేవారు. ఆ రోజున ప్రజలు వీధులలో ఆనం దంగా షటిల్‌కాక్ ఆడేవారు.

1939నాటికి బ్యాడ్మింటన్ ప్రపంచ వ్యాప్తంగా ప్రాచుర్యం పొందింది. 1948లో మొట్టమొదటి బ్యాడ్మింటన్ ఛాంపియన్‌షిప్ నిర్వహించబడింది. 1992లో ఈ క్రీడ ఒలిం పిక్స్‌లో స్థానం సంపాదించింది.