[ధూమకుడూ అతడి మిత్రులు దాగివున్న చెట్టును మొసలిమనుషులు చూశారు. వాళ్ళు తమను సమీపించే ముందే, ధూమకుడూ వాళ్ళు చెట్టు దిగి గబగబా కొండమలుపు కేసి పరిగెత్తసాగారు. వాళ్ళను పట్టుకునేందుకు శత్రువులు వెంటబడ్డారు. వాళ్ళల్లో ఒకముఠా వాళ్ళు ఈటెలుపట్టుకుని ఎదురుగా వచ్చి, లొంగిపోవలసిందిగా కేకలు వేశారు. - తరూత]

ధూమకుడు ఏమాత్రం భయపడక ఒకసారి వెనక్కు తిరిగి చూశాడు. చావగా మిగిలిన మొసలిమనుషులు తిరిగి కాలిబాట పట్టు కుని వాళ్ళ వెన్నంటి పరిగెత్తుకు వస్తున్నారు.

“సోమూ, ఈ వెనక వచ్చే దుర్మార్గుల పని నే పడతాను. నువ్వూ, విరూపుడూ ఆ కాకి గోల చేస్తున్న వాళ్ళ మీద బాణాలూ, ఈటెలూ ప్రయోగించండి,” అని హెచ్చరించి ధూమ కుడు ఈటె ఎత్తి మొసలి మనుషుల మీదికి బలంగా విసిరాడు. ఈటె తమ కేసి రావటం చూస్తూనే, వాళ్ళు ఒక్క కేక పెట్టి, మళ్ళీ కాలిబాట వదిలి పక్కలకు పరిగెత్తారు. ఈ

లోపల సోమకుడూ, విరూపుడూ వదిలిన ఆయుధాలు కొండమలుపులో పడవ దగ్గిర ఉన్న మొసలి మనుషుల మీదికి వెళ్లిపడినై. “ఆ.. ఎంత సాహసం!” అంటూ మొసలి మనుషుల్లో ఒకడు పెద్దగా అరిచాడు. వాడు ఆ ముఠా నాయకుడు.

“ఊ.. చంపండి, నరకండి! ముందుకు దూకండి! ఏం భయంలేదు, నేనిక్కడే ఉంటాను,” అంటూ వాడు కేకలు పెట్టాడు. మొసలి మనుషులు ఈటెలు బారుచేసి ధూమకుడూ వాళ్ళకేసి దూకబోయేంతలో, కొండమలుపు నుంచి భిల్లులు కొందరు