రావణుడు హనుమంతుణ్ణి తీవ్రమైన బాణాలు వేసి కొట్టాడు. అది చూసి రాముడు క్రోధుతో రాహుడియచ్ఛక్రాలనూ, గుర్రాలనూ, ధ్వజాన్నీ, సారథినీ నాశనం చేసి, రావణుడి రొమ్ములో పిడుగులాటి బాణాన్ని నాటాడు. ఆ దెబ్బకు రావణుడు పడిపోగా మరొక బాణంతో అతని కిరీటాన్ని భగ్నం చేసేసి, “రాక్షసరాజా, చాలా గొప్ప యుద్ధం చేసి అలిసిపోయు ఉన్నావు. అందుచేత నిన్నిప్పుడే యమపురికి పంపను. లంకకు తిరిగి వెళ్ళటా నికి అనుమతిస్తున్నాను. వెళ్ళి, విశ్రాంతి తీసు కుని, రథమెక్కి, బాణం పట్టుకుని మళ్ళీరా. అప్పుడు నా శక్తి చూపుతాను,” అన్నాడు.

రావణుడు గర్వభంగం పొంది, సిగ్గు పడుతూ లంకకు తిరిగి వెళ్ళాడు. అతని

కిప్పుడు రాముడంటే భయం పట్టుకున్నది. అతను రాక్షసులను సమావేశపరిచి ఇలా అన్నాడు:

“ఇంద్రుడికి తీసిపోని నేను ఒక మనుష్యు మాత్రుడికి ఓడిపోయాను! నా తపస్సంతా ఏమయిందో తెలియటం లేదు. నాకు మను ష్యుల వల్ల ప్రమాదం ఉంటుందని ఒక్ప్పుడు బ్రహ్మాచెప్పాడు. వెనక నేను అనరణ్యుడనే ఇక్షాకు రాజును చంపేటప్పుడు, నన్ను సర్వనాశనం చేయగలవాడు తన కులంలోనే జన్మిస్తాడని ఆయన అన్నాడు. వెనకవేదవతిని బలాత్కరించి ఆవిడ చేత శాపం పొందాను. ఆ వేదవతే ఈ సీత. పార్వతీ, నందీశ్వరుడూ, రంభా, పుంజికస్థలా ఏమేమి అన్నారో, అదుతా ఈనాడు నిజం అవుతున్నది. ప్రమాదం మనసులో ఉంచుకుని శత్రుసంహారం విషయంలో మీరు మరింత శ్రద్ధ వహించండి. ద్వారాలనూ, గోపురాలనూ శ్రద్ధగా కాపలా కాయండి. కుంభకర్ణుడు నిద్రపోతున్నాడు. అతన్ని లేపండి. యుద్ధాలోచన చేసేటప్పుడు కూడా మేలుకునేఉన్నాడు. అటువంటివాడు, తొమ్మిది రోజులకు యుద్ధం ఆరంభమవుతుందనగా నిద్రపోయాడు. అతన్ని లేపండి. నాలాగా అతను శాపాలకు గురి అయిన వాడు కాడు. అవలీలగా వానరసేననూ, రామ లక్ష్మణులనూ నిర్మూలించగలవాడు. రాముడి చేత దెబ్బ తిన్న నాకు కుంభకర్ణుడు లేస్తే ధైర్యంగా ఉంటుంది. కుంభకర్ణుడు ఇటు వంటి తరుణంలో పక్కన లేకపోతే అతను ఉండి ప్రయోజనమేమిటి?”