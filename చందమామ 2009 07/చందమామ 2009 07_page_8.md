చేసేది లేక మురళి స్వరారణ్యం మధ్యకు చేరుకుని గొంతెత్తి పాడసాగాడు. కొంతసేప టికి ఒక్కసారిగా లేళ్ళు, తోడేళ్ళు, నక్కలు, పులులు, సింహాలు, ఏనుగులు మొదలైన వన్యమృగాలన్నీ వాణ్ణి చుట్టుముట్టాయి. వాటిని చూస్తూనే గుండెలవిసిపోయిన మురళి పాట ఆపేశాడు. మరుక్షణం జంతువులన్నీ అక్కణ్ణించి పారిపోయాయి.

ఆ సమయంలో అక్కడికి వచ్చిన దివ్య చక్కుడనే తపస్వి మురళి గురించి తెలుసు కుని, “నువ్వు సరైన చోటికే వచ్చావు. ఇది సంగీత స్వరారణ్యం. ఇక్కడి జంతువులు మనుషుల్ని హింసించవు. నువ్వు పాడితే అవి నీ చుట్టూ చేరి గెంతుతూ వినోదిస్తాయి, నిర్భ యంగా నీ సాధన కొనసాగించు,” అన్నాడు.

మురళి ఆయనకు నమస్కరించి, “మహా తపస్వులైన తమ దర్శనం నా అదృష్టం. నేనీ అడవి జంతువుల మధ్య సాధన చేయలేను. మా ఊరివాళ్ళు నా సాధనకు సహకరించేలా వరమివ్వండి,” అని వేడుకున్నాడు.

దివ్యచక్కుడు కాస్సేపు ఆలోచించి, “సంగీత సాధనకు ప్రకృతి సహజమైన వాతావరణమే ఉత్తమమైనది. అయినా నువ్వు ఊళ్ళోనే చెయ్యాలని కోరుకుంటున్నావు గనక, నీకొక మంత్రం ఉపదేశిస్తాను. అది ముమ్మారు జపిస్తే నీ పాట వినని వారు వారివారి ప్రవృత్తికి అనుగుణంగా జంతురూపం ధరిస్తారు. అది క్రూర జంతువు రూపమైనా దానివల్ల మను షులకు హాని ఉండదు. వాళ్ళకు నీ శక్తి పట్ల నమ్మకం కుదిరిందంటే, నీ సంగీత సాధనకు

తప్పక సహకరిస్తారు,” అని చెప్పి వాడికి మంత్రోపదేశం చేశాడు.

మురళి గ్రామానికి తిరిగి వచ్చి జరిగిన దంతా మిత్రులకు చెప్పాడు. వాళ్ళకు వాడి మాటల మీద నమ్మకం కుదరకపోయినా, లేని భయం నటిస్తూ, “అలాగా, పాడుకో వింటాం,” అన్నారు.

మురళి సంతోషించి పాట మొదలు పెట్టగానే వాళ్ళు, “అమ్మో! నీ పాట వినడం కంటే జంతువు కావడమే మెరుగు. వెంటనే పాట ఆపు. లేదా, మేమే పారిపోతాం,” అన్నారు.

వాళ్ళు తును పరిహిసిస్తున్నారని గ్రహించిన మురళి, పాట ఆపి, దివ్యచక్కుడు తనకు ఉపదేశించిన మంత్రం ముమ్మారు జపించాడు. అంతే! వాడి మిత్రులందరూ నక్కలుగా