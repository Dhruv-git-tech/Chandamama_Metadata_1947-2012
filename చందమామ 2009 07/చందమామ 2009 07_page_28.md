బుసకొట్టి, “నీకు ఆ విషయంలో నీ స్నేహి తులు సాయపడేలా చూస్తాను,” అని చెప్పి మెరుపులా అదృశ్యమైపోయింది.

ఎమీకే పరమానందంతో ఒకసారి తనను తాను కావిలించుకున్నాడు. ఉత్సాహంగా తిరిగివచ్చి మహాసర్పం ఇచ్చిన రాతిని స్నేహి తులకు చూపించి సంగతి చెప్పాడు. అయితే వాళ్ళు నవ్వి, “గాలిపటం మీద ఎగరడమా! భలే కల్పన! నేలమీద గుడ్డులా పడి పగిలి పోతావు,” అని ఎగతాళి చేశారు. అయినా ఎమీకే నిరాశ చెందలేదు. మరునాడు వాడు మేకును మేపుతూ పచ్చికపై కూర్చుని ఉండగా అక్కడికి వచ్చిన ఒక దుమ్మలగొండి, “ఎమీకే, వెదురుగడలూ, బబాబ్ చెట్టు బెరడూ సమ కూర్చుకోవాలి కదా? వర్షాకాలం వచ్చేస్తోంది,” అన్నది.

“నిజమే. మరి నా మేకలను ఎవరు చూసు కుంటారు?” అని అడిగాడు ఆనందాశ్చర్యాలు కలగలిసిన కంఠస్వరంతో ఎమీకే.

“నేను చూసుకుంటాను,” అన్నది దుమ్మల గొండి అదేదో తను రోజూ చేసే మామూలు పని అన్నట్టు. ఎమీకే అనుమానంగా చూడ్డంతో, “మహాసర్పం నిన్ను ఎగిరేలా చేయగలదన్న విశ్వాసం నీకు ఉన్నట్టయితే, అది నన్ను కూడా మేకలను కాచేలా చేయగలదని నమ్ము,” అన్నది దుమ్మలగొండి. మరుక్షణమే ఎమీకే దుమ్మల గొండి చూపిన మార్గం గుండా నడవసాగాడు.

హాతాత్తుగా ఎమీకేకు గోడలాంటిది ఏదో అడ్డుతగిలింది. ఎదురుగా ఏనుగును చూడగానే భయపడ్డాడు. ఏనుగు ఎమీకేభుజాన్ని తొండంతో సుతారుంగా తాకుతూ, “నేనొక మంచిపని చెయ్యా

లనుకున్నాను ఎమీకే. ఇప్పుడా అవకాశం లభించింది!” అన్నది. ఆ తరవాత వెదురుగడలున్న చోటును వాడికి చూపింది. ఏమీకే దృఢమైన మూడు వెదురు గడలను తీసుకుని ముందుకు నడిచాడు. కొంత దూరం వెళ్ళేసరికి ఖడ్గమృగం ఎదురయింది. వెనుదిరిగి పరిగెత్తాలనుకున్నాడు కానీ, ఖడ్గమృగం, “నీకు సాయపడడానికే నేని క్కడ ఉన్నాను. బబాబ్ చెట్లున్న చోటు నీకు చూపిస్తాను రా,” అన్నది. ఎమీకే సంతోషంగా దాని వెంటనడిచాడు. అది వాణ్ణి బబాబ్ చెట్టున్న చోటికి తీసుకువెళ్ళింది. వాడు కావలసినంత బెరడు ఒలుచుకున్నాడు. అంత వరకు అక్కడే నిలబడ్డ ఖడ్గమృగం శుభాకాంక్షలు తెలియజేసి తన దారిన వెళ్ళిపోయింది.

వెదురు గడలూ, బబాబ్ బెరడూ తీసుకుని వెనుదిరిగి కొండ ప్రాంతానికి వచ్చిన ఎమీకేకు ఒక్క మేకకూడా కనిపించకపోవడంతో దిగ్భాంతి చెందాడు. ఆత్రంగా చుట్టుపక్కల కలయచూ శాడు. ఆఖరికి అవి కొండ పాదతలంలో గుంపుగా